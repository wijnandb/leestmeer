---
layout: post
title: "ABN AMRO voorzichtig vanwege handelsconflict"
date: Wed, 19 Jun 2019 11:46:38 +0200
categories: 
- financieel 
- koersen 
externe_link: "https://www.telegraaf.nl/financieel/2011433972/abn-amro-voorzichtig-vanwege-handelsconflict"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/59f94496-9277-11e9-a65a-0218eaf05005.jpg"
---

<p class="intro">ABN AMRO blijft zich naar eigen zeggen voorzichtig opstellen vanwege toenemende economische risico’s. In een update over de beleggingsstrategie verwijst het financiële concern onder meer naar de onduidelijkheid omtrent het handelsconflict tussen de Verenigde Staten en China.</p> <p>“De stap achteruit in het onderhandelingsproces van het handelsgeschil tussen China en de Verenigde Staten temperde ons voorzichtige optimisme ten aanzien van de economische groei", zegt Richard de Groot, voorzitter van het ABN AMRO Beleggingscomité.</p><p>Ook centrale banken zullen waarschijnlijk van zich laten horen. "Wij verwachten dat de Federal Reserve tussen nu en het eerste kwartaal van 2020 de rente drie keer verlaagt. Ook verwachten we van de ECB een stimulering. Tegen deze achtergrond hebben we besloten neutraal te blijven ten opzichte van aandelen", zegt De Groot.</p><p>Obligaties zijn verder nog altijd uit de gratie volgens ABN AMRO (onderwogen) en binnen grondstoffen (overwogen) gaat de voorkeur uit naar goud. Technische factoren duidden op een stijging van de goudprijs tegen het einde van het jaar, stelt de bank. Ook is een ruimer monetair beleid van centrale banken doorgaans positief voor de goudprijs.</p>
