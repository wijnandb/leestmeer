---
layout: post
title: "'Hogere opening in de maak voor Wall Street'"
date: Thu, 05 Sep 2019 14:51:08 +0200
categories: 
- financieel 
- koersen 
externe_link: "https://www.telegraaf.nl/financieel/1684955775/hogere-opening-in-de-maak-voor-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/44ad59cc-cfdc-11e9-ad49-0255c322e81b.jpg"
---

<p class="intro">De aandelenbeurzen in New York gaan donderdag naar verwachting met winst openen, waarmee zou worden voortgebouwd op de mooie plussen van een dag eerder. Beleggers op Wall Street reageren positief op het nieuws dat China en de Verenigde Staten in oktober handelsoverleg gaan houden. Daarnaast wordt een behoorlijke hoeveelheid macro-economische cijfers verwerkt, waaronder het banencijfer van loonstrookverwerker ADP.</p> <p>De Chinese vicepremier Liu He gaat begin volgende maand naar Washington om te praten met de Amerikaanse minister van FinanciÃ«n Steven Mnuchin. Deze maand worden de gesprekken voorbereid door lagere overheidsmedewerkers van beide kanten. De kansen op een oplossing voor de handelsoorlog tussen beide landen lijken hierdoor toe te nemen.</p><p>Het optimisme kan bedrijven die gevoelig zijn voor de handelsspanningen een duwtje in de rug geven, zoals bijvoorbeeld machinebouwer Caterpillar, vliegtuigfabrikant Boeing en techgigant Apple. Ook chipfondsen zoals Intel, Advanced Micro Devices (AMD) en Micron Technology kunnen in beweging komen door de gunstige berichten aan het handelsfront.</p><p>Meer werkgelegenheid</p><p>Volgens ADP is de werkgelegenheid in het Amerikaanse bedrijfsleven in juli sterker gegroeid dan een maand eerder. De groei bedroeg 195.000 banen tegen een herziene 142.000 in juli. Economen hadden op een aanwas met 148.000 arbeidsplaatsen gerekend. De cijfers van ADP lopen vooruit op het banenrapport dat de Amerikaanse overheid vrijdag publiceert. In dat rapport worden ook de ontwikkelingen in de publieke sector meegenomen.</p><p>Andere economische gegevens op donderdag zijn onder meer de wekelijkse uitkeringsaanvragen, arbeidsproductiviteit, informatie over de Amerikaanse dienstensector van marktonderzoekers Markit en ISM, plus data over de fabrieksorders.</p><p>Populaire chatdienst</p><p>Bij de bedrijven is er aandacht voor chatdienst Slack Technologies die met name populariteit geniet onder zakelijke gebruikers. Slack presenteerde woensdag nabeurs voor het eerst sinds zijn beursdebuut, half juni in New York, zijn resultaten. Daarbij vielen de vooruitzichten slecht bij beleggers. Het aandeel lijkt met dieprode cijfers te openen.</p><p>De Dow-Jonesindex eindigde woensdag 0,9 procent hoger op 26.355,47 punten. De brede S&amp;P 500 klom 1,1 procent tot 2937,78 punten en technologiebeurs Nasdaq steeg 1,3 procent tot 7976,88 punten.</p>
