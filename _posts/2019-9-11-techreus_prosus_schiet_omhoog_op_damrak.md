---
layout: post
title: "Techreus Prosus schiet omhoog op Damrak"
date: Wed, 11 Sep 2019 09:14:14 +0200
categories: 
- financieel 
- koersen 
externe_link: "https://www.telegraaf.nl/financieel/1187431211/techreus-prosus-schiet-omhoog-op-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ed1ef788-d468-11e9-ab85-0255c322e81b.jpg"
---

<p class="intro">Het aandeel Prosus schoot woensdag omhoog bij zijn debuut op Beursplein 5. De dochter van de Zuid-Afrikaanse techgigant Naspers kreeg een referentieprijs van 58,70 euro mee, maar stond bij de eerste handelsbeweging al op 76 euro. Dat is een stijging van bijna 30 procent.</p> <p>In totaal worden er 1,6 miljard aandelen Prosus geplaatst. Bij de referentieprijs betekende dat al een beurswaarde voor de Naspers-dochter van een kleine 94 miljard euro. Topman Bob van Dijk van moederconcern Naspers sprak van "een goede eerste start" en dat de notering van Prosus zal helpen met groei.</p><p>Bij de huidige koers is Prosus al dik 121 miljard euro waard. Daar staat de onderneming op het Damrak op de derde plek qua waarde, na Shell en Unilever. Die hebben respectievelijk een waarde van zo'n 230 miljard euro en 149 miljard euro. Nummer vier is chipmachinefabrikant ASML, die ruim 92 miljard euro waard is.</p><p>Naspers</p><p>Naspers houdt een belang van 73 procent in Prosus, de andere 27 procent van de aandelen wordt onder de huidige aandeelhouders van Naspers verdeeld. Er werden geen nieuwe aandelen uitgegeven bij de beursgang. Het aandeel Naspers zakte in Johannesburg overigens 7 procent.</p><p>Prosus omvat de consumenteninternetactiviteiten van Naspers, dat grote belangen in diverse internetbedrijven had. Vooral het belang van bijna een derde in de Chinese internetreus Tencent is veel waard. Dat belang valt nu onder Prosus. Verder is Prosus (mede)aandeelhouder van grote internetbedrijven als het Russische mail.ru en maaltijdbestelsites Swiggy uit India en Delivery Hero uit Duitsland.</p>
