---
layout: post
title: "Uitslag Songfestival aangepast, meer punten voor Duncan"
date: Wed, 22 May 2019 22:37:26 +0200
category: cultuur
externe_link: "https://nos.nl/l/2285887"
feature_image: "https://nos.nl/data/image/2019/05/22/551851/1008x567.jpg"
---

<p>Er is een fout gemaakt bij de puntentelling in de finale van het Songfestival. Dat meldt organisator European Broadcasting Union. Duncan Laurence heeft recht op meer punten. De Nederlander komt nu uit op 498 punten, dat waren er 492.</p>
<p>De jurypunten van Wit-Rusland waren uit de uitslag gehaald, omdat het land de uitslag van de eerste halve finale te vroeg naar buiten had gebracht. Door een menselijke fout is volgens de EBU vervolgens een "onjuiste telling" gebruikt bij de finale.</p>
<p>Bekijk hier het optreden van Duncan Laurence in de finale nog eens terug: </p>
<p>Ook Italië, Rusland en Zwitserland hebben in de top vier meer punten gekregen, maar hun positie is verder niet gewijzigd. In de top tien is er wel een kleine verschuiving. Zweden staat nu op plek 5 (was 6) en Noorwegen gaat van plek 5 naar plek 6. Ook Noord-Macedonië stijgt (gaat van 8 naar 7), terwijl Azerbeidzjan van 7 naar 8 gaat.</p>
<p>Ook onder in de lijst verandert er wat: de Brit Michael Rice, die als laatste eindigde, moet nog eens vijf van zijn zestien punten inleveren, de Duitse S!sters zakken één positie naar de voorlaatste plek. </p>
<p>"Uit respect voor zowel de artiesten als de leden van de deelnemende EBU-leden, willen we de uitslag van de finale volgens de regels rectificeren", aldus de EBU. "We bieden onze excuses aan dat deze fout niet eerder was opgemerkt."</p>
