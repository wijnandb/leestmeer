---
layout: post
title: "Twee mannen vast in Duitse grot na hevige regenval"
date: Mon, 29 Jul 2019 08:29:06 +0200
category: buitenland
externe_link: "https://www.telegraaf.nl/nieuws/124343414/twee-mannen-vast-in-duitse-grot-na-hevige-regenval"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/50902092-b1ca-11e9-8006-02d2fb1aa1d7.jpg"
---

<p class="intro">Twee mannen zijn zondag in het zuidwesten van Duitsland vast komen te zitten in een grot na hevige regenval. Reddingswerkers kunnen de mannen pas maandag uit hun benarde situatie bevrijden.</p> <p>Vier duikers konden de mannen, volgens Het Nieuwsblad, wel bereiken in de Falkenstein-grot in de deelstaat Baden-Württemberg. Ze zijn allebei in orde, verklaarde Michael Hotteringer, die het reddingsteam leidt. „Er is absoluut geen levensbedreigend gevaar.” Het gaat om een gids en zijn begeleider. De twee hebben dekens en warm eten gekregen.</p><p>De mannen zitten op zo’n 650 meter diepte in de grot waar de rivier Elsach door stroomt. Ze zitten vast omdat het water plotseling steeg. Omdat de stroming van de rivier te sterk was, konden ze zondag niet gered worden. „Voor ervaren duikers is het al een moeilijke opgave, voor onervaren duikers zou het praktisch onmogelijk zijn”, aldus Hottinger.</p><p>De mannen zullen maandag na een korte opleiding elk begeleid door een duiker de grot verlaten. De duikers zullen bepalen wanneer en of de reddingsactie zal plaatsvinden.</p><p>Volgens Hottinger was het geen goed idee om de grot binnen te gaan. Door de slechte weersomstandigheden en de hevige regenval hadden de mannen moeten weten dat het gevaarlijk zou zijn.</p><p>De Falkenstein-grot is een populaire toeristische bestemming in de regio Schwäbische Alb</p>
