---
layout: post
title: "CDA verwijt Ollongren ’mislukken’ boerkaverbod"
date: Sat, 24 Aug 2019 21:15:00 +0200
category: binnenland
externe_link: "https://www.telegraaf.nl/nieuws/718163311/cda-verwijt-ollongren-mislukken-boerkaverbod"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2611c2c2-c71d-11e9-bd30-0217670beecd.jpg"
---

<p class="intro">De invoering van het boerkaverbod is mislukt en dat valt verantwoordelijk minister Kajsa Ollongren te verwijten, vindt coalitiepartner CDA. De D66-vicepremier heeft de maatregel volgens Tweede Kamerlid Harry van der Molen niet goed voorbereid.</p> <p>Van der Molen neemt het „de minister kwalijk” dat vervoersbedrijven niet meewerken aan het verbod om het gezicht te bedekken in het openbaar vervoer. Zo tikte Arriva maandag een buschauffeur op de vingers die weigerde een Limburgse moslima met een gezichtssluier mee te nemen. „De omgekeerde wereld”, reageert Van der Molen zaterdag op NPO Radio 1. „In Nederland moet je elkaar in openbare ruimten in de ogen kunnen kijken.”</p><p>Er zijn kennelijk geen goede afspraken gemaakt, concludeert het CDA-Kamerlid in radioprogramma WNL op Zaterdag. „De voorbereiding is niet goed geweest.” Hij vindt dat de coalitie daarom terug moet naar de tekentafel. Een voorstel van de PVV om bedrijven en organisaties te bestraffen die het verbod niet handhaven, vindt het CDA-Kamerlid te ver gaan.</p><p>Binnenhof</p><p>„Ollongren moet naar de Kamer komen om uit te leggen hoe dit zo fout heeft kunnen lopen”, aldus Van der Molen. Ook moet ze „beter haar best doen” om de handhaving van het verbod alsnog goed te regelen.</p><p>De minister ’speelt inderdaad een kwalijke rol’, reageert Geert Wilders (PVV) tegen De Telegraaf. „Ze gedraagt zich als een Amsterdamse kraakster in de ministerraad. De wet moet worden nageleefd door iedereen: vervoersbedrijven, ziekenhuizen, et cetera. Wie zich er niet aan houden, dienen keihard te worden gestraft!”</p><p>Het ministerie van Binnenlandse Zaken vindt het nu nog te vroeg om conclusies te trekken. „De wet moet worden nageleefd”, verklaart een zegsman van het departement. „Daarover zijn afspraken met de verschillende sectoren gemaakt. Zij zorgen voor inpassing van naleving in hun werkwijze. De politie zorgt voor handhaving van de wet.”</p>
