---
layout: post
title: "Guns N’ Roses verlengt VS-tour met acht shows"
date: Mon, 17 Jun 2019 17:12:13 +0200
category: entertainment
externe_link: "https://www.telegraaf.nl/entertainment/1811363229/guns-n-roses-verlengt-vs-tour-met-acht-shows"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/515f794c-9112-11e9-837d-0218eaf05005.jpg"
---

<p class="intro">Amerikaanse fans die geen kaartje wisten te scoren voor de Not in This Lifetime Tour van Guns N’ Roses hebben geluk. De rockband heeft acht nieuwe shows aan de tournee toegevoegd, meldt muziektijdschrift Rolling Stone.</p> <p>Het eerste nieuwe concert vindt plaats op 25 september in Charlotte, North-Carolina. Daarna worden nog onder meer Jacksonville (Florida), Lincoln (Nebraska) en Salt Lake City (Utah) aangedaan. Tussendoor staat de band ook nog op verschillende festivals in Louisville (Kentucky) en New Orleans (Louisiana). Deze optredens zijn geen onderdeel van de tournee.</p><p>De Not in This Lifetime Tour sluit af met twee optredens in Las Vegas, Nevada. Op 1 en 2 november staan zanger Axl Rose, gitarist Slash en de overige bandleden in het Colosseum in Caesar’s Palace.</p><p>In 2017 kwamen de rockers als onderdeel van hun tournee ook naar Nederland. In juli stond Guns N’ Roses toen in het Goffertpark in Nijmegen.</p>
