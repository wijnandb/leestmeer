---
layout: post
title: "Elke minuut verdwijnt enorm stuk van regenwoud in Brazilië"
date: Thu, 04 Jul 2019 09:47:13 +0200
category: jeugdjournaal
externe_link: "http://feeds.nos.nl/~r/jeugdjournaal/~3/vh-4nVgIEiA/2291941"
feature_image: "https://nos.nl/data/image/2019/07/04/561064/1008x567.jpg"
---

<p>Er zijn grote zorgen over het Amazonewoud in Brazilië. Daar worden steeds meer bomen gekapt. Het gaat zelfs zo snel dat er elke minuut een stuk regenwoud verdwijnt zo groot als een voetbalveld.</p>
<p>Amazonewoud</p>
<p>Het Amazoneregenwoud is het grootste regenwoud op aarde en ligt in verschillende landen in Zuid-Amerika. Dat daar nu zoveel extra bomen worden gekapt, blijkt uit satellietbeelden. Daarop is te zien hoe grote stukken ineens kaal zijn.</p>
<p>President</p>
<p>Veel mensen geven de nieuwe president van het land, Jair Bolsonaro, de schuld. Hij heeft de bomenkap goedgekeurd. De president wil er stoffen uit de grond halen en spoorlijnen in het gebied aanleggen. Daar kan hij veel geld mee verdienen. </p>
<p>Actie</p>
<p>Eerder zag je in het Jeugdjournaal mensen die in het Amazonewoud wonen. Ze maken zich grote zorgen en voerden actie om de bomenkap te stoppen.</p><img src="http://feeds.feedburner.com/~r/jeugdjournaal/~4/vh-4nVgIEiA" height="1" width="1" alt=""/>
