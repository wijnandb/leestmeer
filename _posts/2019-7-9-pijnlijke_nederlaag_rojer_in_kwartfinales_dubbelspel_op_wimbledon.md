---
layout: post
title: "Pijnlijke nederlaag Rojer in kwartfinales dubbelspel op Wimbledon"
date: Tue, 09 Jul 2019 23:16:35 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/kW8x-kXRxM4/2292807"
feature_image: "https://nos.nl/data/image/2019/07/09/562401/1008x567.jpg"
---

<p>Jean-Julien Rojer heeft op Wimbledon aan de zijde van zijn Roemeense partner Horia Tecau een pijnlijke nederlaag geleden. Het koppel liet in hun kwartfinalepartij tegen de Colombianen Juan Sebastian Cabal en Robert Farah maar liefst vijf matchpoints liggen.</p>
<p>Rojer en Tecau, als vijfde geplaatst in Londen, kregen drie wedstrijdpunten op 6-5 in de vijfde set en ook nog eens twee op 7-6. Bij 10-9 hadden de als tweede geplaatste Colombianen aan hun eerste matchpoint genoeg om de wedstrijd over de streep te trekken: 6-4, 3-6, 6-7, 6-4, 11-9.</p>
<p>Vier jaar geleden won Rojer, 37 jaar inmiddels, op Wimbledon zijn eerste grandslamtoernooi. Twee jaar later schreef hij ook de US Open op zijn naam. Beide toernooien was Tecau zijn partner.</p>
<h2>Ook verlies voor Koolhof</h2>
<p>Ook voor Wesley Koolhof vormden de kwartfinales het eindstation in het mannendubbel. Hij en de Nieuw-Zeelander Marcus Daniell bleken niet opgewassen tegen tegen de Kroaat Ivan Dodig en de Slowaak Filip Polasek: 2-6, 6-7 (1), 3-6.</p>
<p>De 30-jarige Koolhof, die voor het eerst in de kwartfinales van een grandslamtoernooi stond, gaat de rest van het seizoen een dubbel vormen met Robin Haase.</p>
<h2>Weer winst Williams/Murray</h2>
<p>In het gemengd dubbel lieten Serena Williams en Andy Murray opnieuw van zich spreken door ook hun tweede partij op Wimbledon te winnen. Het Amerikaans/Britse duo versloeg op het Centre Court de Amerikaanse Raquel Atawo en de Fransman Fabrice Martin met 7-5 en 6-3.</p>
<p>Williams, die zich eerder op dag in het enkelspel plaatste voor de halve finales, en de van een heupoperatie teruggekeerde Murray stuiten woensdag in de derde ronde op het als eerste geplaatste duo Melichar/Soares.</p>
<p>Koolhof (samen met de Tsjechische Kveta Peschke) en Matw√© Middelkoop (samen met de Chinese Yang Zhaoxuan) bereikten eveneens de achtste finales van het gemengd dubbelspel.</p><img src="http://feeds.feedburner.com/~r/nossporttennis/~4/kW8x-kXRxM4" height="1" width="1" alt=""/>
