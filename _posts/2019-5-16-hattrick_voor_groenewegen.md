---
layout: post
title: "Hattrick voor Groenewegen"
date: Thu, 16 May 2019 17:02:21 +0200
category: sport
externe_link: "https://www.telegraaf.nl/sport/3599467/hattrick-voor-groenewegen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b332ced6-77f8-11e9-8a65-0217670beecd.jpg"
---

<p class="intro">Dylan Groenewegen heeft ook de derde etappe van de Vierdaagse van Duinkerke op zijn naam geschreven. De renner van Jumbo-Visma was veruit de snelste in de sprint van de rit over 156 kilometer van Laon naar Compiègne.</p> <p>De Fransman Marc Sarreau eindigde als tweede, vlak voor zijn landgenoot Christophe Laporte. Groenewegen vierde zijn achtste zege van het seizoen. Voor Team Jumbo-Visma de zeventiende.</p><p>Groenewegen schreef ook al de eerste en tweede etappe van de Vierdaagse van Duinkerke op zijn naam. De Amsterdammer eindigde in de tweede etappe aanvankelijk als tweede, achter Clément Venturini. De jury zette de Fransman echter terug wegens onreglementair sprinten. Groenewegen behoudt vanzelfsprekend de leiding in het algemeen klassement. De wedstrijd duurt tot en met zondag.</p><p>Team Jumbo-Visma wist de etappe vrij eenvoudig te controleren. Groenewegen werd in de sprint perfect in stelling gebracht door zijn ploeggenoten Tony Martin, Amund Jansen en Mike Teunissen. „Ze trokken de sprint perfect aan, waarna ik hem doortrok”, zei Groenewegen. „Het was een lange ’leadout’, maar ik ben blij dat ik het werk van de ploeg heb kunnen afronden. Het was een mooie sprint. Ik voelde dat het goed zat. Het is een bevestiging dat we op de goede weg zijn richting de Tour.”</p>
