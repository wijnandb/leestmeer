---
layout: post
title: "Mogelijk deel explosief achtergebleven na plofkraak Landgraaf"
date: Tue, 09 Jul 2019 09:00:49 +0200
category: nieuws
externe_link: "https://nos.nl/l/2292696"
feature_image: "https://nos.nl/data/image/2019/07/09/562219/1008x567.jpg"
---

<p>Bij een plofkraak in Landgraaf is mogelijk een deel van het gebruikte explosief achtergebleven. Panden die grenzen aan het Raadhuisplein, waar de geldautomaat werd opgeblazen, zijn voor de zekerheid ontruimd. De gewaarschuwde Explosieven Opruimingsdienst Defensie is bezig met een onderzoek. </p>
<p>De geldautomaat van ABN Amro werd rond 05.00 uur opgeblazen. Niet alleen de gevel van de bank is flink beschadigd. Ook de ruiten van naastgelegen panden zijn gesneuveld door de harde knal. Er is niemand gewond geraakt. Buurtbewoners en medewerkers van winkels in de omgeving zijn in de buurt opgevangen.</p>
<p>Volgens de politie gingen meerdere verdachten er na de plofkraak in een donkerkleurige auto vandoor. Het is nog niet bekend of de daders geld hebben buitgemaakt, meldt 1Limburg.</p>
