---
layout: post
title: "Drukte op hoogste berg ter wereld; 7 mensen overleden"
date: Fri, 24 May 2019 15:15:43 +0200
category: jeugdjournaal
externe_link: "http://feeds.nos.nl/~r/jeugdjournaal/~3/zLx0UPBGKEw/2286121"
feature_image: "https://nos.nl/data/image/2019/05/24/552201/1008x567.jpg"
---

<p>Het is ontzettend druk op de Mount Everest, de hoogste berg ter wereld, en dat zorgt voor problemen. Veel mensen willen de berg beklimmen maar dat kan maar een paar dagen per jaar als het weer goed genoeg is.</p>
<p>Afgelopen week zijn 7 mensen overleden bij de beklimming. Dat zou kunnen komen door de file bij de top. Omdat het zo druk is moeten mensen lang wachten en dat maakt de tocht nog gevaarlijker.</p>
<p>Omdat het erg druk is, duurt het langer om omhoog en weer naar beneden te komen. Deskundigen zijn bang dat mensen te lang moeten wachten en daardoor meer last hebben van klachten, zoals onderkoeling. Daardoor kunnen ze zelfs overlijden.</p>
<p>Volgens sommige klimmers zou de regering van Nepal meer moeten doen om het probleem op te lossen. Bijvoorbeeld door minder klimmers op de berg te laten.</p><img src="http://feeds.feedburner.com/~r/jeugdjournaal/~4/zLx0UPBGKEw" height="1" width="1" alt=""/>
