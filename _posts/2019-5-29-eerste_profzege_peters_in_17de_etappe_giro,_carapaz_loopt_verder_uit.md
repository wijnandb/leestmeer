---
layout: post
title: "Eerste profzege Peters in 17de etappe Giro, Carapaz loopt verder uit"
date: Wed, 29 May 2019 17:06:56 +0200
categories: 
- sport 
- wielrennen 
externe_link: "https://nos.nl/l/2286850"
feature_image: "https://nos.nl/data/image/2019/05/29/553421/1008x567.jpg"
---

<p>Nans Peters is winnaar geworden van de zeventiende etappe in de Giro d'Italia. Het is voor de 25-jarige Fransman pas zijn eerste grote zege als profrenner. Rozetruidrager Richard Carapaz deed goede zaken in het algemeen klassement.</p>
<p>Voor de tweede keer heeft de Giro dit jaar een Franse dagwinnaar, na Arnaud Démare in de tiende etappe.</p>
<p>Peters (AG2R) demarreerde zestien kilometer voor de finish en schudde daarmee zijn zeventien medevluchters af. Zonder al te veel problemen hield hij stand op de 5,6 kilometer lange slotklim naar Anterselva. Peters moest vorig jaar de Ronde van Italië nog laten schieten vanwege en sleutelbeenbreuk.</p>
<p>De favorieten hielden tot de slotklim hun kruit droog; daar sprong Mikel Landa weg. De nummer vier in het klassement pakte 12 seconden terug op rozetruidrager Richard Carapaz en 19 op nummers twee en drie Vincenzo Nibali en Primoz Roglic.</p>
<h2>Mollema</h2>
<p>Bauke Mollema verdedigde zijn vijfde plek met verve. Miguel Angel Lopez kwam weliswaar 9 seconden dichterbij, maar Rafal Majka (voor de rit zijn naaste rivaal) kwam ruim een minuut na Mollema binnen.</p>
<p>In het algemeen klassement deed Carapaz goede zaken door weer wat verder uit te lopen op zijn achtervolgers Vincenzo Nibali (nu 1.54 voorsprong) en Primoz Roglic (2.16).</p>
