---
layout: post
title: "Honkballer Bogaerts doet toch mee in prestigieuze All-Star Game"
date: Thu, 04 Jul 2019 00:51:25 +0200
category: sport
externe_link: "https://nos.nl/l/2291901"
feature_image: "https://nos.nl/data/image/2018/10/25/508510/1008x567.jpg"
---

<p>Honkballer Xander Bogaerts is alsnog geselecteerd voor de All-Star Game van de Amerikaanse profcompetitie MLB. De Arubaanse kortestop doet voor de tweede keer mee aan de prestigieuze wedstrijd mee, na ook in 2016 te zijn opgeroepen.</p>
<p>In de wedstrijd nemen de beste spelers uit de National League het op tegen die van de American League. Bogaerts was, tot zijn eigen teleurstelling, in eerste instantie niet uitverkoren om in actie te komen. Door een blessure van Hunter Pence van Texas Rangers mag hij echter toch meedoen. </p>
<p>Bogaerts tekende in de aanloop naar het seizoen een megacontract bij de Boston Red Sox dat hem in de komende zeven seizoenen liefst 132 miljoen dollar (117 miljoen euro) oplevert.</p>
<p>De All-Star Game wordt in de nacht van 9 op 10 juli gespeeld in het stadion van Cleveland Indians. Vorig jaar werden Ozzie Albies en Kenley Jansen opgenomen in de selectie. Voor Jansen was het de derde keer dat hij was opgeroepen.</p>
