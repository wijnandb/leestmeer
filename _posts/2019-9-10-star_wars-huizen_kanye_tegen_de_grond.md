---
layout: post
title: "Star Wars-huizen Kanye tegen de grond"
date: Tue, 10 Sep 2019 09:51:00 +0200
categories: 
- entertainment 
- gossip 
externe_link: "https://www.telegraaf.nl/entertainment/2000979470/star-wars-huizen-kanye-tegen-de-grond"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ab4ff4be-d3a1-11e9-a85c-0218eaf05005.jpg"
---

<p class="intro">Kanye West moet op zoek naar een nieuwe plek voor de bouw van zijn sciencefictionkoepels. De prototypes van de door hem ontworpen ’huizen van de toekomst’ in zijn achtertuin in Calabasas zijn bijna allemaal afgebroken.</p> <p>Dat heeft entertainmentsite TMZ ontdekt, die foto’s van de resten plaatste.</p><p>Het leek al een kwestie van tijd voordat Kanye de door Star Wars-geïnspireerde huizen om moest laten gooien. Buren hadden geklaagd over geluidsoverlast, waarna bleek dat de rapper niet over de juiste vergunningen beschikte. Kanye kreeg de keuze: óf binnen 45 dagen de papieren op orde krijgen, óf de koepels met de grond gelijk maken.</p><p>Het is niet duidelijk of Kanye direct op zoek gaat naar een andere locatie. Recent kocht hij wel een grote ranch in Wyoming.</p><p>De echtgenoot van Kim Kardashian bedacht de sciencefictionkoepels speciaal voor minderbedeelden en noemde ze ’de huizen van de toekomst’. Als het aan de rapper ligt, worden dergelijke woongemeenschappen overal in de wereld gebouwd.</p>
