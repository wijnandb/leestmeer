---
layout: post
title: "WK vrouwen - Zweden wint na onweer van Chili"
date: Tue, 11 Jun 2019 20:51:00 +0200
category: sport
externe_link: "https://www.telegraaf.nl/sport/1771873682/wk-vrouwen-zweden-wint-na-onweer-van-chili"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f68460c-8c7a-11e9-a487-02d2fb1aa1d7.jpg"
---

<p class="intro">Het wereldkampioenschap voetbal voor vrouwen is begonnen. De eerste groepswedstrijden zijn achter de rug. Dagelijks verzamelen we hier het voetbalnieuws uit Frankrijk.</p> <p>De Zweedse voetbalsters zijn het WK in Frankrijk begonnen met een nipte zege op Chili. De Zuid-Amerikaanse WK-debutant hield lang stand maar na een onderbreking vanwege hevig onweer scoorde Zweden alsnog, 2-0. Kosovare Asllani (83e minuut) en Madelen Janogy (blessuretijd) maakten de doelpunten.</p><p>Het WK lijkt voor Dzsenifer Marozsan al na een wedstrijd voorbij. De sterspeelster van Duitsland, bij Champions League-winnaar Lyon teamgenoot van Shanice van de Sanden, heeft in het eerste groepsduel met China (1-0 winst) haar teen gebroken.</p><p>De kaartverkoop voor het WK voetbal voor vrouwen in Frankrijk verloopt voortvarend. De organisatie meldde dat er al 1 miljoen tickets zijn verkocht. Veertien van de 52 wedstrijden zijn uitverkocht, inclusief de beide halve finales en de finale op 7 juli in Lyon.</p>
