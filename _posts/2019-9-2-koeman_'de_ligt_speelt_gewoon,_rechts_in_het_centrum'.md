---
layout: post
title: "Koeman: 'De Ligt speelt gewoon, rechts in het centrum'"
date: Mon, 02 Sep 2019 15:42:27 +0200
categories: 
- sport 
- voetbal 
externe_link: "https://nos.nl/l/2300054"
feature_image: "https://nos.nl/data/image/2019/08/25/572574/1008x567.jpg"
---

<p>Matthijs de Ligt staat vrijdagavond in de belangrijke EK-kwalificatiewedstrijd in en tegen Duitsland gewoon in de basis. Bondscoach Ronald Koeman was daar maandag in de aanloop naar het duel duidelijk over. "Hij speelt gewoon, rechts in het centrum."</p>
<p>De Ligt maakt een moeizame beginperiode door bij zijn nieuwe club Juventus. In de eerste competitiewedstrijd van de Italiaanse landskampioen zat de oud-Ajacied op de bank. Zaterdag stond hij in de basis tegen Napoli (4-3 winst), maar was zijn optreden allerminst overtuigend.</p>
<p>"Hij speelde niet goed", had ook Koeman gezien. "Hij oogde niet zoals wij het graag zien. Men denkt soms te makkelijk over veranderingen. Ik kan mij de krantenkoppen nog herinneren toen ik bij Barcelona begon: dat was niet best."</p>
<p>Koeman sprak maandag bij de lunch al even met De Ligt. "We moeten niet vergeten: hij is pas 20. En ik had hem niet links in het centrum gezet."</p>
<p>Koeman riep Justin Kluivert (AS Roma) op voor de geblesseerde Steven Bergwijn, die op het laatste moment afhaakte. "Kluivert heeft twee wedstrijden bij zijn club gespeeld. Ik kies voor hem omdat hij zowel links- als rechtsbuiten kan spelen."</p>
<p>Ook haalde hij JoÃ«l Veltman weer bij de selectie. "Ik wilde er een rechtsback bij hebben en Kenny Tete speelt bij Olympique Lyonnais te weinig."</p>
<p>Over debutant Doneyll Malen was Koeman duidelijk. "Hij is de enige die het verdiende bij de selectie te komen." De aanvaller van PSV maakte tot nu toe indruk in zijn wedstrijden.</p>
