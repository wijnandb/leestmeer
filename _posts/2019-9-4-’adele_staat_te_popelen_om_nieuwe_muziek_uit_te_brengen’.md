---
layout: post
title: "’Adele staat te popelen om nieuwe muziek uit te brengen’"
date: Wed, 04 Sep 2019 18:23:14 +0200
category: entertainment
externe_link: "https://www.telegraaf.nl/entertainment/2117233010/adele-staat-te-popelen-om-nieuwe-muziek-uit-te-brengen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5ad6c550-cf30-11e9-8538-0255c322e81b.jpg"
---

<p class="intro">Het lijkt erop dat fans niet lang meer hoeven te wachten op nieuwe muziek van Adele. De 31-jarige zangeres is druk bezig de laatste hand te leggen aan een album en heeft heel veel zin om dat te delen met haar fans, zeggen ingewijden tegen People.</p> <p>Adele, die afgelopen voorjaar bekendmaakte dat haar huwelijk was gestrand, zou op haar nieuwe plaat zingen over haar liefdesverdriet. „Ze is er mentaal en fysiek steeds meer klaar voor om haar nieuwe muziek te promoten. Het lijkt erop dat het later dit jaar al gaat gebeuren”, vertelt een ingewijde. „Ze blikt terug op een heel zwaar jaar, maar zei eerder al dat het schrijven van muziek therapeutisch werkt voor haar. Je ziet dat ze er klaar voor is alles te delen met haar fans.”</p><p>Ook op voorgangers 19, 21 en 25 (allen vernoemd naar haar leeftijd) verwerkte de zangeres haar pijn. Haar nieuwe album zal net zo persoonlijk worden. „Muziek geeft haar voldoening. Nieuwe muziek is voor haar nog steeds iets heel groots en ze voelt zich goed en is er gelukkig mee.”</p>
