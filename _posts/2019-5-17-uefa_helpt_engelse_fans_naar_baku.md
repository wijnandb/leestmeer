---
layout: post
title: "UEFA helpt Engelse fans naar Baku"
date: Fri, 17 May 2019 13:22:06 +0200
category: sport
externe_link: "https://www.telegraaf.nl/sport/3603573/uefa-helpt-engelse-fans-naar-baku"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/01176e20-7896-11e9-aef4-02d1dbdc35d1.jpg"
---

<p class="intro">De Europese voetbalbond UEFA gaat de supporters van Arsenal en Chelsea helpen om naar Baku te komen.</p> <p>De twee ploegen uit Londen treffen elkaar op 29 mei in de finale van de Europa League, maar de reis naar de hoofdstad van Azerbeidzjan blijkt bijzonder duur en lastig. „Het spijt ons heel erg dat jullie fans zoveel problemen ondervinden bij het organiseren van hun reis naar Baku”, schrijft de UEFA in reactie op een boze brief van Arsenal. „Onze experts willen de supporters graag helpen om, samen met de clubs, goedkopere oplossingen te vinden.”</p><p>Arsenal had donderdag een open brief aan de UEFA gestuurd, waarin het de keuze voor het verre Baku als speelstad „onacceptabel” noemt.</p><p>De federatie toont begrip, maar benadrukt ook geen steden te willen uitsluiten van de huisvesting van Europese finales op basis van hun geografische ligging. „De toewijzing gebeurt altijd al jaren eerder. En het was toen moeilijk te voorspellen dat twee Engelse clubs uit Londen deze finale zouden spelen.”</p>
