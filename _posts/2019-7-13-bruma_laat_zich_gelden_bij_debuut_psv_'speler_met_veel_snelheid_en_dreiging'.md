---
layout: post
title: "Bruma laat zich gelden bij debuut PSV: 'Speler met veel snelheid en dreiging'"
date: Sat, 13 Jul 2019 10:53:48 +0200
categories: 
- sport 
- voetbal 
externe_link: "https://nos.nl/l/2293289"
feature_image: "https://nos.nl/data/image/2019/07/13/563174/1008x567.jpg"
---

<p>Met Luuk de Jong (naar Sevilla) is de topscorer al bij PSV vertrokken en de vraag is of Steven Bergwijn, Gast√≥n Pereiro en Hirving Lozano blijven. Maar wanhopen doen ze in Eindhoven niet.</p>
<p>"Het is tijd voor jongens die staan te trappelen om het te laten zien", aldus keeper Jeroen Zoet na de zege op Aris Saloniki (3-0). En die stelden de aanvoerder niet teleur in het oefenduel. Donyell Malen scoorde twee keer en ook de miljoenenaankoop Bruma was erg aanwezig tijdens zijn debuut.</p>
<p>"Ik denk dat je ziet dat het een speler met veel snelheid en dreiging is. Wij moeten hem zoveel mogelijk aanspelen in zijn kracht, dan kan hij een meerwaarde zijn voor ons team", verwacht Sam Lammers.</p>
<h2>Niks weggeven</h2>
<p>Om het tweeluik met FC Basel (23 en 30 juli) in de Champions League-voorronde te overleven en in Nederland om de prijzen mee te doen, is het volgens Zoet ook belangrijk dat het achterin goed staat. Derrick Luckassen toont zich vooralsnog een waardig vervanger van Daniel Schwaab.</p>
<p>"Zorgen dat je niks weggeeft, dat hebben we tegen Aris goed gedaan", constateert de keeper tevreden.</p>
