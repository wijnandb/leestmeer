---
layout: post
title: "George Clooney: ’Wees liever voor mama Meghan’"
date: Wed, 08 May 2019 17:01:10 +0200
categories: 
- entertainment 
- royalty 
externe_link: "https://www.telegraaf.nl/entertainment/3557500/george-clooney-wees-liever-voor-mama-meghan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1f0465d2-71a2-11e9-a6fc-02c309bc01c1.jpg"
---

<p class="intro">George Clooney heeft het wederom opgenomen voor Meghan. De acteur, wiens vrouw Amal een goede vriendin is van de hertogin, roept de media op om "wat liever voor haar te zijn" nu ze maandag is bevallen van een zoon. Dat zei Clooney tegen het Amerikaanse persbureau Associated Press.</p> <p>Volgens de 57-jarige acteur zal de media-aandacht voor de hertogin van Sussex alleen maar toenemen nu zij en Harry ouders zijn. Hoewel Clooney zegt dat dat erbij hoort als je lid bent van een koninklijke familie, vindt hij dat het een "zeer donkere kant opgaat" wanneer de media ook andere familieleden interviewen. Volgens de acteur is de pers doorgeslagen en mag het allemaal wel wat minder. "Ze is een jonge vrouw die net een baby heeft gehad."</p><p>Clooney, die zijn verjaardag deelt met Baby Sussex, nam het al eerder op voor Meghan. Zo verdedigde hij de hertogin die volgens hem niet correct wordt afgeschilderd in de media. Ook vergeleek de acteur de extreme belangstelling voor Meghan met die voor prinses Diana. "Van de hertogin van Sussex wordt al net zo'n vijandsbeeld geschapen als van Diana destijds. Ze wordt overal achtervolgd, het lijkt erop dat de geschiedenis zich herhaalt. En we weten hoe het met Diana is afgelopen", zei hij destijds.</p>
