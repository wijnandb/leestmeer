---
layout: post
title: "Hoger beroep in 'minder Marokkanen'-zaak gaat door; Wilders wraakt niet"
date: Tue, 25 Jun 2019 17:48:36 +0200
category: nieuws
externe_link: "https://nos.nl/l/2290640"
feature_image: "https://nos.nl/data/image/2019/06/25/559144/1008x567.jpg"
---

<p>Het hoger beroep in de 'minder Marokkanen'-zaak tegen PVV-leider Geert Wilders gaat door. De advocaat van Wilders, Geert-Jan Knoops, zei vanmorgen bij het begin van het hoger beroep dat hij vier getuigen wil horen, voordat de zaak inhoudelijk wordt behandeld.</p>
<p>Het hof wees het horen van een getuige af en oordeelde dat het eventueel horen van de andere drie een verdere behandeling niet in de weg hoeft te staan. Hetzelfde geldt voor de lopende Wob-procedure die RTL Nieuws tegen het Openbaar Ministerie voert.</p>
<h2>Extra regiezitting</h2>
<p>Na een schorsing vroeg Knoops het hof om in september een regiezitting in te lassen over de vraag wat er met de uitkomst van de getuigenverhoren moet gebeuren en ook met de uitkomst van het Wob-verzoek van RTL Nieuws over documenten met betrekking tot de vervolging van Wilders. Het OM vindt een extra regiezitting niet nodig, het hof beraadt zich op het verzoek.</p>
<p>Knoops zei ook dat Wilders zich "erg zorgen" maakt over de overweging van het hof dat het maatschappelijk belang van een snelle afdoening van de zaak zwaarder weegt dan het belang van Wilders. Wilders zal geen wrakingsverzoek indienen, omdat zo'n verzoek gezien een uitspraak van de Hoge Raad niet gehonoreerd zal worden.</p>
<h2>Politieke druk</h2>
<p>Volgens Knoops kunnen de getuigen verklaren dat de toenmalige minister van Veiligheid en Justitie Opstelten druk heeft uitgeoefend op het Openbaar Ministerie om Wilders te vervolgen. Het OM ontkent dat dit is gebeurd.</p>
<p>Ook zei Knoops dat Opstelten en andere getuigen door het ministerie van Justitie op het afleggen van een verklaring zijn voorbereid. Ook dat zou een vorm van politieke be√Ønvloeding zijn.</p>
<p>In 2016 oordeelde de rechtbank dat de PVV-voorman schuldig was aan groepsbelediging en het aanzetten tot discriminatie van Marokkanen. Hij werd veroordeeld zonder straf.</p>
