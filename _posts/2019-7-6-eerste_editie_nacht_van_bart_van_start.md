---
layout: post
title: "Eerste editie Nacht van Bart van start"
date: Sat, 06 Jul 2019 10:03:31 +0200
category: entertainment
externe_link: "https://www.telegraaf.nl/entertainment/1682610389/eerste-editie-nacht-van-bart-van-start"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8b7c8a14-9fc4-11e9-bfcb-02d2fb1aa1d7.jpg"
---

<p class="intro">Voor één avond verandert het Hilversumse medialandschap in een hardloopparcours. De Nierstichting organiseert samen met de Bart de Graaff Foundation de sponsorrun de Nacht van Bart.</p> <p>Met het hardloopevenement vragen de stichtingen aandacht voor de impact van nierziekten en halen ze geld op voor onderzoek. Het hardloopevenement heette voorgaande jaren Barts Media Run en werd overdag georganiseerd. Vorig jaar werd het evenement afgelast.</p><p>Op zaterdagavond om 21.00 uur rennen de deelnemers verschillende afstanden, variërend van 2,5 tot 21,1 kilometer, langs locaties die belangrijk waren voor Bart. Deelnemers kunnen ook een aantal verrassingen verwachten. Ze moeten bijvoorbeeld door een Teringtubbie-hinderlaag. Rond middernacht worden de deelnemers terug verwacht en wordt het evenement afgesloten met muziek van onder anderen Stanley Burleson, op het Mediapark.</p><p>Nierziekte</p><p>Bart de Graaff (1967-2002) kreeg nadat hij was doorgebroken met een televisiecommercial zijn eigen programma bij Veronica. Later groeide zijn programma B.O.O.S. uit tot de omroep Bnn. Hij leed aan een nierziekte en kreeg een donornier, maar zijn lichaam stootte het orgaan af. In 2002 overleed hij op 35-jarige leeftijd.</p><p>Na zijn overlijden besloten zijn familie en vrienden een stichting in zijn naam en geest op te richten. Het doel van de foundation is mensen met een lichamelijke beperking te helpen bij het opstarten van een eigen onderneming.</p>
