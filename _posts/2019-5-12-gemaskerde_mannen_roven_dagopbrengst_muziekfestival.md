---
layout: post
title: "Gemaskerde mannen roven dagopbrengst muziekfestival"
date: Sun, 12 May 2019 12:48:50 +0200
category: binnenland
externe_link: "https://www.telegraaf.nl/nieuws/3573719/gemaskerde-mannen-roven-dagopbrengst-muziekfestival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/86ee97f4-74a3-11e9-9293-0218eaf05005.jpg"
---

<p class="intro">De organisatie van een muziekfestival in het Zeeuwse Grijpskerke is in de nacht van zaterdag op zondag overvallen. Omstreeks 03.15 uur werd een vrijwilligster van het evenement Hrieps beroofd door drie gemaskerde mannen. Zij gingen er vandoor met de dagopbrengst van het festival. De politie meldde dat het om „een groot geldbedrag” ging, maar wilde niet zeggen hoeveel geld er is gestolen.</p> <p>De organisatie van het festival liet via sociale media weten zeer verdrietig te zijn na een verder leuk en goed verlopen 25-jarige jubileumeditie en roept mensen op informatie te delen met de politie. Die bevestigde dat het festival aangifte heeft gedaan van de overval.</p><p>Hrieps is een muziekfestival in Grijpskerke vlakbij Middelburg waar ieder jaar rond de vijftig acts zijn, van tributebands tot dj’s. Het festival trekt jaarlijks zo’n vijfduizend bezoekers.</p>
