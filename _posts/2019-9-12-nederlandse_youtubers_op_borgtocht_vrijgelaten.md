---
layout: post
title: "Nederlandse YouTubers op borgtocht vrijgelaten"
date: Thu, 12 Sep 2019 20:55:08 +0200
categories: 
- entertainment 
- opinie 
externe_link: "https://www.telegraaf.nl/nieuws/227245991/nederlandse-you-tubers-op-borgtocht-vrijgelaten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4423cb2e-d592-11e9-810a-0218eaf05005.jpg"
aantal: 236
unieke: 176
bron: "De Telegraaf"
---

<p class="intro">De twee opgepakte Nederlanders Govert Sweep (21) en Ties Granzier (20) zijn op borgtocht vrijgelaten in de Verenigde Staten.</p> <p>Sweep en Granzier mogen de gevangenis verlaten voor 500 dollar per persoon, meldt de Nye County Sheriff’s Office aan De Telegraaf. Ook het ministerie van Buitenlandse Zaken bevestigt dat.</p><p>De YouTubers werden gearresteerd nadat ze de zwaarbeveiligde luchtbasis Area 51 hadden betreden. Daarop staan zware straffen, tot wel zes maanden gevangenisstraf.</p><p>Een vrijlating op borgtocht staat los van het juridische proces. De jongens moeten nog wel voor de rechter verschijnen. Amerika-deskundige Willem Post vertelde eerder dat hij vreest voor een zware straf. „Je hebt kans dat de overheid een voorbeeld wil stellen. Om anderen af te schrikken.”</p><p>Post noemt de actie van de tieners ’dom en onverantwoordelijk’. „Je treedt een militair gebied binnen. En Amerikanen zijn daar heel streng op. Als ze waren gaan rennen, dan waren de vloggers mogelijk doodgeschoten. Maar zo dom waren ze gelukkig niet.”</p><p>De Nederlandse twintigers zijn flink geschrokken. „Ik zit alleen vast omdat ik een verboden terrein betrad en ik denk niet dat dat normaal is voor zo’n kleine overtreding”, reageerde Sweep tegenover de lokale zender KTNV. </p><p>Buitenlandse Zaken biedt consulaire bijstand aan de twee YouTubers, en heeft de hele dag contact gehad met de jongens en hun ouders. Aanvankelijk zag het tweetal af van consulaire bijstand. Dat is de reden waarom Buitenlandse Zaken pas relatief laat op de hoogte was van hun arrestatie.</p>
