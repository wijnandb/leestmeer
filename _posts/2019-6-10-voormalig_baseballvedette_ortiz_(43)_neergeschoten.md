---
layout: post
title: "Voormalig baseballvedette Ortiz (43) neergeschoten"
date: Mon, 10 Jun 2019 13:16:15 +0200
category: sport
externe_link: "https://www.telegraaf.nl/sport/1821437381/voormalig-baseballvedette-ortiz-43-neergeschoten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9101e5f6-8b7e-11e9-bb89-02c309bc01c1.jpg"
---

<p class="intro">De gewezen baseball-ster David ’Big Papi’ Ortiz (43) is in zijn thuisland Dominicaanse Republiek neergeschoten. De voormalige vedette van de Boston Red Sox kreeg een kogel in zijn rug en raakte daarbij ernstig gewond, maar zou niet in levensgevaar zijn.</p> <p>Het incident gebeurde zondag in een bar in Santo Domingo. Een man op een motor benaderde Ortiz en schoot hem in de rug. De voormalig MLB (Major League Baseball, red)-ster werd onmiddellijk naar het ziekenhuis overgebracht en geopereerd. Volgens zijn familie zou zijn toestand stabiel zijn en is hij buiten levensgevaar.</p><p>De schutter kon door omstanders overmeesterd worden. Hij raakte daarbij zelf gewond. Over zijn motief bestaat voorlopig geen duidelijkheid.</p><p>De Boston Red Sox lieten in een reactie op Twitter weten de familie van Ortiz alle hulp aan te bieden en „hen de hele tijd in hun hart te hebben.”</p><p>Ortiz speelde tussen 1997 en 2016 twintig seizoenen in de Major League Baseball, waarvan veertien voor Boston. De slagman won met de Red Sox drie keer de World Series, schopte het tien keer tot All Star en in 2013 werd ’Big Papi’ uitgeroepen tot beste speler (MVP). Drie jaar later zette hij een punt achter zijn carrière.</p>
