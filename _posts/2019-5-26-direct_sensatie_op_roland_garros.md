---
layout: post
title: "Direct sensatie op Roland Garros"
date: Sun, 26 May 2019 12:35:49 +0200
category: sport
externe_link: "https://www.telegraaf.nl/sport/3648105/direct-sensatie-op-roland-garros"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d00651c-7fad-11e9-8c0d-02d2fb1aa1d7.jpg"
---

<p class="intro">Angelique Kerber is meteen uitgeschakeld in de eerste ronde van Roland Garros. De 31-jarige Duitse verloor op het gravel in Parijs in twee sets van de Russin Anastasia Potapova: 6-4 6-2.</p> <p>De als vijfde geplaatste Kerber had de eer het volledig vernieuwde centercourt, Court Philippe Chatrier, in Parijs te openen. Maar ze kon haar optreden geen glans geven. De 18-jarige Potapova sloeg veel meer winners en pakte ook veel punten op de opslag van Kerber.</p><p>Moeizame voorbereiding</p><p>Kerber kampte in de aanloop naar Roland Garros met een enkelblessure en sloeg daarom uit voorzorg het WTA-toernooi van Rome over. De Duitse heeft drie van de vier grandslamtoernooien allemaal een keer gewonnen. Alleen Roland Garros ontbreekt nog op haar erelijst.</p><p>Kerber bereikte vorig jaar de halve eindstrijd in Parijs. In de derde ronde won de Duitse toen van Kiki Bertens. De Nederlandse komt maandag voor het eerst in actie. Ze treft dan in de openingsronde Pauline Parmentier.</p><p>Vroege aftocht niet nieuw</p><p>Het is de derde keer voor Kerber dat ze als hooggeplaatste speelster in de eerste ronde van Roland Garros strandt. In 2016 was ze als derde geplaatst en in 2017 als eerste geplaatst en verloor ze meteen.</p><p>Garbine Muguruza bereikte de tweede ronde wel, al was het met de nodige moeite. De Spaanse die het grandslamtoernooi in Parijs in 2016 won, verloor de eerste set tegen de Amerikaanse Taylor Townsend met 7-5. Ze herstelde zich daarna met 6-2 6-2 tegen de nummer 98 van de wereld.</p>
