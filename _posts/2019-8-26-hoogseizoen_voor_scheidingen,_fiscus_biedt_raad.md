---
layout: post
title: "Hoogseizoen voor scheidingen, fiscus biedt raad"
date: Mon, 26 Aug 2019 12:59:48 +0200
categories: 
- financieel 
- geld 
externe_link: "https://www.telegraaf.nl/financieel/314273970/hoogseizoen-voor-scheidingen-fiscus-biedt-raad"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/031cc264-c7f2-11e9-9a41-02d2fb1aa1d7.jpg"
---

<p class="intro">Na de vakantiestress weten veel stelletjes het zeker: we gaan uit elkaar! De Belastingsdienst komt in dit hoogseizoen voor relatiebreuken met een speciale campagne gericht op scheidende stellen.</p> <p>‘Voor wie verder wil, maar niet samen’, heet de campagne die maandag van start gaat vanwege de gebruikelijke piek in scheidingsgevallen na de vakantieperiode. De fiscus komt in de campagne met adviezen over de manier waarop mensen tijdig hun belastingen en toeslagen goed kunnen regelen.</p><p>Centraal staat een platform op de website van de belastingdienst, www.belastingdienst.nl//scheiden . Daar vinden bezoekers ook een checklist die, na het beantwoorden van een aantal vragen, een overzicht geeft van fiscale zaken die mensen moeten regelen als ze uit elkaar gaan.</p><p>Koophuis</p><p>„Helaas zien wij dat ex-partners veel fouten maken bij het regelen van belasting- en toeslagenzaken. Bijvoorbeeld ex-partners met een koophuis, die bij de belastingaangifte beiden de hypotheekrente volledig aftrekken”, aldus John van Vliet projectleider Scheiden bij de Belastingdienst.</p><p>Volgens Van Vliet is het voor mensen die uit elkaar gaan verstandig afspraken over fiscale zaken te maken en op papier te zetten. „Daarnaast adviseren wij mensen met een voorlopige aanslag deze aan te passen en niet te wachten tot de aangifteperiode van het jaar daarop. Ook is het belangrijk toeslagen op tijd te wijzigen of aan te vragen.”</p><p>Tips</p><p>De fiscus geeft onder meer de volgende praktische tips voor stellen die uit elkaar gaan en vroeger samen de belastingzaken regelden:</p><p>Zorg voor het exclusieve gebruik van de eigen DigiD.
Controleer op welk rekeningnummer toeslagen of belastingteruggaven worden ontvangen en wijzig dit nummer indien nodig.
Geef een adreswijziging door aan de gemeente. De Belastingdienst krijgt de adreswijzing vervolgens door van de gemeente.
Maak een persoonlijke scheiden-checklist.
Bespreek een eventueel fiscaal partnerschap voor de belastingdienst voor de rest van het kalenderjaar. Wie hiervoor kiest, mag bij de jaarlijkse belastingaangifte nog één keer de inkomsten en aftrekposten gunstig verdelen.
Vraag bij het inschakelen van een professional zoals een advocaat of mediator, ook afspraken over belasting- en toeslagzaken vast te leggen.</p><p>Scheidingen</p><p>Uit cijfers van het CBS blijkt dat vorig jaar 19.859 geregistreerd partnerschappen werden gesloten, een stijging van 92% ten opzichte van 2014. Het aantal huwelijken kwam vorig jaar uit op 64.008. In dezelfde periode werden 2.446 geregistreerde partnerschappen verbroken en waren er 30.339 echtscheidingen.</p>
