---
layout: post
title: "Eerste vermiste slachtoffer Donauramp 100 kilometer verderop gevonden"
date: Mon, 03 Jun 2019 15:20:14 +0200
category: nieuws
externe_link: "https://nos.nl/l/2287458"
feature_image: "https://nos.nl/data/image/2019/06/03/554414/1008x567.jpg"
---

<p>Duikers hebben het eerste vermiste slachtoffer van de scheepsramp op de Donau geborgen. Het lichaam werd gevonden 100 kilometer stroomafwaarts van de plek waar woensdagavond een toeristenboot kapseisde nadat hij door een groter schip was overvaren. </p>
<p>Volgens de Zuid-Koreaanse ambassade gaat het om een Zuid-Koreaans slachtoffer. Een Hongaarse politiewoordvoerder zegt dat het lichaam nog moet worden ge√Ødentificeerd en dat nog niet met zekerheid kan worden gezegd dat het gaat om een slachtoffer van de scheepsramp.</p>
<p>Door de hoge waterstand en sterke stroming gaat de bergingsoperatie op de Donau moeizaam. Het Hongaarse reddingsteam krijgen hulp van speciaal overgevlogen Zuid-Koreaanse diepzeeduikers.</p>
<p>Aan boord van de boot waren 35 mensen: 33 Zuid-Koreaanse toeristen en twee Hongaarse bemanningsleden. Zeven mensen werden gered. Inmiddels staat het dodental op acht. Twintig mensen worden nog altijd vermist. Er is geen hoop op nog meer overlevenden.</p>
