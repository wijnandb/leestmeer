---
layout: post
title: "Kleine uitslagen op Wall Street"
date: Mon, 17 Jun 2019 15:41:49 +0200
categories: 
- financieel 
- koersen 
externe_link: "https://www.telegraaf.nl/financieel/683239565/kleine-uitslagen-op-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b4cfa28e-9105-11e9-8037-0218eaf05005.jpg"
---

<p class="intro">De aandelenbeurzen in New York zijn maandag met kleine uitslagen begonnen aan de nieuwe handelsweek. Beleggers kijken uit naar het rentebesluit van de Federal Reserve dat woensdag komt. Ook de ontwikkelingen aan het handelsfront worden nauwlettend in de gaten gehouden, net als de oplopende spanningen rond Iran na de vermoedelijke aanvallen op olietankers in de Golf van Oman.</p> <p>De Dow-Jonesindex stond na enkele handelsminuten een fractie lager op 26.080 punten. De breed samengestelde S&amp;P 500 ging 0,1 procent omhoog naar 2888 punten en techbeurs Nasdaq werd 0,3 procent hoger gezet op 7821 punten.</p><p>De Fed begint dinsdag aan zijn tweedaagse beleidsvergadering. Er wordt verwacht dat de koepel van Amerikaanse centrale banken de rente zal handhaven, maar mogelijk wel de deur op een kiertje zet voor een renteverlaging later dit jaar. President Donald Trump heeft meerdere malen aangedrongen op een renteverlaging door de centrale bank.</p><p>Overnames</p><p>Vliegtuigbouwer Boeing werd 0,2 procent hoger gezet. Topman Dennis Muilenberg zei op de luchtvaartshow van Parijs dat de gewraakte Boeings van het type 737 MAX, die om veiligheidsredenen aan de grond worden gehouden, nog dit jaar weer luchtwaardig zullen zijn.</p><p>Daarnaast is er overnamenieuws. Farmaceut Pfizer (min 0,3 procent) neemt biotechnoloog Array BioPharma (plus 58 procent) over in een deal ter waarde van 11,4 miljard dollar. Array houdt bezig met behandeling van kanker. Tevens zou de in New York genoteerde Nederlandse biotechnoloog UniQure (plus 7 procent) op zoek zijn naar een koper, als mogelijkheid in een strategisch onderzoek naar de opties voor de onderneming.</p><p>Veilinghuis Sotheby's schoot 57 procent omhoog nadat het bedrijf een overnamebod ter waarde van 3,7 miljard dollar van BidFair USA heeft geaccepteerd. Dat bedrijf is eigendom van Patrick Drahi, de oprichter van Altice Europe.</p>
