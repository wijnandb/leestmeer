---
layout: post
title: "Miljoenen zalmen dood door algenplaag"
date: Wed, 22 May 2019 17:21:38 +0200
category: buitenland
externe_link: "https://www.telegraaf.nl/nieuws/3631100/miljoenen-zalmen-dood-door-algenplaag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ced471ce-7ca5-11e9-8145-02d2fb1aa1d7.jpg"
---

<p class="intro">Door een algenplaag zijn de afgelopen week naar schatting 8 miljoen zalmen doodgegaan bij Noorse viskwekerijen. Meer dan de helft van de omzetgroei is daardoor verloren gegaan, zeggen de Noorse autoriteiten.</p> <p>Het Directoraat van de Visserij zei dat het gaat om zo’n 10.000 ton gekweekte zalm, met een verkoopprijs van 620 miljoen Noorse kronen (63,5 miljoen euro), maar het verlies zou nog veel groter kunnen zijn.</p><p>„Het is nog te vroeg om te zeggen hoe groot de verliezen voor de producenten zullen zijn. Voorlopige cijfers wijzen op 8 miljoen dode vissen, wat overeenkomt met 40.000 ton zalm die de markten niet zal bereiken”, zei Paul Aandahl van brancheorganisatie Norwegian Seafood Council. Volgens Noorse media gaat het om de dodelijkste algenplaag sinds 1991.</p><p>Verstikking</p><p>De algen, die zich snel hebben verspreid langs de kust van Noord-Noorwegen, plakken aan de kieuwen van de vis en verstikken ze. Wilde vis kan wegzwemmen van de algengordel, terwijl gekweekte vis gevangen zit.</p><p>Noorwegen is ’s werelds grootste exporteur van zalm. Het land exporteerde 1,28 miljoen ton zalm in 2018, een stijging van 2,5 procent ten opzichte van 2017, volgens gegevens van het Noorse statistiekbureau.</p>
