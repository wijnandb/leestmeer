---
layout: post
title: "Strafvervolging kapitein Sea-Watch 3"
date: Fri, 28 Jun 2019 13:05:31 +0200
category: buitenland
externe_link: "https://www.telegraaf.nl/nieuws/931718127/strafvervolging-kapitein-sea-watch-3"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/59c0f73a-999d-11e9-a7a2-02d1dbdc35d1.jpg"
---

<p class="intro">Justitie in het zuiden van Italië is begonnen met de strafvervolging van de Duitse kapitein van de boot Sea-Watch 3, de Duitse Carola Rackete. Ze wordt beschuldigd van medeplichtigheid aan mensensmokkel en het negeren van een bevel van de bemanning van een marinevaartuig. Dit heeft het Openbaar Ministerie in Agrigento (Sicilië) bekendgemaakt volgens Italiaanse media.</p> <p>De Sea-Watch-3 mocht niet in Italiaanse wateren komen, maar Rackete negeerde een waarschuwing van de kustwacht en voer toch naar Lampedusa.</p><p>Het gaat vooralsnog om een formaliteit en van arrestatie of inbeslagname van het schip is nog geen sprake. Rackete staat nu als verdachte te boek, omdat de Guardia di Finanza over haar rapport uitbracht. De Guardia di Finanza is een politieorganisatie die valt onder het ministerie van Financiën en die zich richt op de bestrijden van drugscriminaliteit, smokkel en financiële delicten.</p><p>De Duitse organisatie Sea-Watch zegt te water geraakte vluchtelingen voor de kust van Afrika te redden. De Italiaanse regering stelt dat de organisatie mensensmokkel bevordert door daar migranten op te pikken en naar Italië te varen.</p>
