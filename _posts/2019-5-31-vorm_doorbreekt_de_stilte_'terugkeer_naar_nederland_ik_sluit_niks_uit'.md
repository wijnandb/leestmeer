---
layout: post
title: "Vorm doorbreekt de stilte: 'Terugkeer naar Nederland? Ik sluit niks uit'"
date: Fri, 31 May 2019 06:09:53 +0200
category: sport
externe_link: "https://nos.nl/l/2287010"
feature_image: "https://nos.nl/data/image/2019/05/31/553675/1008x567.jpg"
---

<p>Waar bij Champions League-finalist Liverpool een dragende rol is weggelegd voor de Oranje-internationals Virgil van Dijk en Georginio Wijnaldum, is de Nederlandse inbreng bij tegenstander Tottenham Hotspur een stuk kleiner.</p>
<p>Spits Vincent Janssen werd door de Spurs niet ingeschreven voor de Champions League en Michel Vorm is over het algemeen derde keus onder de lat.</p>
<h2>Finale vanaf de reservebank</h2>
<p>De 35-jarige Vorm keept nu vijf seizoenen bij de Londense club. In al die jaren was hij nooit de eerste doelman. Dat is geen schande met een concurrent als Hugo Lloris, de ervaren sluitpost van het Franse nationale elftal.</p>
<p>Vorm zal de finale in Madrid beleven vanaf de reservebank, waarop plaats is voor maar liefst twaalf spelers. Een invalbeurt lijkt er niet in te zitten. De Argentijn Paulo Gazzaniga staat in de hiÃ«rarchie doorgaans boven hem.</p>
<p>Michel Vorm over zijn rol in het succes van Tottenham Hotspur:</p>
<p>Voor Vorm niets nieuws. Eigenlijk maakte hij alleen aan het begin van het seizoen enkele keren deel uit van de wedstrijdselectie. Dat was in de periode voordat hij geblesseerd raakte aan zijn knie.</p>
<p>Toch benadrukt Vorm dat hij wel degelijk heeft bijgedragen aan het succesvolle seizoen van Tottenham. "Het is natuurlijk een heel lang proces geweest en het is niet zo dat ik hier net zit. Je bent wel echt onderdeel van de groep. Ik ken mijn rol en dat vertaalt zich ook in andere dingen dan alleen spelen of niet spelen."</p>
<h2>Twee wedstrijden</h2>
<p>In de groepsfase van de Champions League kwam Vorm twee keer binnen de lijnen. Hij stond uit tegen Internazionale in de basis en viel op bezoek bij PSV tien minuten voor tijd in na de rode kaart voor Lloris.</p>
<p>"Champions League spelen is iets waar je als klein kind van droomt. De omstandigheden waren niet makkelijk, maar ik ben er toch wel trots op dat ik nog heb gespeeld tegen Inter en PSV. "</p>
<p>Het contract van Vorm in Londen loopt deze zomer af. Wat het komend seizoen hem zal brengen, is nog onduidelijk. "Ik wil mijn opties na de finale gaan bekijken en dan mijn keuze maken. Ik word 36 jaar in oktober, maar ik voel me nog goed en fris. Dus we zullen het zien."</p>
<p>In Nederland keepte Vorm zes seizoenen voor FC Utrecht. Behoort een terugkeer naar de eredivisie tot de mogelijkheden? "Ik sluit niks uit."</p>
