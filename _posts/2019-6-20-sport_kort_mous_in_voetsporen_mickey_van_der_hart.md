---
layout: post
title: "Sport Kort: Mous in voetsporen Mickey van der Hart"
date: Thu, 20 Jun 2019 14:19:00 +0200
category: sport
externe_link: "https://www.telegraaf.nl/sport/1853848987/sport-kort-mous-in-voetsporen-mickey-van-der-hart"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ddfe7c3c-9355-11e9-a955-0255c322e81b.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>14.17 uur De opvolging van Mickey (van der Hart) door (Xavier) Mous gaat er komen. Na taaie onderhandelingen heeft PEC Zwolle met SC Cambuur overeenstemming bereikt over een transfer. Als het management van Mous de onderhandelingen met PEC Zwolle afrondt, zal de doelman aansluiten bij de selectie van trainer John Stegeman.</p><p>11.58 uur: PSV verhuurt Dante Rigo het komende seizoen aan Sparta. De 20-jarige middenvelder krijgt bij zijn tijdelijke werkgever de kans om meer speelminuten te maken in de Eredivisie. PSV houdt vertrouwen in de Belgische jeugdinternational, die afgelopen seizoen vijf keer in actie kwam voor de Eindhovenaren. PSV heeft zijn contract opengebroken en verlengd tot de zomer van 2022.</p><p>10.53 uur: De integriteitseenheid (AIU) van de internationale atletiekfederatie (IAAF) is begonnen met het analyseren van data afkomstig uit een laboratorium in Moskou, dat over een licentie beschikte voor dopingcontroles. Het beschikbaar stellen van deze data is één van de voorwaarden die de IAAF heeft gesteld aan een mogelijke opheffing van de schorsing van de Russische atletiekbond.</p><p>10.22 uur: Ranomi Kromowidjojo heeft in de aanloop naar de WK in Zuid-Korea (12-28 juli) te maken met fysieke tegenslag. De drievoudig olympisch kampioene bleek deze week bij de Open Franse titelstrijd in Chartres niet helemaal fit. Daardoor zag ze af van deelname aan de tweede wedstrijddag. „Gezien het moment in het seizoen, heeft de staf besloten geen risico te nemen en haar uit de wedstrijden terug te trekken”, laat de zwembond weten.</p>
