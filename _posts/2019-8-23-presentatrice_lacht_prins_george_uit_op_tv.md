---
layout: post
title: "Presentatrice lacht prins George uit op tv"
date: Fri, 23 Aug 2019 21:19:00 +0200
categories: 
- entertainment 
- royalty 
externe_link: "https://www.telegraaf.nl/entertainment/533553347/presentatrice-lacht-prins-george-uit-op-tv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3d08fb6e-c5e0-11e9-9c40-0218eaf05005.jpg"
---

<p class="intro">Wie dacht dat pesten enkel voor komt onder kinderen, zit er flink naast. De 50-jarige Good Morning America-presentatrice Lara Spencer kan er ook een handje van. Zij besloot de 6-jarige prins George in haar programma uit te lachen en belachelijk te maken vanwege zijn balletlessen.</p> <p>Spencer heeft donderdagavond voor flink wat woede gezorgd door prins George publiekelijk aan de schandpaal te nagelen. Als ze vertelt dat het 6-jarige ventje op zijn privéschool St. Thomas’s Battersea naast zijn standaardlessen ook balletlessen volgt, barst ze in lachen uit.</p><p>„Oh, hij ziet er zo gelukkig uit vanwege zijn balletlessen”, reageert de presentatrice sarcastisch bij een foto van het vrolijke prinsje. „Naast de gebruikelijke dingen als wiskunde, scheikunde en geschiedenis zal de toekomstige koning van Engeland de Play-Doh laten staan om onder andere godsdienstlessen, computerprogrammering, poëzie en balletlessen te volgen”, schatert ze.</p><p>„Prins William zegt dat George van ballet houdt, ik heb nieuws voor u prins William, we zullen zien hoe lang dat duurt”, waarna Spencer opnieuw begint te lachen en het publiek hard begint te klappen. „Nou oké, misschien vindt hij het wel leuk. Maar tussen de godsdienstlessen en computerprogrammering door, zou ik toch liever gewoon met de Play-Doh spelen.”</p><p>Beelden van het moment dat de presentatrice prins George belachelijk maakte, gingen al snel viraal. Het publiek vond haar opmerkingen dan misschien grappig, op sociale media denken de meesten daar anders over.</p><p>„Dus hier is een clip van een volwassen vrouw die een 6-jarige belachelijk maakt en uitlacht omdat hij ballet leuk vindt. Verachtelijk”, schrijft iemand. „Hoe durf je prins George belachelijk te maken omdat hij balletlessen volgt. Hoe durf je jongen op deze manier belachelijk te maken. Hierdoor worden jongen gepest. Je bent een volwassen vrouw. Je zou je moeten schamen. Ik walg van je”, reageert een ander.</p><p>De Amerikaanse presentatrice Lara Spencer is door het stof gegaan nadat ze de Britse prins George belachelijk had gemaakt. Tijdens een uitzending van Good Morning America moest ze nogal lachen om het feit dat de 6-jarige zoon van prins William en Catherine van ballet houdt, en dat viel niet bij iedereen in goede aarde.</p><p>Als reactie op alle opheft heeft Lara vrijdag haar excuses aangeboden op Instagram. „Mijn oprechte excuses voor de ongevoelige opmerking die ik gisteren heb gemaakt. Van ballet tot alles wat iemand wil ontdekken in het leven zou ik zeggen: ga ervoor. Ik geloof er oprecht in dat we allemaal vrij zouden moeten zijn om onze passies te volgen en geniet van iedere minuut.”</p>
