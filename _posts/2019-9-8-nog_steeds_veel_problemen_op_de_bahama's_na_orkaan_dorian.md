---
layout: post
title: "Nog steeds veel problemen op de Bahama's na orkaan Dorian"
date: Sun, 08 Sep 2019 12:08:29 +0200
category: jeugdjournaal
externe_link: "http://feeds.nos.nl/~r/jeugdjournaal/~3/qk3AXUl40co/2300811"
feature_image: "https://nos.nl/data/image/2019/09/08/575817/1008x567.jpg"
---

<p>De situatie op de Bahama's wordt steeds slechter. Deze week werd de eilandengroep getroffen door de orkaan Dorian. Veel mensen zijn alles kwijt en kunnen geen kant op.</p>
<p>Veel huizen zijn helemaal verwoest. Duizenden mensen zijn gevlucht en wonen nu al dagen in ziekenhuizen, kerken of andere gebouwen die nog wel overeind staan. Maar er is bijna geen stroom of drinkwater.</p>
<p>Hulp</p>
<p>Veel mensen willen weg, maar dat gaat niet makkelijk. Gisteren zijn 1400 mensen met een cruiseschip naar een ander eiland gebracht. Maar er zijn nog veel meer mensen die wachten op hulp.</p>
<p>Zaterdag zijn 550 Nederlandse militairen vertrokken naar de Bahama's om mensen te helpen. De Amerikaanse kustwacht en reddingsbrigade brengt voedselpakketten naar de eilanden. Ook hebben ze mensen gered die op afgelegen plekken wonen.</p><img src="http://feeds.feedburner.com/~r/jeugdjournaal/~4/qk3AXUl40co" height="1" width="1" alt=""/>
