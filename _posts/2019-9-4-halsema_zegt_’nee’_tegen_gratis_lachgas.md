---
layout: post
title: "Halsema zegt ’nee’ tegen gratis lachgas"
date: Wed, 04 Sep 2019 18:44:57 +0200
category: binnenland
externe_link: "https://www.telegraaf.nl/nieuws/1324399718/halsema-zegt-nee-tegen-gratis-lachgas"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aabaa3de-cf3f-11e9-abac-02c309bc01c1.jpg"
---

<p class="intro">Ufogas, het bedrijf dat lachgas verkoopt bij uitgaansgelegenheden, mag donderdag geen 20.000 gratis lachgasballonnen uitdelen tijdens een manifestatie in Amsterdam. Dat laat de gemeente weten. De eigenaar van Ufogas wil demonstreren voor het stadhuis uit onvrede over het gemeentelijk beleid, maar de gemeente staat niet toe dat hij de ballonnen uitdeelt en heeft hem verzocht de betoging te verplaatsen naar het Waterlooplein, aan de achterkant.</p> <p>„De gemeente Amsterdam heeft de eigenaar van Ufogas laten weten dat hij het recht heeft om te demonstreren”, aldus de woordvoerder van burgemeester Femke Halsema. „Maar het uitdelen of verkopen van lachgas is niet toegestaan, vanwege een realistische kans op wanordelijkheden. Ook de aanwezigheid van gasflessen of voertuigen waarmee je gasflessen kan vervoeren wordt niet toegestaan.”</p><p>Om te voorkomen dat Ufogas toch lachgas uitdeelt of verkoopt is een last onder dwangsom opgelegd. De manifestatie mag van de gemeente niet voor het stadhuis plaatsvinden, omdat de hoofdingang van de Nationale Opera dan niet toegankelijk meer is.</p><p>Actie tegen lachgas</p><p>Amsterdam wil een einde maken aan de verkoop van lachgas op straat en gaat hier de komende periode actief op handhaven. Halsema schreef eerder aan de gemeenteraad dat dit gebeurt vanwege de „explosief toenemende overlast door verkoop van lachgas op straat en de signalen over gezondheidsincidenten bij excessief gebruik.” De eigenaar van Ufogas is niet blij met die plannen en kondigde daarom de manifestatie voor donderdag aan. Het bedrijf levert lachgas na een onlinebestelling via een koeriersbedrijf, dat in handen is van dezelfde eigenaar. Hij laat in een reactie weten dat hij donderdag aan de achterzijde van het stadhuis gaat demonstreren, met lachgasballonnen.</p><p>Een aantal andere gemeenten heeft de verkoop van lachgas tijdens evenementen al aan banden gelegd. Het gas, dat je op verschillende manieren is te inhaleren, kan schadelijk zijn voor de hersenen. Het kan leiden tot zuurstoftekort en uiteindelijk bewusteloosheid.</p>
