---
layout: post
title: "Wilders vraagt steun fractieleiders voor enquête"
date: Tue, 11 Jun 2019 14:17:15 +0200
categories: 
- entertainment 
- opinie 
externe_link: "https://www.telegraaf.nl/nieuws/1369352240/wilders-vraagt-steun-fractieleiders-voor-enquete"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7008832-8c48-11e9-9964-0218eaf05005.jpg"
---

<p class="intro">PVV-leider Geert Wilders heeft per brief andere fractievoorzitters gevraagd om steun te geven aan zijn plan om een parlementaire enquête op te starten over zijn ’Minder, minder’-rechtszaak.</p> <p>Hij wil de parlementaire enquête om uit te zoeken of politieke motieven een rol hebben gespeeld bij het aanspannen van de beroemde rechtszaak.</p><p>De advocaat van Geert Wilders onthulde dit weekend in De Telegraaf dat hij over bewijs beschikt dat er wel degelijk forse politieke druk is uitgeoefend om de PVV-voorman te vervolgen.</p><p>„Ik vraag jullie steun om een parlementaire enquête te starten om betrokkenen onder ede te kunnen horen en de volledige waarheid te achterhalen”, schrijft Wilders aan zijn politieke collega’s. „Een corrupte rechtstaat is Nederland onwaardig.”</p><p>Advocaat Geert-Jan Knoops heeft een verklaring van een ambtenaar, die in een notariële akte liet vastleggen dat hij dit hoorde uit de mond van toenmalig minister Opstelten van Veiligheid en Justitie. Opstelten stuurde secretaris-generaal Demmink van het departement naar een overleg met de landelijke leiding van het Openbaar Ministerie met de opdracht Wilders te vervolgen „omdat hij ons te veel voor de voeten loopt.”</p><p>Opstelten zegt dat hij „zich niets kan herinneren.” Minister Grapperhaus (Justitie en Veiligheid) heeft na onderzoek geen aanwijzing gevonden dat er politieke bemoeienis is geweest.</p>
