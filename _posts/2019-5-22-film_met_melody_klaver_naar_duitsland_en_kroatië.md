---
layout: post
title: "Film met Melody Klaver naar Duitsland en Kroatië"
date: Wed, 22 May 2019 08:41:23 +0200
categories: 
- entertainment 
- sterren 
externe_link: "https://www.telegraaf.nl/entertainment/3627427/film-met-melody-klaver-naar-duitsland-en-kroatie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cbe48a74-7c5c-11e9-a8c8-0218eaf05005.png"
---

<p class="intro">De speelfilm Rafaël van regisseur Ben Sombogaart is geselecteerd voor het Kroatische Pula Filmfestival en het het Duitse festival Emden-Norderney. Het op waarheid gebaseerde drama, met Melody Klaver en Nabil Mallat in de hoofdrol, draaide dit najaar in de Nederlandse bioscopen.</p> <p>Het Pula Filmfestival vindt half juli plaats; in Duitsland is het drama gekozen als openingsfilm. Dat maakten producent Rinkel Film en distributeur Paradiso Films woensdag bekend in Cannes.</p><p>Rafaël vertelt over de Tunesische Nazir, die aan het begin van de Arabische Lente geen visum krijgt om in Nederland bij de geboorte van zijn zoon te kunnen zijn. Daarom besluit hij illegaal de oversteek naar Europa te maken. Het verhaal werd in 2011 wereldnieuws en werd eerder bewerkt tot boek.</p><p>Regisseur Ben Sombogaart maakte eerder eerder onder meer Knielen op een bed violen, Kruistocht in Spijkerbroek en De Tweeling, dat voor een Oscar werd genomineerd. Producent Rinkel Film maakte eerder onder meer Lucia de B, Van God los en Achtstegroepers huilen niet.</p>
