---
layout: post
title: "Medvevev bombardeert zichzelf tot titelkandidaat US Open met titel in Cincinnati"
date: Mon, 19 Aug 2019 00:40:40 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/LF0VpLSDwYY/2298077"
feature_image: "https://nos.nl/data/image/2019/08/19/571158/1008x567.jpg"
---

<p>Daniil Medvedev heeft zijn sterke tenniszomer in Noord-Amerika bekroond met een masterstitel in Cincinnati. De Rus was in de finale met 7-6 (3), 6-4 te sterk voor de Belg David Goffin.</p>
<p>De nummer acht van de wereld stond na verloren finales in Washington en Montreal voor het derde opeenvolgende toernooi in de eindstrijd en dit keer maakte hij het karwei wel af. In Cincinnati rekende hij in de halve finales met Novak Djokovic af.</p>
<p>De 23-jarige Medvedev, die naar plek vijf op de wereldranglijst stijgt, zal na drie intensieve weken de komende dagen gaan bijkomen, maar daarna moet hij zijn blik snel op de US Open richten.</p>
<p>Het grandslamtoernooi in New York, waar Medvedev nu een van de titelkandidaten is, begint volgende week maandag.</p>
<h2>Keys beÃ«indigt sprookje Koeznetsova</h2>
<p>Bij de vrouwen ging de winst naar Madison Keys. De Amerikaanse was in een boeiende finale met 7-5, 7-6 (5) oudgediende Svetlana Koeznetsova de baas.</p>
<p>De 34-jarige Koeznetsova is op de WTA-ranking weggezakt naar de 153ste plaats, maar de winnares van twee grandslamtoernooien (die in Cincinnati een wildcard kreeg) speelde deze week als vanouds.</p>
<p>In de eindstrijd gaven de spijkerharde forehands van de 24-jarige Keys de doorslag.</p><img src="http://feeds.feedburner.com/~r/nossporttennis/~4/LF0VpLSDwYY" height="1" width="1" alt=""/>
