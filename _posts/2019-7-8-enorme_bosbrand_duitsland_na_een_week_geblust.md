---
layout: post
title: "Enorme bosbrand Duitsland na een week geblust"
date: Mon, 08 Jul 2019 18:44:25 +0200
categories: 
- entertainment 
- opinie 
externe_link: "https://www.telegraaf.nl/nieuws/2023887612/enorme-bosbrand-duitsland-na-een-week-geblust"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e9ac86e-a1a0-11e9-8117-02d1dbdc35d1.jpg"
---

<p class="intro">De bosbrand op het voormalige militaire oefenterrein bij Lübtheen in Duitsland is na ruim een week grotendeels geblust. Het rampenalarm is maandag opgeheven.</p> <p>Het was de grootste bosbrand in de naoorlogse geschiedenis van de noordelijke deelstaat Mecklenburg-Vorpommern. De rook trok zelfs naar Berlijn en Saksen. Volgens de brandweer heeft het vuur zo'n 1200 hectare bos in de as gelegd.</p><p>Tijdens een controlevlucht op maandag zijn er geen open vuren meer ontdekt, zei hij. Wel zijn er over een oppervlakte van ongeveer 500 hectare gloeiende nesten in de grond gevonden, die weer zouden kunnen opflakkeren. Die worden de komende tijd in de gaten gehouden.</p><p>Eigenaar van het gebied is de federale overheid. De toegang tot het bos is nog steeds verboden. Er waren tot 3200 brandweerlieden uit heel Noord-Duitsland afwisselend bij de brandbestrijding betrokken. Op maandag was het aantal nog steeds ongeveer 120.</p><p>De bluswerkzaamheden werden aanzienlijk belemmerd door de vele munitie in het gebied. Brandweerlieden konden niet doorgaan naar de bron van het vuur vanwege ontploffende explosieven en alleen vanaf afstand voorkomen dat de vlammen zich naar naburige dorpen verspreidden. Vier plaatsen moesten tijdelijk worden geëvacueerd, maar alle bewoners konden tegen zaterdag naar huis terugkeren.</p>
