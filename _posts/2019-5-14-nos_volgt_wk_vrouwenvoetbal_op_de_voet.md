---
layout: post
title: "NOS volgt WK vrouwenvoetbal op de voet"
date: Tue, 14 May 2019 15:33:30 +0200
category: entertainment
externe_link: "https://www.telegraaf.nl/entertainment/3585180/nos-volgt-wk-vrouwenvoetbal-op-de-voet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eed947b0-764c-11e9-9953-0217670beecd.jpg"
---

<p class="intro">De NOS volgt komende zomer het WK voetbal voor vrouwen in Frankrijk op de voet. Zo zijn 31 wedstrijden rechtstreeks te volgen op radio en televisie. De overige van de in totaal 52 duels zijn live te vinden op de website en via de app.</p> <p>De wedstrijden die op televisie komen, zijn die waarin het Nederlands elftal speelt, de avondwedstrijden (21.00 uur) en de achtste finale tot en met de finale. Voorafgaand aan de avondwedstrijden is er om 20.30 uur NOS Studio France met presentator Sjoerd van Ramshorst en sidekick Suse van Kleef. Elke dag wordt geschakeld met verslaggevers Jeroen Stekelenburg en Rivkah op het Veld, die ter plekke interviews doen met onder anderen de bondscoach en de spelers.</p><p>Namens de radio doet Edwin Cornelissen ter plekke verslag en ook online en via de socialemediakanalen van NOS Sport is het toernooi te volgen. Zo zijn er liveblogs, podcasts, story’s en specials.</p><p>Voor de analyses heeft de omroep onder anderen voormalig internationals Mandy van den Berg, Daphne Koster en Pierre van Hooijdonk aangetrokken. Zij bespreken samen met Gert van ’t Hof de wedstrijden.</p>
