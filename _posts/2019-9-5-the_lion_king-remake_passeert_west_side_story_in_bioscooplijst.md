---
layout: post
title: "The Lion King-remake passeert West Side Story in bioscooplijst"
date: Thu, 05 Sep 2019 15:37:37 +0200
category: entertainment
externe_link: "https://www.telegraaf.nl/entertainment/2101948977/the-lion-king-remake-passeert-west-side-story-in-bioscooplijst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/60d08506-cfe2-11e9-a6c7-02d1dbdc35d1.jpg"
---

<p class="intro">De nieuwe versie van de Disneyfilm The Lion King blijft na twee maanden onverminderd populair bij het Nederlandse publiek. De digitale animatiefilm staat nog steeds boven aan de lijst met best bezochte bioscooptitels van dit moment. In totaal zagen al ruim 2,7 miljoen mensen de film, blijkt uit de cijfers van de filmsector.</p> <p>The Lion King is inmiddels naar de achtste plek gestegen in de lijst met best bezochte bioscoopfilms aller tijden in Nederland; de musical West Side Story (2,7 miljoen bezoekers) is daardoor naar de negende plek gezakt. De nieuwe leeuwenkoning passeerde vorig week al het origineel, dat in 1995 ruim 2,5 miljoen mensen naar de bioscopen trok.</p><p>De best bezochte titels ooit blijven voorlopig The Sound of Music (3,99 miljoen), Irma la Douce (3,62 miljoen) en Titanic (3,4 miljoen).</p><p>The Lion King doet het niet alleen in Nederland heel goed. Wereldwijd is de opbrengst van de liveactionfilm binnen zes weken gestegen naar meer dan 1,5 miljard dollar. Hiermee staat de film ook wereldwijd inmiddels in de top 10 van meest succesvolle titels aller tijden. De remake, met de stemmen van onder anderen Beyonc√© en Seth Rogen, vertelt het verhaal van leeuwenjong Simba die het op moet nemen tegen zijn boze oom Scar.</p>
