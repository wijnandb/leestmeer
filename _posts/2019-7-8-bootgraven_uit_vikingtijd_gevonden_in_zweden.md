---
layout: post
title: "Bootgraven uit Vikingtijd gevonden in Zweden"
date: Mon, 08 Jul 2019 02:29:26 +0200
category: nieuws
externe_link: "https://nos.nl/l/2292528"
feature_image: "https://nos.nl/data/image/2019/07/08/561943/1008x567.jpg"
---

<p>In het Zweedse Uppsala hebben archeologen twee bootgraven gevonden van zeker duizend jaar oud. Een graf was nog geheel ongeschonden, het andere bleek eeuwen geleden verstoord geraakt tijdens bouwwerkzaamheden. </p>
<p>In het intacte graf werden de resten van een man, een paard en een hond aangetroffen. Ook bleken er grafgiften in de begraven boot te zijn geplaatst, zoals een zwaard, speer, schild en rijkversierde kam. </p>
<p>De boten werden vorig jaar herfst gevonden bij een routine-opgraving, tot grote verrassing van de archeologen werden ze aangetroffen onder een middeleeuwse kelder en waterput. Omdat het werk in de wintermaanden stillag, kon de opgraving pas afgelopen maand worden afgerond.</p>
<p>Het graf stamt uit de Vikingtijd tussen 800 en 1000, of is mogelijk nog ouder. In die tijd werden de meeste doden gecremeerd, dit soort bootgraven waren alleen weggelegd voor prominente personen. Er zijn in het verleden zo'n tien teruggevonden, vooral in Midden-Zweden.</p>
<p>Omdat de laatste keer alweer een halve eeuw geleden is, verheugen de archeologen zich erop moderne onderzoeksmethoden te kunnen gebruiken.</p>
<p>"Omdat bootgraven zo zeldzaam zijn, is dit de perfecte kans om dit begrafenisritueel met nieuwe methoden te onderzoeken. Dat kan nieuwe resultaten, theorieÃ«n en antwoorden opleveren", aldus een van de onderzoekers.</p>
