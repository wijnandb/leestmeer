---
layout: post
title: "Topman DeGroof Petercam per direct weg"
date: Fri, 23 Aug 2019 08:35:33 +0200
categories: 
- financieel 
- koersen 
externe_link: "https://www.telegraaf.nl/financieel/1090820570/topman-de-groof-petercam-per-direct-weg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5c078a48-c582-11e9-9a41-02d2fb1aa1d7.jpg"
---

<p class="intro">Topman Philippe Masset vertrekt per direct als topman bij private bank en vermogensbeheerder Degroof Petercam. Door „uiteenlopende standpunten” was er sprake van onvoldoende wederzijds vertrouwen om de samenwerking voort te zetten, zo laat de onderneming weten in een verklaring.</p> <p>Het bestuur van Bank Degroof Petercam heeft Bruno Colmant benoemd tot nieuwe voorzitter. Toezichthouders moeten dat nog wel goedkeuren. Colmant werkt sinds 2015 bij Degroof Petercam als lid van het bestuur en hoofd van de economische studiedienst.</p><p>Bank Degroof Petercam, na de grootbanken de belangrijkste speler voor privaatbankieren bij de zuiderburen, kreeg begin dit jaar een flinke tik op de vingers van de centrale bank van België. Na een controle werden aanbevelingen gedaan voor het verbeteren van de procedures rond de preventie van witwassen.</p><p>Onduidelijk is of het vertrek van Masset verband houdt met deze kwestie.</p>
