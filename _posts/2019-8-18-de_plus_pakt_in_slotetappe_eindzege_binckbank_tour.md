---
layout: post
title: "De Plus pakt in slotetappe eindzege BinckBank Tour"
date: Sun, 18 Aug 2019 16:39:31 +0200
categories: 
- sport 
- wielrennen 
externe_link: "https://www.telegraaf.nl/sport/332923147/de-plus-pakt-in-slotetappe-eindzege-binck-bank-tour"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/29c0cc5a-c1d3-11e9-bb72-0217670beecd.jpg"
---

<p class="intro">Laurens de Plus heeft de eindzege in de BinckBank Tour gegrepen. De 23-jarige Belg van Jumbo-Visma pakte in de zevende en laatste etappe van Sint-Pieters-Leeuw naar Geraardsbergen de leiderstrui af van zijn landgenoot Tim Wellens. De laatste rit werd gewonnen door Oliver Naesen.</p> <p>Met nog zo’n 20 kilometer te gaan, lanceerde De Plus een serieuze aanval op de leiderstrui van Wellens en ontsnapte in gezelschap van Naesen en Greg Van Avermaet. De Belg uit de Nederlandse formatie maakte in zijn zogenoemde gouden kilometer zeven van zijn twaalf seconden achterstand op de leider goed. Wellens kon zonder steun van ploeggenoten het gat naar het trio niet dichten en zag de achterstand vervolgens oplopen naar meer dan een halve minuut.</p><p>Team Sunweb, van nummer twee Marc Hirschi, en Deceuninck - Quick-Step probeerden het gat nog te dichten, maar de koplopers hielden onder aanvoering van De Plus stand. Naesen klopte vervolgens Van Avermaet.</p><p>De Plus had voor de slotetappe nooit gedacht Wellens te kunnen bedreigen voor de eindzege. „Tim reed zo sterk in de Ardennen. Voor de start was ik al blij met een podiumplek”, zei hij. „Met de gouden kilometer in zicht versnelde ik om een paar seconden te kunnen pakken en plots waren we weg.” In het klassement bleef hij uiteindelijk Naesen 35 seconden voor en Wellens 36 seconden.</p><p>Voor de wielrenner van Jumbo-Visma is het de eerste grote individuele WorldTour-zege uit zijn profcarrière. Enkele weken geleden won De Plus met Jumbo-Visma de ploegentijdrit in de Tour de France en vorig jaar pakte hij met Quick-Step de wereldtitel in de tijdrit voor merkenteams. In de Ronde van Frankrijk was de Belg een belangrijke steun voor Steven Kruijswijk, nadat hij in de Ronde van Italië ziek had moeten afstappen.</p>
