---
layout: post
title: "Instagram-model sluit account na woede om ’narcistische’ post"
date: Mon, 17 Jun 2019 17:20:54 +0200
category: buitenland
externe_link: "https://www.telegraaf.nl/nieuws/222628917/instagram-model-sluit-account-na-woede-om-narcistische-post"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d549104c-9117-11e9-a1a6-0255c322e81b.jpg"
---

<p class="intro">Het Zweedse Instagram-model Natalie Schlater heeft haar account met daarop twaalfduizend volgers verwijderd. Ze zag daarvoor geen enkele andere mogelijkheid na een nogal onhandig foto-onderschrift, een jaar geleden.</p> <p>De vrouw deelde een foto van zichzelf in bikini op het Indonesische eiland Bali. Als onderschrift schreef ze er (vertaald) bij: „Nadenken over hoe anders mijn leven is dan die van de man die elke morgen in het rijstveld staat te plukken.”</p><p>De reacties daarop waren niet van de lucht. Haar post werd betiteld als ’narcistisch’, ’ongevoelig’ en ’humble brag’, meldt Nieuwsblad. Schlater besloot het account helemaal te sluiten, ook al gaf ze nog wel aan verkeerd begrepen te zijn door haar volgers. „Ik ben me heel erg bewust van mijn privileges en ik ben er ongelofelijk dankbaar voor. Ik heb gewoon bewondering voor de hardwerkende en vriendelijke Indonesische bevolking. Ik had echt niet de bedoeling om onrespectvol te zijn.”</p>
