---
layout: post
title: "Zender Oekraïne beschoten met granaatwerper"
date: Sat, 13 Jul 2019 16:57:01 +0200
category: buitenland
externe_link: "https://www.telegraaf.nl/nieuws/625638380/zender-oekraine-beschoten-met-granaatwerper"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/80192b54-a57e-11e9-9ef2-0217670beecd.jpg"
---

<p class="intro">Een Oekraïense televisiezender is beschoten met een granaatwerper. De zender 112 Oekraïne wilde een documentaire uitzenden die door de autoriteiten was bestempeld als een „Russische propagandafilm.”</p> <p>De aanval vond ’s nachts plaats en leidde alleen tot materiële schade. Er raakte niemand gewond, meldt de politie. De granaatwerper was ter plekke achtergelaten. De directeur van de zender, die eigendom is van een pro-Russische politicus, heeft president Volodimir Zelenski gevraagd de aanval te veroordelen.</p><p>112 Oekraïne had voor de beschieting aangekondigd de documentaire Revealing Ukraine van de Amerikaanse filmmaker Oliver Stone te zullen uitzenden. Die bevat onder meer een interview met de Russische president Vladimir Poetin. Inmiddels is besloten de film toch maar niet te vertonen.</p><p>De relatie tussen Moskou en Kiev is de afgelopen jaren sterk verslechterd. Rusland annexeerde het Oekraïense schiereiland De Krim en steunt pro-Russische separatisten in het oosten van Oekraïne. 112 Oekraïne zou vanwege de geplande uitzending zijn bedreigd door radicale organisaties.</p>
