---
layout: post
title: "Bruins: geen wisselende aanbieders ambulances"
date: Tue, 25 Jun 2019 09:23:12 +0200
categories: 
- entertainment 
- opinie 
externe_link: "https://www.telegraaf.nl/nieuws/1976471544/bruins-geen-wisselende-aanbieders-ambulances"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fad29b12-972f-11e9-8d4b-02d2fb1aa1d7.jpg"
---

<p class="intro">Minister Bruno Bruins (Medische Zorg) gaat ambulancezorg aanmerken als een niet economische-dienst, waardoor de overheid één aanbieder per regio kan aanwijzen. Daarmee wil hij voorkomen dat sprake is van telkens wisselende aanbieders, zo schrijft hij aan de Tweede Kamer.</p> <p>„Als patiënt moet je kunnen rekenen op een ambulance als het nodig is, 24 uur per dag, 7 dagen in de week”, aldus Bruins. „Het werk van de ambulancemedewerker is vaak van levensbelang. Dat vraagt om zekerheid, kwaliteit en continue beschikbaarheid. Ambulancemedewerkers werken samen met huisartsen, spoedeisende hulpafdelingen en andere partners. Die moeten elkaar goed kunnen vinden en afspraken kunnen maken voor langere tijd.”</p><p>Volgens de minister past de wisseling van aanbieders van ambulancezorg daarbij niet.</p><p>Stijgend ziekteverzuim</p><p>Vakbond FNV Zorg &amp; Welzijn is blij met de aankondiging. „Het is goed nieuws dat de aanbestedingen van de baan zijn, dat er per regio een aanbieder komt voor de ambulancediensten en er per veiligheidsregio één vergunninghouder blijft. Dat biedt rust voor de langere termijn”, aldus bestuurder Fred Seifert. Volgens hem is het nu aan de sector zelf om de grootste problemen aan te pakken. „Zoals het stijgend ziekteverzuim onder ambulancemedewerkers, waardoor alsnog goede zorg in de knel kan komen.”</p><p>Voorzitter Han Noten van Branchevereniging Ambulancezorg Nederland (AZN) vindt het „een prachtige uitkomst voor zowel de sector als onze patiënten.” Vooral het feit dat de minister kiest voor de continuïteit van de ambulancezorg en blijvende aandacht voor kwalitatief goede en tijdige zorg aan de patiënt is voor de AZN van belang. „De standpunten van Bruins zijn volledig dienend aan de goede zorg die wij aan onze patiënten verlenen”, aldus Noten.</p>
