---
layout: post
title: "City is niet stoppen, Spurs verliest"
date: Sun, 25 Aug 2019 19:36:00 +0200
category: sport
externe_link: "https://www.telegraaf.nl/sport/1202605349/city-is-niet-stoppen-spurs-verliest"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0442bd1a-c761-11e9-99ee-02d2fb1aa1d7.jpg"
---

<p class="intro">Manchester City heeft geen fout gemaakt in achtervolging op koploper Liverpool. De landskampioen was een stuk beter dan Bournemouth, maar verzuimde dit uit te drukken in de uitslag: 1-3.</p> <p>De ploeg van trainer Pep Guardiola heeft na drie wedstrijden in de Premier League 7 punten en staat tweede. Liverpool heeft nog geen puntenverlies geleden. Bournemouth leed de eerste nederlaag van het seizoen en blijft op 4 punten staan.</p><p>Voor de wedstrijd liet City weten dat Gabriel Jesus er niet bij zou zijn tegen Bournemouth. De Braziliaanse spits had tijdens de training een hamstringblessure opgelopen en de verwachting is dat hij bij het volgende competitieduel weer fit is.</p><p>De Bruyne</p><p>De andere spits van City, Sergio Agüero, zette binnen het kwartier de 1-0 op het scorebord. Hij deed dit op aangeven van Kevin De Bruyne. Het was alweer de vijftigste assist van De Bruyne in zijn 123e Premier League-wedstrijd. Niemand kwam zo snel tot vijftig beslissende voorzetten in Engeland.</p><p>Het was daarnaast de wedstrijd van David Silva. De Spaanse middenvelder speelde zijn 400e wedstrijd voor City en bekroonde dit met twee assists. De eerste voor de 2-0 van Raheem Sterling en ook bij de 3-1 in de tweede helft van wederom Agüero kwam de pass van de 33-jarige aanvoerder.</p><p>Toch konden de supporters van Bournemouth ook een keer juichen. In blessuretijd van de eerste helft schoot Harry Wilson op prachtige wijze een vrije trap binnen.</p><p>Tottenham Hotspur</p><p>Tottenham Hotspur leed de eerste nederlaag van het seizoen geleden. In eigen stadion verloor de ploeg van trainer Mauricio Pochettino met 1-0 van Newcastle United.</p><p>De Braziliaan Joelinton maakte in de 27e minuut het enige doelpunt van de wedstrijd. Jetro Willems bleef bij Newcastle de hele wedstrijd op de bank.</p><p>De Spurs raken verder achterop bij koploper Liverpool, dat nog zonder puntenverlies is. Tottenham won de openingswedstrijd met 3-1 van Aston Villa en speelde vervolgens gelijk in de topper tegen Manchester City (2-2).</p><p>Tottenham kwam moeilijk door de gegroepeerde achterhoede van Newcastle heen. De komst van spelverdeler Christian Eriksen in de 62e minuut veranderde daar niets aan. Tien minuten voor tijd dacht Harry Kane nog een strafschop te krijgen toen de VAR ging kijken naar een moment waarbij de spits een struikelende verdediger in zijn weg naar het doel tegenkwam. De videoscheidsrechter vond het echter geen penalty.</p><p>Wolverhampton Wanderers speelde met 1-1 gelijk tegen Burnley, waarvoor Erik Pieters de hele wedstrijd speelde. Ashley Barnes scoorde namens de uitploeg. Raúl Jiménez bezorgde Wolverhampton in de 97e minuut via een strafschop nog een punt.</p>
