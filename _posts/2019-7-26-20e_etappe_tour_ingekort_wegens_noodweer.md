---
layout: post
title: "20e etappe Tour ingekort wegens noodweer"
date: Fri, 26 Jul 2019 21:33:59 +0200
categories: 
- sport 
- wielrennen 
externe_link: "https://www.telegraaf.nl/sport/404177940/20e-etappe-tour-ingekort-wegens-noodweer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/947a708a-afe7-11e9-8218-0217670beecd.jpg"
---

<p class="intro">De 20e etappe van de Tour de France is flink ingekort vanwege noodweer.</p> <p>De laatste Alpenetappe van Albertville naar Val Thorens zou 130 kilometer zijn, maar de rit is teruggebracht naar 59 kilometer en twee van de drie beklimmingen zijn geschrapt.</p><p>Het beklimmen van de Cormet de Roselend (eerste categorie) is door landverschuivingen en modderstromen onmogelijk geworden, waardoor de renners na de start in Albertville direct naar de voet van de klim naar Val Thorens rijden, bij Moûtiers. Ook de Côte de Longefoy (tweede categorie) wordt overgeslagen.</p><p>Daarmee wordt deze laatste bergrit de kortste etappe in de Tour sinds 1996. Toen werd de negende rit van de Ronde van Frankrijk eveneens ingekort wegens noodweer. De Deen Bjarne Riis won de etappe over slechts 46 kilometer en greep uiteindelijk de eindzege in de Tour.</p><p>Zo zorgt noodweer voor de tweede dag op rij voor een aangepast programma in de Ronde van Frankrijk. Op vrijdag werd de wedstrijd 25 kilometer voor het einde beëindigd. De jury van de Tour nam dat besluit, omdat het resterende parcours ontoegankelijk werd door een zware hagelbui.</p>
