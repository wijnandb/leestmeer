---
layout: post
title: "Ronde van Noorwegen opnieuw prooi voor Vos"
date: Sun, 25 Aug 2019 15:51:02 +0200
categories: 
- sport 
- wielrennen 
externe_link: "https://www.telegraaf.nl/sport/913310429/ronde-van-noorwegen-opnieuw-prooi-voor-vos"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/60ab9b5c-c73f-11e9-92ca-02d2fb1aa1d7.jpg"
---

<p class="intro">Wielrenster Marianne Vos heeft voor het derde jaar op rij de Ronde van Noorwegen op haar naam geschreven.</p> <p>De 32-jarige Brabantse deed dat in stijl, door in Halden ook de slotetappe te winnen. Het betekende voor Vos tevens haar derde ritzege op rij in de Noorse etappekoers, een ’hattrick’.</p><p>De Ronde van Noorwegen werd zo weer een volledig Nederlands feestje. Lorena Wiebes sprintte donderdag naar de winst in de eerste etappe. Vos sloeg een dag later toe met een knappe solo. De alleskunner op de fiets bleef het jagende peloton toen net voor. Vos domineerde zaterdag ook in de lastige etappe met de aankomst bergop en in de slotrit was ze na 154 kilometer zelfs de beste in de massasprint. De Italiaanse Marta Bastianelli eindigde als tweede. Wiebes moest genoegen nemen met de negende plek.</p><p>Vos won de Ronde van Noorwegen, onderdeel van de WorldTour voor vrouwen, de afgelopen twee jaar ook. In 2016 was Lucinda Brand de beste.</p>
