---
layout: post
title: "Veel gezondheidsproblemen na borstkanker"
date: Mon, 13 May 2019 09:26:19 +0200
categories: 
- entertainment 
- opinie 
externe_link: "https://www.telegraaf.nl/nieuws/3576812/veel-gezondheidsproblemen-na-borstkanker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/66eb1bd2-7550-11e9-a6c4-02d1dbdc35d1.jpg"
---

<p class="intro">Negen van de tien vrouwen die behandeld zijn voor niet-uitgezaaide borstkanker krijgen daarna gezondheidsproblemen. Dat concluderen gezondheidsinstituut Nivel en Integraal Kankercentrum Nederland (IKNL) in een gezamenlijk onderzoek.</p> <p>Het gaat om uiteenlopende klachten, zoals vermoeidheid, psychosociale problemen, tintelende handen en voeten, problemen met geheugen en concentratie. De meeste klachten worden volgens de onderzoekers veroorzaakt door chemotherapie. Ook zijn er klachten over een vervroegde overgang, huidproblemen en haaruitval.</p><p>De klachten worden zowel kort na de behandeling als langer daarna gerapporteerd. „Dit wijst er mogelijk op dat klachten nog niet altijd herkend worden of dat er geen zorg voor is gevraagd”, aldus het Nivel.</p><p>In totaal namen 876 vrouwen, die tussen 2012 en 2016 waren geopereerd voor niet-uitgezaaide borstkanker, deel aan het onderzoek. De gezondheidsproblemen werden tot 5 jaar na vaststelling van de ziekte in kaart gebracht.</p>
