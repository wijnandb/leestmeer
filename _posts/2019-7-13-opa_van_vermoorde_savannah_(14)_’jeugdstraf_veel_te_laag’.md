---
layout: post
title: "Opa van vermoorde Savannah (14): ’Jeugdstraf veel te laag’"
date: Sun, 14 Jul 2019 01:14:42 +0200
category: binnenland
externe_link: "https://www.telegraaf.nl/nieuws/730540800/opa-van-vermoorde-savannah-14-jeugdstraf-veel-te-laag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0ecdd5f4-a5c8-11e9-b27a-02c309bc01c1.jpg"
---

<p class="intro">De opa van het in 2017 vermoorde tienermeisje Savannah is een petitie gestart om aandacht te vragen voor de straf die jongeren krijgen voor ernstige delicten. Hij vindt die ’veel en veel te laag’.</p> <p>In een emotioneel Facebookbericht doorbreekt Bort Beekhuis het stilzwijgen van de familie van Savannah (14) uit Bunschoten. Hij en ook andere ouders van vermoorde tieners betogen in een handtekeningenactie dat jonge daders veel te makkelijk wegkomen met moord en doodslag.</p><p>Volgens Beekhuis maakt het strafrecht in Nederland ’slachtoffers’ van de daders. „Omdat ze leerplichtig zijn gaan ze elke dag naar school, hebben een PlayStation om zich te vermaken en krijgen bezoek van familie”, schrijft de Spakenburger. En dat terwijl de nabestaanden van de werkelijke slachtoffers slechts herinneringen kunnen koesteren, aldus Beekhuis. „Voor de Staat der Nederlanden tellen wij niet meer mee.”</p><p>Jeugdstrafrecht</p><p>In 2017 werd ons land opgeschrikt door een reeks moorden op tieners. Zo werd Nick Bood uit Assendelft neergestoken door de 17-jarige Yasin. Hij kreeg een jaar jeugddetentie en jeugd-tbs opgelegd, de maximale straf.</p><p>Ook Romy Nieuwburg en Savannah Dekker werden vermoord door minderjarigen. „Wij als ouders hebben er onze missie van gemaakt de duur van de jeugddetentie omhoog te krijgen”, verklaren ze op de pagina van de actie. Ze hebben daarover ook al gesprekken gevoerd met verschillende Tweede Kamerleden. De petitie is inmiddels meer dan duizend keer ondertekend. Het plan is om die handtekeningen aan te bieden bij minister Sander Dekker (Rechtsbescherming).</p>
