---
layout: post
title: "Sport Kort: Rugbyer Visser zet punt achter loopbaan"
date: Fri, 17 May 2019 13:01:00 +0200
categories: 
- entertainment 
- opinie 
externe_link: "https://www.telegraaf.nl/sport/3602030/sport-kort-rugbyer-visser-zet-punt-achter-loopbaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/54fbc82c-7893-11e9-a042-0218eaf05005.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>13.02 uur: Santi Cazorla keert na bijna vier jaar terug in de selectie van het Spaanse voetbalelftal. Bondscoach Luis Enrique heeft de 34-jarige middenvelder uitgenodigd voor de EK-kwalificatieduels met de Faeröer en Zweden, op respectievelijk 7 en 10 juni in Tórshavn en Madrid.</p><p>12.51 uur: De Nederlandse rugbyer Tim Visser zet een punt achter zijn loopbaan. De 31-jarige Visser, die een aantal jaren uitkwam voor de Schotse nationale ploeg, maakt het seizoen af bij de Londense club Harlequins.</p><p>09.00 uur: De ijshockeyers van Boston Bruins hebben voor het eerst sinds 2013 de finale om de Stanley Cup bereikt. De ploeg uit Boston kroonde zich tot de beste ploeg uit de Eastern Conference door ook het vierde duel met Carolina Hurricanes te winnen: 4-0. De best-of-sevenserie werd daarmee beslist.</p><p>08.24 uur: Volleyballer Jeroen Rauwerdink keert na omzwervingen door Europa terug in Apeldoorn. De 33-jarige passer/loper uit Zeist speelt vanaf komend seizoen weer voor Draisma Dynamo. Rauwerdink vertrok in 2008 uit Apeldoorn, nadat hij met Dynamo onder meer drie landstitels en een Europese beker had veroverd.</p><p>08.16 uur: Een oefenwedstrijd in de Verenigde Staten heeft Ruben Loftus-Cheek de finale van de Europa League gekost. De Engelse middenvelder van Chelsea moest in de vriendschappelijke ontmoeting met New England Revolution geblesseerd van het veld. Onderzoek bracht een gescheurde achillespees aan het licht.</p><p>07.39 uur: De Golden State Warriors hebben in de finale van de Western Conference tegen Portland Trail Blazers ook de tweede wedstrijd uit de best-of-sevenserie gewonnen. De regerend kampioen van de NBA keek voor eigen publiek een groot deel van de wedstrijd tegen een achterstand aan, maar trok in de laatste 2 minuten alsnog de winst naar zich toe: 114-111.</p>
