---
layout: post
title: "#114 - Ajax-Feyenoord in het theater en hoe coördineer je een seksscène?"
date: Sat, 03 Nov 2018 00:00:00 +0100
category: podcast
externe_link: "https://podcast.npo.nl/file/het-beste-uit-het-oog/2917/content.omroep.nl/portal/podcast/nporadio1/het-beste-uit-het-oog/2018/11/nporadio1_het-beste-uit-het-oog_20181103_114-ajax-feyenoord-in-het-theater-en-hoe-coordineer-je-een-seksscene.mp3"
---

Het Amerikaanse televisienetwerk HBO maakt tegenwoordig gebruik van een intimiteitscoördinator, die controleert of seksscènes wel veilig verlopen. De Nederlandse actrice Anna Drijver en Ron Toekook van de Beroepsvereniging van Film- en Televisiemakers vinden dat in Nederland professioneel wordt omgegaan met seksscènes.

Volgens Drijver zijn naaktscènes kwetsbaar en moet er goed over worden onderhandeld. Een intimiteitscoördinator kan volgens haar, als 'tolk' die buiten het artistieke proces staat, een regisseur erop aanspreken als een scène verdergaat dan vooraf bepaald.

In de week van de klassieker uiteraard aandacht voor Ajax-Feyenoord en het blijkt dat de voetbalclubs het ook goed doen in het theater. Verder vertelt Barbara Streisand-fan Claudia de Breij over het nieuwste album van de zangeres, waarop ze hard uithaalt naar president Trump. En er is een app voor vermoeidheid bij kankerpatiënten.
