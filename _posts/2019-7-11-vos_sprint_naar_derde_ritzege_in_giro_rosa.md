---
layout: post
title: "Vos sprint naar derde ritzege in Giro Rosa"
date: Thu, 11 Jul 2019 15:55:35 +0200
category: sport
externe_link: "https://nos.nl/l/2293034"
feature_image: "https://nos.nl/data/image/2019/07/11/562734/1008x567.jpg"
---

<p>Marianne Vos heeft haar derde ritzege in de Giro Rosa te pakken. De renster van CCC-Liv verwees in een sprint heuvelop Anna van der Breggen naar de tweede plaats.</p>
<p>De Italiaanse Elisa Longo Borghini voorkwam dat het podium geheel oranjegekleurd raakte. Zij werd derde, voor Annemiek van Vleuten en Demi Vollering. De leidende positie van Van Vleuten in het algemeen klassement kwam geen moment in gevaar.</p>
<h2>Muro della tisa</h2>
<p>Meerdere renners probeerden in de 128 kilometer lange etappe naar San Giorgio di Perlena uit de greep van het peloton te geraken. EÃ©n van hen was Leah Kirchmann. Het bleek een kansloze missie tegen een peloton vol met gretige Nederlanders. Vlak voordat de Muro della Tisa opdoemde, werd de Canadese gegrepen.</p>
<p>Op die muur reden vervolgens drie Nederlanders (Van der Breggen, Van Vleuten en Vos), twee Italianen en een Spanjaard weg. In de slotfase kwam alles weer bij elkaar, waarna ongeveer 25 renners gingen sprinten voor de overwinning.</p>
<p>in die toonde Marianne Vos zich oppermachtig. Het was haar derde etappezegen, nadat ze in de tweede en derde etappe ook al als eerste over de streep was gekomen. In het algemeen klassement staat de Nederlandse twintigste, op ruim tien minuten achterstand van Van Vleuten.</p>
<h2>Nederland domineert</h2>
<p>Vijf van de zeven etappes in de Giro Rosa werden gewonnen door een Nederlander. Annemiek van Vleuten won er twee, Vos drie. De Giro Rosa duurt nog tot zondag.</p>
