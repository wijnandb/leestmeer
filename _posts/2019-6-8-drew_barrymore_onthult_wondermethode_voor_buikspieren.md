---
layout: post
title: "Drew Barrymore onthult wondermethode voor buikspieren"
date: Sat, 08 Jun 2019 22:10:52 +0200
categories: 
- entertainment 
- gossip 
externe_link: "https://www.telegraaf.nl/entertainment/568954713/drew-barrymore-onthult-wondermethode-voor-buikspieren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e5cb3a66-8a29-11e9-a101-0255c322e81b.jpg"
---

<p class="intro">Drew Barrymore werkt er altijd hard aan om fit en in vorm te blijven, maar na haar zwangerschap waarbij haar buikspieren gescheiden raakten, kan ze niet zo gemakkelijk meer sporten. Dus zocht ze alternatieven en vond een methode waar ze razend enthousiast over is.</p> <p>De actrice is moeder van Olive (6) en Frankie (5), maar kreeg na de zwangerschap last van gescheiden buikspieren, waardoor sporten pijnlijk werd. „Na twee kinderen, bleef ik maar geblesseerd raken tijdens het sporten, omdat ik praktisch geen core heb”, vertelt de 44-jarige actrice aan People. „Ik moest tijdens het sporten steeds weer uitstappen.”</p><p>Uiteindelijk vond ze een helpende methode, genaamd Emsculpt, waarbij magnetische energie gebruikt wordt die de vetcellen verbrandt en de spieren strakker maakt. Volgens een plastisch chirurg zou dertig minuten van de procedure gelijkstaan aan het doen van twintigduizend sit-ups of squats. Drew Barrymore is enorm gecharmeerd van de methode. „Ik voelde me meteen anders. En het zag er ook anders uit. Ik hou van hot yoga, ik hou van fysieke therapie en Pilates voor mijn bekkenbodem en nu heb ik Emsculpt om mijn core sterker te maken. Ik maak mijn routine dan graag af met cardio door te dansen.”</p><p>Eerst danste ze graag in clubs, maar volgens haar past dat niet meer bij haar levensstijl als moeder. „Maar ik heb nog steeds die persoon in mij, zij is niet gestorven! Dus als ik naar een dansklasje ga en al mijn zorgen eruit dans op goede muziek, o mijn god, dat is alles wat ik wil.”</p><p>Dit wordt dan ook helemaal haar jaar, constateert Barrymore, die afgelopen jaren in de Santa Clarita Diet-serie van Netflix te zien was, dat na drie seizoenen is gestopt. „Ik moet voor mezelf zorgen. Ik wil zo sterk worden dat ik de tweede helft van mijn leven sportiever wordt dan de eerste helft. Ik wil in staat zijn om achter mijn kinderen aan te rennen en een fulltime moeder zijn, naast mijn carrière.”</p>
