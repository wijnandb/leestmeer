---
layout: post
title: "Wekdienst 3_6: Trump naar VK en snorfietsers op de bon in Amsterdam?"
date: Mon, 03 Jun 2019 06:55:01 +0200
category: nieuws
externe_link: "https://nos.nl/l/2287395"
feature_image: "https://nos.nl/data/image/2019/06/03/554297/1008x567.jpg"
---

<p>Goedemorgen! Vandaag gaat de politie in Amsterdam de nieuwe regels rond snorfietsen handhaven, begint president Trump zijn staatsbezoek aan Groot-Brittannië en openen premier Rutte en de Amerikaanse minister van Buitenlandse Zaken Pompeo een ondernemers-top in Den Haag.</p>
<p>De dag begint met veel wolken en er vallen enkele buien. Vanmiddag klaart het vanuit het westen op. Het wordt 18 tot 23 graden bij een matige zuidwestenwind. De komende dagen is het wisselvallig met soms pittige buien. De maxima liggen meestal tussen 18 en 25 graden.</p>
<p>Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> De Amerikaanse president Trump begint aan zijn staatsbezoek aan Groot-Brittannië. Morgen ontmoeten hij en zijn gezin de Queen. Dinsdag houdt hij een persconferentie met vertrekkend premier May. In Amsterdam start de politie met het handhaven van de nieuwe regels rond snorfietsen. Die moeten al sinds april op de rijbaan, mét een helm op. Dat gebeurt in de praktijk nog nauwelijks. En in Den Haag wordt de Global Entrepreneurship Summit geopend door premier Rutte en de Amerikaanse minister van Buitenlandse Zaken, Pompeo. Nederland en de VS organiseren deze grote ondernemers-top. Koningin Máxima spreekt dinsdag. </p>
<h2>Wat heb je gemist?</h2>
<p>De Amerikaanse luchtvaartautoriteit heeft nieuwe problemen ontdekt binnen de 737-serie van Boeing. Volgens de luchtvaartautoriteit moeten mogelijk van honderden 737-toestellen panelen aan de voorkant van de vleugels worden vervangen. Als dat niet gebeurt kan er tijdens een vlucht schade ontstaan.</p>
<p>Het gaat volgens Boeing waarschijnlijk om twee toesteltypes die problemen kunnen krijgen: de 737NG en de 737 MAX. Van dat laatste type worden de toestellen al sinds maart wereldwijd aan de grond gehouden na twee dodelijke crashes. Boeing werkt nog steeds aan een software-update die ervoor moet zorgen dat de 737 MAX weer de lucht in mag.</p>
<h2>Ander nieuws uit de nacht:</h2>
<p> 'Noord-Koreaanse onderhandelaar weer in openbaar gezien': Kim Yong-chol zou volgens een Zuid-Koreaanse krant naar een strafkamp gestuurd zijn, maar het Noord-Koreaanse staatspersbureau publiceert mogelijk recente foto's waar hij weer op te zien is. 'Meer geld voor achterstallig onderhoud bruggen, afsluitingen dreigen': volgens belangenorganisaties is het achterstallig onderhoud aan wegen, bruggen, sluizen en tunnels zo groot, dat Nederland enorme economische schade kan oplopen, als er niet snel een actieplan komt. Neymar ontkent verkrachting in lange Instagram-post: in een uitgebreide video toont de Braziliaanse voetballer WhatsApp-gesprekken met de vrouw die hem ervan beschuldigd dat hij haar vorige maand in een hotelkamer in Parijs in dronken toestand had verkracht. </p>
<h2>En dan nog even dit</h2>
<p>Hoewel hij bij het Nederlandse elftal momenteel geregeld gedold wordt door de Ajax-internationals laat PSV'er Steven Bergwijn zich niet gek maken door de interesse van de Amsterdamse club. "Daar moet ik over nadenken", zegt hij in gesprek met NOS Studio Sport. "Ik moet gewoon rustig kijken en alles open houden."</p>
<p>Bekijk hieronder het interview met Bergwijn:</p>
<p>Fijne dag!</p>
