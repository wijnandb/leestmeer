---
layout: post
title: "Ajax kijkt intern en extern naar opvolger van De Ligt"
date: Fri, 28 Jun 2019 16:09:08 +0200
categories: 
- sport 
- voetbal 
externe_link: "https://www.telegraaf.nl/sport/1043712931/ajax-kijkt-intern-en-extern-naar-opvolger-van-de-ligt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4b73d9ca-99ae-11e9-aebd-02d1dbdc35d1.jpg"
---

<p class="intro">Ajax-trainer Erik ten Hag heeft op het trainingskamp in het Twentse De Lutte aangegeven, dat er zowel intern als extern wordt gekeken naar mogelijkheden om een vertrek van centrumverdediger Matthijs de Ligt op te vangen.</p> <p>De zeer gewilde De Ligt is dicht bij een overgang naar Juventus, nadat in een eerder stadium ook FC Barcelona en Paris Saint-Germain concreet voor hem in de markt waren.</p><p>Magallan</p><p>„We hebben op die positie mogelijkheden met Joël Veltman, Lisando Magallan en Perr Schuurs. De voorbereiding is ervoor om dat allemaal te testen. Bij Ajax is het altijd zo, dat we voor de beste optie gaan. We zullen altijd alert zijn op de transfermarkt en als we mogelijkheden zien om de selectie te versterken, zullen we dat niet nalaten”, aldus Ten Hag, die nog altijd vertrouwen heeft in Magallan. De Argentijnse centrumverdediger is in januari voor maar liefst 9 miljoen euro aangetrokken, maar heeft een moeizaam eerste halfjaar in Amsterdam achter de rug. In de ogen van Ten Hag heeft Magallan wel de capaciteiten om uit te groeien tot een basisspeler. „Wij denken dat hij het kan, maar het is nu aan hem om het te laten zien. Dat zal de komende tijd uitwijzen.”</p><p>Ajax-opleiding</p><p>Ajax heeft inmiddels een flink uit de kluiten gewassen selectie en links en rechts worden er vraagtekens gezet bij de mogelijkheden voor de talenten uit de befaamde Ajax-opleiding om door te stromen. Ten Hag maakt zich daarover geen zorgen. „Het perspectief voor spelers in de Ajax-opleiding is hartstikke goed. Kijk naar Frenkie de Jong, die deels uit onze eigen jeugdopleiding komt, en zelf opgeleide spelers als Matthijs de Ligt, Noussair Mazraoui en Donny van de Beek. Maar het is wel zo, dat spelers zelf hun kansen moeten verdienen. Dat is de lat die erop ligt.”</p><p>Ten Hag beseft wel, dat het door de hoge vlucht die het eerste elftal het afgelopen seizoen heeft genomen, lastiger is geworden voor jonge spelers om aan te haken. „De selectie en het team hebben zich ontwikkeld. Dat betekent dat de lat inderdaad hoger ligt. En dat betekent ook dat de kwaliteitseisen in de opleiding ook omhoog moeten om aan te haken. Ajax staat historisch bekend om zijn fantastische opleiding. Wereldwijd wordt dat zo gezien. De concepten zijn in het verleden zelfs verkocht. Een van de belangrijke punten daarin is, is dat Ajax innovatief is. Daarom staan we aan de top met de opleiding. Dat is een continu proces. Dat is nodig om ervoor te zorgen dat spelers uit de academie een toonaangevende rol kunnen blijven spelen in het eerste van Ajax.”</p>
