---
layout: post
title: "Halina en Carice voor Nederland naar Oscars"
date: Mon, 02 Sep 2019 16:12:24 +0200
category: entertainment
externe_link: "https://www.telegraaf.nl/entertainment/807686819/halina-en-carice-voor-nederland-naar-oscars"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d7dcfe1c-cd8b-11e9-a0a1-0255c322e81b.jpg"
---

<p class="intro">Instinct, de debuutfilm van regisseur Halina Reijn, is dit jaar geselecteerd om Nederland te vertegenwoordigen bij de Oscars. De film wordt ingezonden als kandidaat in de categorie beste buitenlandse speelfilm. Dat heeft filminstituut Eye, die de selectie organiseert, maandag bekendgemaakt.</p> <p>De psychologische thriller vertelt over een psychologe (Carice van Houten) die gevoelens ontwikkelt voor een tbs-patiënt (Marwan Kenzari) die zij behandelt. De film beleefde in augustus de wereldpremière op het Locarno Film Festival en werd daar bekroond met de Variety Piazza Grande Award. De Noord-Amerikaanse première vindt komend weekend tijdens het Toronto International Film Festival.</p><p>In Nederland opent Instinct op 27 september de 39e editie van het Nederlands Film Festival en is aansluitend te zien in de bioscoop. Half januari wordt bekendgemaakt wie de vijf genomineerden zijn in de categorie beste buitenlandse film. De laatste Nederlandse nominatie in deze categorie was De Tweeling in 2004. De laatste maal dat Nederland het beeldje daadwerkelijk won, was in 1998 voor Karakter van Mike van Diem.</p>
