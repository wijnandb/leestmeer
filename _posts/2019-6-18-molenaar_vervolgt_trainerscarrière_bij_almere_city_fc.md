---
layout: post
title: "Molenaar vervolgt trainerscarrière bij Almere City FC"
date: Tue, 18 Jun 2019 16:24:14 +0200
category: sport
externe_link: "https://nos.nl/l/2289567"
feature_image: "https://nos.nl/data/image/2019/06/18/557483/1008x567.jpg"
---

<p>Robert Molenaar verruilt Roda JC voor Almere City FC. De coach heeft voor twee jaar getekend bij het team dat vorig jaar zevende werd in de eerste divisie.</p>
<p>Molenaar maakte zijn debuut als hoofdcoach in het betaald voetbal bij FC Volendam, de ploeg waar hij ook als profvoetballer actief was. De afgelopen twee seizoenen stond de 50-jarige trainer aan het roer van Roda JC. In maart werd hij door de club uit Kerkrade ontslagen.</p>
<h2>Klein Duimpje</h2>
<p>De 50-jarige oefenmeester is blij om zijn trainerscarrière bij Almere City te vervolgen. "De club had vroeger soms het imago van Klein Duimpje, maar dat beeld is totaal veranderd", zegt hij. "Almere City FC wil verder professionaliseren en in de komende jaren de stap naar de eredivisie maken. Ik kan niet wachten om daaraan mijn steentje bij te dragen."</p>
<h2>Maaskant vertrekt</h2>
<p>Eerder deze week raakte Almere City technisch directeur Robert Maaskant kwijt. Hij heeft een tweejarig contract getekend als trainer van VVV Venlo.</p>
