---
layout: post
title: "Wiegman: ’Ziet ernaar uit dat iedereen fit is’"
date: Mon, 01 Jul 2019 18:18:25 +0200
category: sport
externe_link: "https://www.telegraaf.nl/sport/1029881080/wiegman-ziet-ernaar-uit-dat-iedereen-fit-is"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/437b5448-9c1d-11e9-a7a2-02d1dbdc35d1.jpg"
---

<p class="intro">Sarina Wiegman rekent woensdag in de halve finale van het WK tegen Zweden op een volledig fitte ploeg.</p> <p>Volgens de bondscoach van Oranje zijn al haar speelsters goed uit het duel met Italië gekomen. Ook Lieke Martens die al een tijdje veel last heeft van een teen. „De klachten zijn niet erger geworden, dus we gaan het nu op dezelfde manier aanvliegen als richting Italië”, zei Wiegman.</p><p>Fitte selectie</p><p>Tussen de duels met Japan (2-1) en Italië (2-0) in trainde Martens amper. Toch maakte de aanvalster ’gewoon’ de 90 minuten vol in de kwartfinale tegen de Italiaansen. „We volgen nu dezelfde strategie. We hopen dat Lieke woensdag kan spelen. We weten allemaal dat zij een goede speelster is, maar we zijn sterker geworden. We hebben meer speelsters die het verschil kunnen maken”, aldus Wiegman. „Dus als Lieke niet kan spelen, dan zetten we er een ander in en gaan we er ook vol voor.”</p><p>De basisspeelsters werkten maandag een lichte hersteltraining af. „Het ziet ernaar uit dat iedereen fit is. We hebben morgen nog een training en dan gaan we woensdag spelen.”</p><p>Favoriet</p><p>Wiegman ziet geen favoriet voor het duel met Zweden. „Het wordt een strijd tussen twee gelijkwaardige teams. Kijk maar naar de FIFA-ranking, daarop zijn we maar één plek van elkaar verwijderd. Zo zal de wedstrijd denk ik ook gaan verlopen.”</p><p>Zweden verloor in de groep alleen van de Verenigde Staten (0-2) en rekende vervolgens in de knockout-fase af met Canada (1-0) en Duitsland (2-1). „Zweden is al jaren een sterk land. Ze zitten heel goed in het toernooi. Maar wij zijn ook heel goed in het toernooi gegroeid”, aldus Wiegman. „Het zal gelijk op gaan.”</p><p>Twee jaar geleden op het EK in eigen land wonnen de voetbalsters in de kwartfinales met 2-0 van Zweden. „Hun stijl is niet veel anders geworden, al spelen ze nu wel iets directer naar voren. In defensief opzicht staan ze goed georganiseerd.”</p><p>Olympische Spelen</p><p>Het grote doel van de Nederlandse voetbalsters, kwalificatie voor de Olympische Spelen van Tokio, is al behaald. Toch is Wiegman totaal niet bang voor een vorm van verzadiging binnen haar selectie. „We gaan voor het eerst naar de Spelen, dat is een mijlpaal en daar hebben we heel even heel erg van genoten. Maar nu ligt de focus weer op Zweden”, zei Wiegman.</p><p>De ’Leeuwinnen’ zijn volgens de bondscoach nog net zo hongerig als hiervoor. „We willen nu heel graag van Zweden winnen, dat levert ook weer iets heel moois op. Ik proef op geen enkele manier verzadiging bij mijn team. Het is dus ook niet nodig om ze extra te motiveren.”</p>
