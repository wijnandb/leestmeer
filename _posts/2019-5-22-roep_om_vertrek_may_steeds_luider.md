---
layout: post
title: "Roep om vertrek May steeds luider"
date: Wed, 22 May 2019 18:53:44 +0200
category: buitenland
externe_link: "https://www.telegraaf.nl/nieuws/3631583/roep-om-vertrek-may-steeds-luider"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3d2e3ea8-7cc8-11e9-a983-02c309bc01c1.jpg"
---

<p class="intro">De Britse premier Theresa May lijkt nog geen aanstalten te maken om op te stappen. Hoewel de roep om haar vertrek volgens Britse media steeds luider klinkt binnen haar partij, lijken conservatieve parlementariërs haar in elk geval twee dagen respijt te geven.</p> <p>May ontmoet vrijdag de voorzitter van het invloedrijke ’1922-comité’ van haar partij. Dat orgaan vertegenwoordigt de ’gewone’ conservatieve parlementsleden. Het comité zou woensdag hebben overlegd over mogelijkheden de partijregels aan te passen zodat May op korte termijn kan worden weggestemd.</p><p>De premier, die ook partijleider is, kan momenteel niet opzij worden geschoven met zo’n vertrouwensstemming. Dat mag namelijk maar één keer per jaar worden geprobeerd en May overleefde in december ook al zo’n aanval op haar positie. Het comité besloot volgens twee ingewijden de regels vooralsnog niet aan te passen.</p><p>Deal</p><p>May zag haar gezag de afgelopen maanden steeds verder afbrokkelen. Het Lagerhuis verwierp haar Brexitdeal met de EU al drie keer en haar partij leed een zware nederlaag bij lokale verkiezingen. Peilingen voorspellingen dat de conservatieven opnieuw worden afgestraft bij de Europese verkiezingen van donderdag.</p><p>Haar positie kwam woensdag nog verder onder druk te staan vanwege de onvrede over haar aangepaste Brexitdeal, die ze begin juni aan het Lagerhuis wil voorleggen. Volgens de BBC hebben diverse ministers van haar kabinet verklaard dat zij niet kan blijven zitten. Eén sprak over „het einde van de rit.”</p><p>Een van Mays ministers, Andrea Leadsom verantwoordelijk voor parlementaire vragen, diende woensdag haar ontslag in. Ze verklaarde dat ze het brexitakkoord van May niet in het parlement kon aankondigen omdat ze er niet in gelooft. ''Ik heb geen vertrouwen meer in onze aanpak'', schrijft ze in haar ontslagbrief.</p>
