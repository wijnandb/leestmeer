---
layout: post
title: "De Boer beschikt in VS over fenomeen"
date: Wed, 30 Oct 2019 08:05:39 +0100
categories: 
- sport 
- voetbal 
externe_link: "https://www.telegraaf.nl/sport/243213032/de-boer-beschikt-in-vs-over-fenomeen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/adf05f2e-fae3-11e9-ba3b-02d2fb1aa1d7.jpg"
aantal: 226
unieke: 149
bron: "De Telegraaf"
---

<p class="intro">Frank de Boer is maar wat blij met zijn spits Josef Martinez, die tegen Toronto FC zijn honderdste wedstrijd voor Atlanta United kan spelen. De 26-jarige spits uit Venezuela is een waar fenomeen. Sinds zijn komst naar Atlanta in 2017 schiet hij uit alle standen raak en was hij al goed voor 88 (!) doelpunten. Dit seizoen staat de teller na 38 officiële wedstrijden op 33 treffers.</p> <p>Het is de vraag of Martinez nog eens een rentree maakt op de Europese velden. Eerder speelde hij in Zwitserland voor FC Thun en Young Boys en in Italië voor Torino. Daar was hij lang niet zo succesvol als in de Verenigde Staten. Vorige maand werd Newcastle United gelinkt aan de Venezolaan, die nog tot eind 2023 onder contract staat bij Atlanta United en dus een flinke waarde vertegenwoordigt.</p><p>De Engelse club shopte in januari van dit jaar al bij Atlanta United en plukte toen de Paraguayaanse spits Miguel Almiron voor ruim 24 miljoen euro weg. Dat is nog altijd een MLS-record. De Boer verloor daarmee nog voor de start van het nieuwe seizoen een van zijn beste spelers. Een succes is Almiron vooralsnog niet bij voor Newcastle United. De spits speelde slechts tien wedstrijden in de Premier League en wacht nog op zijn eerste treffer voor The Magpies.</p><p>PREMIUM - Lees hier het gehele interview met Frank de Boer:</p>
