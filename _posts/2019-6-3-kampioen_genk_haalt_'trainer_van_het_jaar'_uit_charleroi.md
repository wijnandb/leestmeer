---
layout: post
title: "Kampioen Genk haalt 'trainer van het jaar' uit Charleroi"
date: Mon, 03 Jun 2019 16:33:23 +0200
category: sport
externe_link: "https://nos.nl/l/2287468"
feature_image: "https://nos.nl/data/image/2019/06/03/554432/1008x567.jpg"
---

<p>Kersvers Belgisch kampioen KRC Genk heeft Felice Mazzu aangesteld als coach voor het komende seizoen. De club moest op zoek naar een opvolger van Philippe Clement, die bij naaste concurrent Club Brugge aan de slag gaat.</p>
<p>De Belg met Italiaanse roots komt over van Charleroi, dat hij in zes jaar drie keer naar de play-offs om de landstitel leidde. In 2018 werd Mazzu verkozen tot coach van het jaar: Charleroi eindigde dat jaar knap derde in de competitie, maar greep toch naast Europees voetbal.</p>
<p>In 2015 plaatste de Waalse club zich wel voor de voorronde van de Europa League, maar verloor daarin twee keer van Zorja Loegansk. Roeslan Malinovski, inmiddels een van de sterspelers van Racing Genk, scoorde in dat tweeluik drie keer voor de Oekra√Øners.</p>
<h2>Opvallende namen</h2>
<p>In de zoektocht naar een nieuwe trainer werd ook Club Brugge-coach Ivan Leko overwogen, maar die koos voor Al-Ain in de Verenigde Arabische Emiraten.</p>
<p>De opvallendste trainerswisseling deze zomer is ongetwijfeld de aanstelling van Vincent Kompany als speler/coach bij Anderlecht. </p>
<p>Ook Stijn Vreven keert mogelijk als coach terug op het hoogste niveau. Met Beerschot-Wilrijk verloor hij weliswaar de promotieduels van KV Mechelen, maar die club moet vrezen voor een zware straf vanwege omkoping in de degradatiestrijd van 2018.</p>
<p>De Belgische voetbalbond besloot vorige week de promotie en kwalificatie voor Europees voetbal als bekerwinnaar ongedaan te maken en KV Mechelen bovendien twaalf punten in mindering te brengen.</p>
<p>Mechelen is tegen die uitspraak in beroep gegaan bij het Belgisch Arbitragehof van de Sport (BAS). </p>
