---
layout: post
title: "Groot succes voor Glennis Grace"
date: Thu, 11 Jul 2019 18:43:00 +0200
categories: 
- entertainment 
- sterren 
externe_link: "https://www.telegraaf.nl/entertainment/281270789/groot-succes-voor-glennis-grace"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/04dcb312-a3fc-11e9-bcb0-0217670beecd.jpg"
---

<p class="intro">De eerste avond van het concert WHITNEY – A tribute by Glennis Grace in Rotterdam Ahoy is uitverkocht. Op 6 en 8 september staat Glennis, twintig jaar na het laatste concert van Whitney Houston in de Rotterdamse poptempel, samen met Berget Lewis, Alain Clark, Do, Edsilia Rombley, Candy Dulfer en Sezina Kelsey op het podium.</p> <p>„Ik vond het al spannend om één show te doen, maar hoe cool dat de eerste al is uitverkocht en dat ik gewoon twee keer op deze magische plek mag staan”, aldus de zangeres die op 6 en 8 september 2019 een eerbetoon geeft aan haar heldin en inspiratiebron Whitney Houston.</p><p>Afgelopen jaar stond Glennis, exact 24 jaar na het winnen van de Soundmixshow als Whitney Houston, twee keer in de AFAS Live. „Mensen waren erg geroerd door de emotionele en intieme nummers van Whitney en gingen uit hun dak op de heerlijke dansnummers. Ik hoop dat straks in september het publiek weer zo wordt geraakt. Juist daarom worden de avonden bijzonder, omdat het voor iedereen persoonlijk is.”</p>
