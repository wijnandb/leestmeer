---
layout: post
title: "Man spoorloos na proefrit peperdure Ferrari"
date: Tue, 14 May 2019 16:13:43 +0200
categories: 
- entertainment 
- opinie 
externe_link: "https://www.telegraaf.nl/nieuws/3585698/man-spoorloos-na-proefrit-peperdure-ferrari"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9e23092c-7652-11e9-bc09-0255c322e81b.jpg"
---

<p class="intro">Een brutale crimineel heeft tijdens een proefrit met een peperdure Ferrari plotseling het gaspedaal diep ingedrukt en de verbaasde eigenaar het nakijken gegeven. Sindsdien is hij spoorloos met de zeldzame bolide, waaraan een prijskaartje hing van 2 miljoen euro.</p> <p>De politie vertelde dinsdag dat de man zich voordeed als geïnteresseerde koper van de Ferrari 288 GTO uit 1985, ooit eigendom van formule 1-coureur Eddie Irvine. Toen de liefhebber en de oldtimerhandelaar tijdens een tochtje door Neuss, bij Düsseldorf, van plaats wisselden zag de gauwdief achter het stuur zijn kans. Hij was verdwenen voordat zijn passagier kon instappen.</p><p>Het lijkt waarschijnlijk dat het originele nummerbord D-06073 niet meer op de rode wagen met 400 pk zit, maar de dader heeft wel pech dat hij op de foto is gezet voordat hij er overhaast vandoor ging. De officier van justitie heeft toestemming gevraagd die te mogen tonen voor de opsporing.</p>
