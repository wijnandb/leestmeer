---
layout: post
title: "Fed brengt zon naar Damrak toe"
date: Thu, 20 Jun 2019 09:32:00 +0200
categories: 
- financieel 
- koersen 
externe_link: "https://www.telegraaf.nl/financieel/1902535580/fed-brengt-zon-naar-damrak-toe"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b555fee8-932f-11e9-899d-0255c322e81b.jpg"
---

<p class="intro">De AEX kwam donderdag opgewekt uit de startblokken. Beleggers stapten over een breed front in aandelen nadat de Amerikaanse centrale bank gisteravond de deur open heeft gezet voor een mogelijke renteverlaging later dit jaar. Vooral Arcelor Mittal zat bij de hoofdfondsen in de lift.</p> <p>De AEX-index noteerde rond half tien 0,7% hoger op 565,57 punten, het hoogste niveau sinds begin mei. De Midkap-index ging 1,1% vooruit naar 785,74 punten.</p><p>Elders in Europa zat de stemming er ook goed in. De beursgraadmeters in Parijs en Frankfurt wonnen tot 0,9%. Londen steeg 0,4% voorafgaand aan het rentebesluit van de Bank of England.</p><p>Op Wall Street stonden er gisteravond ook winsten op de koersborden na het Amerikaanse rentebesluit. De Fed had eerder aangegeven ’geduldig’ te zijn met aanpassingen van de rente, maar schrapte deze term in zijn verklaring op het rentebesluit. Dit kan mogelijk duiden op een snellere rentestap. Veel economen verwachten dat het Amerikaanse rentetarief volgende maand al zal worden verlaagd.</p><p>In Azië kreeg de Nikkei-index in Japan er 0,6% bij mede vanwege de hoop dat de Japanse centrale bank die de rente ongewijzigd hield in de nabije toekomst net als de Fed de economie een stimulans zal geven.</p><p>Vanmiddag komt de Britse centrale bank (BoE) naar buiten met het rentebesluit. De BoE zal naar verwachte de rente ongewijzgd houden.</p><p>De olieprijs (Brent) trok vanochtend flink aan tot boven de $63 vanwege het vooruitzicht op monetaire ondersteuning van de economische groei.</p><p>In de vrijwel geheel groengekleurde AEX werd ASML 1,9% meer waard De Amerikaanse bank Wells Fargo gaat chipmachinefabrikant volgen met een overwogen-advies.</p><p>Arcelor Mittal deed ook goede zaken met een vooruitgang van 2%. DSM zat eveneens in de voorhoede en ging 1,3% vooruit. RD Shell steeg 1% geholpen door de aantrekkende olieprijzen.</p><p>De defensieve voedingsaandelen Ahold Delhaize en Unilever lieten beide 0,2% liggen.</p><p>In de Midkap BESI de koppositie met een winst van 1,9%.</p><p>Meer financieel nieuws via de mail? Schrijf je hier in voor onze nieuwsbrief!</p>
