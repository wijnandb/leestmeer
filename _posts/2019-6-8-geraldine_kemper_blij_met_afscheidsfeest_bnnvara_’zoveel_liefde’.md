---
layout: post
title: "Geraldine Kemper blij met afscheidsfeest BnnVara: ’Zoveel liefde’"
date: Sat, 08 Jun 2019 20:19:27 +0200
categories: 
- entertainment 
- sterren 
externe_link: "https://www.telegraaf.nl/entertainment/1102882654/geraldine-kemper-blij-met-afscheidsfeest-bnn-vara-zoveel-liefde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f34eb81c-8a19-11e9-b7b5-0217670beecd.jpg"
---

<p class="intro">Geraldine is dan al officieel overgestapt van BnnVara naar RTL, ze had nog wel even een fijn afscheidsfeestje bij de zender.</p> <p>Op Instagram plaatst ze foto’s van het bijzondere moment en schrijft erbij: „Wat een mooi afscheidsfeest. Zoveel liefde.” Ze heeft dan ook maar liefst tien jaar gewerkt voor de omroep waar ze via talentenjacht Sterretje Gezocht belandde.</p><p>Voormalig BNN-collega Jan Versteegh, die zelf eind 2018 de overstap maakte van de publieke omroep naar SBS6, reageert: „Alleen maar liefde.” Ook haar RTL-collega Chantal Janzen en haar voormalige NPO-collega Britt Dekker plaatsen hartjes bij haar post. Fans van haar programma’s laten weten van haar te hebben genoten en haar te zullen gaan missen bij hun vertrouwde zender.</p><p>Begin april werd bekend dat het BnnVara-gezicht overstapte naar RTL. Ze gaat daar Expeditie Robinson Videoland presenteren en neemt de backstagerol van Jamai over bij The Voice of Holland. Ook beloofde RTL-programmadirecteur Peter van der Vorst om haar nieuwe formats te geven, ’waarin ze haar talenten nóg verder kan ontplooien’, waarbij hij dacht aan studioprogramma’s en programma’s op locatie.</p>
