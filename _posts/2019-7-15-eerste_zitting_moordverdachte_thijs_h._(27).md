---
layout: post
title: "Eerste zitting moordverdachte Thijs H. (27)"
date: Mon, 15 Jul 2019 17:08:48 +0200
categories: 
- entertainment 
- opinie 
externe_link: "https://www.telegraaf.nl/nieuws/130871266/eerste-zitting-moordverdachte-thijs-h-27"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/deb09900-a712-11e9-80ed-0217670beecd.jpg"
---

<p class="intro">De rechtbank in Maastricht heeft op 16 augustus de eerste zitting van drievoudig moordverdachte Thijs H. gepland. De 27-jarige Hagenaar wordt verdacht van het doden van een vrouw in de Scheveningse Bosjes en van het doden van een vrouw en man op de Brunssummerheide.</p> <p>Het gaat om een zogeheten pro-formazitting, de zaak wordt nog niet inhoudelijk behandeld. Er wordt tijdens de zitting gesproken over de stand van het onderzoek, de voorlopige hechtenis en de verdere planning. H. mag daarbij aanwezig zijn, maar is dat niet verplicht.</p><p>H. zou op zaterdag 4 mei een vrouw hebben gedood in de Scheveningse Bosjes in Den Haag. Een paar dagen later, op dinsdag 7 mei, zou hij op de Brunssummerheide bij Heerlen een man en een vrouw hebben omgebracht.</p><p>Ontsnapping</p><p>Een paar uur na de dubbele doding op de Brunssummerheide meldde H. zich bij kliniek Vijverdal in Maastricht. Volgens een van de psychiaters had H. bloed op zijn handen en kleren en zei hij dat hij over die heide had rondgezworven. Nog diezelfde avond stapelde H. in de binnentuin van de kliniek een paar stoelen op elkaar, klom hij over de muur en ging hij er vandoor. Zijn ouders brachten hem snel terug, maar de volgende ochtend was hij weer verdwenen. De kliniek sloeg alarm, de politie verspreidde de volledige naam en een foto van H. Hij werd later die dag gearresteerd.</p><p>De rechter-commissaris besloot afgelopen mei dat H. ter observatie moet worden opgenomen in het Pieter Baan Centrum.</p>
