---
layout: post
title: "Technische finale voor de Europese kampioenschappen in Alkmaar"
date: Thu, 06 Jun 2019 14:35:31 +0200
category: sport
externe_link: "https://nos.nl/l/2287865"
feature_image: "https://nos.nl/data/image/2019/06/06/554983/1008x567.jpg"
---

<p>De parcoursen van de Europese kampioenschappen wielrennen zijn bekendgemaakt. Zowel de tijdrit als de wegwedstrijd start in het centrum van Alkmaar.</p>
<p>De tijdrit is 23 kilometer lang en start vanaf het beroemde Waagplein in Alkmaar. Via Stompetoren keren de renners weer terug naar de kaasstad. De tijdritten worden op donderdag 8 augustus verreden.</p>
<p>Bekijk in de slideshow hieronder de parcoursen:</p>
<p>Zaterdag 10 augustus is het de beurt aan de vrouwen voor hun wegrit. Zij rijden meerdere keren een ronde van 11,5 kilometer. Ook deze ronde heeft als start en finish het centrum van Alkmaar en is vooral erg technisch te noemen. Vlak voor de finish moeten de renners over de Munnikenweg, een kasseienstrook van 1.100 meter lang.</p>
<p>Een dag later komen de mannen in actie. Die rijden eerst een grote ronde van 40 kilometer om daarna meerdere keren de lokale ronde van 11,5 kilometer af te leggen.</p>
<p>Opvolger van Trentin en Bastianelli</p>
<p>In Alkmaar wordt er gezocht naar de opvolgers van twee Italianen, Matteo Trentin en Marta Bastianelli. In Glasgow vesloeg Trentin Mathieu van der Poel en Wout van Aert. Bij de vrouwen was Marta Bastianelli de snelste, zij versloeg Marianne Vos en Lisa Brennauer.</p>
<p>Op de tijdrit verdedigen Victor Campenaerts en Ellen van Dijk de Europese titel.</p>
