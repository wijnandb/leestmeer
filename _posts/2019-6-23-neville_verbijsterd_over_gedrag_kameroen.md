---
layout: post
title: "Neville verbijsterd over gedrag Kameroen"
date: Sun, 23 Jun 2019 22:12:35 +0200
category: sport
externe_link: "https://www.telegraaf.nl/sport/2145975068/neville-verbijsterd-over-gedrag-kameroen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/457ad672-95f3-11e9-9a01-02c309bc01c1.jpg"
---

<p class="intro">Bondscoach Phil Neville van het Engelse vrouwenteam was na de overwinning op Kameroen bij het WK voetbal in Frankrijk (3-0) verbijsterd over het verhitte gedrag van de tegenstander.</p> <p>„Ik ben volledig en compleet beschaamd”, liet de oud-international weten. „Ik heb niet kunnen genieten van de wedstrijd en mijn speelsters evenmin. We zijn alleen maar blij dat we de kwartfinales hebben gehaald, meer niet.”</p><p>Kameroen voelde zich diverse keren bestolen door de arbitrage. Met name het optreden van de VAR leidde tot grote boosheid bij de Afrikaanse ploeg. Door toedoen van de videoscheids werd onder meer een treffer van Engeland goedgekeurd en een doelpunt van de Afrikaanse ploeg afgekeurd. De interventies van de VAR veroorzaakten een soort oproer op het veld bij de speelsters van Kameroen. Ze schreeuwden het uit van woede en weigerden uit protest minutenlang verder te gaan met de wedstrijd.</p><p>„Ik heb dit soort taferelen nog nooit gezien op een voetbalveld. Ik ben trots op de manier waarop wij deze wedstrijd zijn doorgekomen”, verzuchtte Neville.</p>
