---
layout: post
title: "Paula van der Oest regisseert BBC-serie"
date: Wed, 19 Jun 2019 23:21:41 +0200
category: entertainment
externe_link: "https://www.telegraaf.nl/entertainment/1789519593/paula-van-der-oest-regisseert-bbc-serie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3b43c92a-92d8-11e9-ad7d-0217670beecd.jpg"
---

<p class="intro">Paula van der Oest regisseert de helft van de afleveringen van het tweede seizoen van BBC-hitserie The Split. De opnames die de Nederlandse filmer maakt, zijn onlangs afgerond. De afleveringen zijn gedraaid door cameraman Guido van Gennep, met wie Van der Oest vaak samenwerkt.</p> <p>De dramaserie gaat over het snelle circuit van machtige vrouwelijke echtscheidingsadvocaten bezien vanuit het perspectief van drie zussen Defoe. Een van de hoofdrollen wordt gespeeld door Barry Atsma. Hij geeft gestalte aan de senior partner van een groot advocatenkantoor dat ook veel huwelijkse zaken en scheidingen behandelt. Andere grote rollen worden gespeeld door Nicola Walker, Stephen Mangan, Fiona Button en Deborah Findlay.</p><p>De producenten van de serie zochten een goede vrouwelijke regisseur; via Atsma kwamen zij in contact met Van der Oest. De acteur werkte eerder met haar samen voor de thriller Lucia de B. De laatste aflevering van het eerste seizoen van The Split is zondag te zien op NPO1.</p>
