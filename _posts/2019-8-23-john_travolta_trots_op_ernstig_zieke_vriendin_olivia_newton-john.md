---
layout: post
title: "John Travolta trots op ernstig zieke vriendin Olivia Newton-John"
date: Fri, 23 Aug 2019 16:42:00 +0200
categories: 
- entertainment 
- gossip 
externe_link: "https://www.telegraaf.nl/entertainment/710556271/john-travolta-trots-op-ernstig-zieke-vriendin-olivia-newton-john"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/80b7f30a-c5b4-11e9-b1b3-0255c322e81b.jpg"
---

<p class="intro">John Travolta en Olivia Newton-John zijn altijd goede vrienden gebleven nadat ze elkaar in 1978 leerden kennen op de set van Grease. De 65-jarige acteur staat dan ook volledig klaar voor zijn 70-jarige vriendin, bij wie eerder dit jaar voor de derde keer kanker werd geconstateerd.</p> <p>Volgens John maakt Olivia, die eerder zei dat ze niet wil weten hoeveel tijd haar nog is gegeven, het naar omstandigheden goed. „Ze ziet er geweldig uit”, vertelt John aan Entertainment Tonight. „Ze ziet er niet anders dan een paar jaar geleden en ik ben enorm trots op haar.”</p><p>Vorig jaar spraken de twee, die geliefden Danny en Sandy speelden in de hitmusical, al over hun lange vriendschap. „Wanneer je zo’n groot succes meemaakt - dat je nooit meer hebt overtroffen - dan heb je een bijzondere band”, zei de acteur destijds. „Ik was er voor haar toen ze een kind kreeg, scheidde en haar zus verloor. Zij was er voor mij toen ik trouwde en kinderen kreeg. Het is geweldig dat we zoveel herinneringen delen.”</p><p>Olivia kampte in 1992 met borstkanker. In 2013 werd ze behandeld voor een tumor in haar schouder. Dit keer werd er een tumor in haar ruggengraat aangetroffen.</p>
