---
layout: post
title: "Simon strijdt met Lopez om titel in Queen’s"
date: Sat, 22 Jun 2019 20:20:22 +0200
categories: 
- sport 
- tennis 
externe_link: "https://www.telegraaf.nl/sport/698068319/simon-strijdt-met-lopez-om-titel-in-queen-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f71f50ac-952a-11e9-8141-02d2fb1aa1d7.jpg"
---

<p class="intro">De finale van het grastoernooi van Queen’s gaat zondag tussen de Spanjaard Feliciano Lopez en de Fransman Gilles Simon.</p> <p>Lopez, die in Queens met een wildcard meedoet, won een lange driesetter van de Canadees Felix Auger-Aliassime 6-7(3), 6-3, 6-4. Simon had eerder op de dag de finale bereikt door Daniil Medvedev in drie sets te verslaan.</p><p>De 18-jarige Auger-Aliassime was als achtste geplaatst op Queens en pakte de eerste set in zijn halve finale tegen Lopez. De ervaren Spanjaard met zijn 37 jaar trok de partij in de tweede en derde set echter alsnog naar zich toe. Hij kreeg al vier matchpoints op 5-3 in de derde set. Die wist het Canadese talent nog weg te werken. Op eigen service maakte Lopez het vervolgens af.</p><p>Simon had twee uur en 37 minuten nodig om zich te ontdoen van de als vierde geplaatste Medvedev: 6-7(4), 6-4, 6-3. Zowel voor Simon als voor Lopez is het de eerste finale in 2019.</p><p>Mallorca</p><p>Belinda Bencic heeft de finale bereikt van het grastoernooi van Mallorca. De Zwitserse nummer 13 van de wereld versloeg in de halve finale de als eerste geplaatste Duitse Angelique Kerber met 2-6, 7-6(2), 6-4.</p><p>Kerber kampte in de aanloop naar Roland Garros met een enkelblessure. In Parijs ging ze meteen in de eerste ronde onderuit. Het grastoernooi van Mallorca is haar eerste optreden sindsdien. De Duitse nummer zes van de wereld is de titelverdedigster op Wimbledon.</p><p>Bencic treft in de finale Sofia Kenin. De als zevende geplaatste Amerikaanse had eerder in drie sets gewonnen van de als tweede gerangschikte Anastasija Sevastova uit Letland: 6-4, 4-6, 6-2.</p>
