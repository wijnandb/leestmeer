---
layout: post
title: "'Huawei-ban kost bedrijf miljarden omzet'"
date: Mon, 17 Jun 2019 13:24:13 +0200
categories: 
- financieel 
- koersen 
externe_link: "https://www.telegraaf.nl/financieel/1661002821/huawei-ban-kost-bedrijf-miljarden-omzet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f2f501f0-90f4-11e9-9558-0255c322e81b.jpg"
---

<p class="intro">De Amerikaanse sancties tegen de Chinese techreus Huawei kosten het bedrijf de komende jaren miljarden aan omzet. Oprichter Ren Zhengfei spreekt van een impact op de opbrengsten in de komende twee jaar van zo'n 30 miljard dollar.</p> <p>Huawei werd eerder door de VS op een zwarte lijst gezet op verdenking van spionagepraktijken. Verschillende Amerikaanse bedrijven schortten daarop leveringen aan Huawei op. Zhengfei hield er naar eigen zeggen geen rekening mee dat het bedrijf en zijn leveranciers zo hard zouden worden aangepakt.</p><p>Volgens Zhengfei zorgen de sancties er voor dat de omzet van Huawei dit jaar en volgend jaar stabiliseert op circa 100 miljard dollar. Volgens ingewijden lijkt het Chinese bedrijf zelf al rekening te houden met een daling van het aantal overzeese verzendingen van zijn smartphones met 60 procent.</p><p>Huawei wil de uitgaven aan onderzoek en ontwikkeling op peil houden. Het bedrijf kondigde eerder al aan dat het mogelijk met eigen chips zal komen en dat het aan alternatieven werkt om zijn voorsprong op het gebied van smartphones en 5G-technologie te behouden. Door eerdere spanningen tussen China en de VS zou het bedrijf de nodige voorraden aan chips en componenten hebben opgebouwd.</p>
