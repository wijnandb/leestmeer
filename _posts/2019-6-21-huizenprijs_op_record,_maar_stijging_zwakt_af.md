---
layout: post
title: "Huizenprijs op record, maar stijging zwakt af"
date: Fri, 21 Jun 2019 09:17:34 +0200
categories: 
- financieel 
- geld 
externe_link: "https://www.telegraaf.nl/financieel/1227339842/huizenprijs-op-record-maar-stijging-zwakt-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a761982c-93f4-11e9-adc6-02c309bc01c1.JPG"
---

<p class="intro">In vergelijking met een jaar eerder zijn bestaande koopwoningen in mei 7,2% duurder. Dat meldt het Centraal Bureau voor de Statistiek (CBS) op basis van gegevens van het Kadaster. De stijging was daarmee iets minder groot dan de voorgaande maanden.</p> <p>De gemiddelde prijs van een koopwoning kwam vorige maand uit op €303.240. Dat is het hoogste gemiddelde ooit en een kleine €800 meer dan een maand eerder.</p><p>Drie ton</p><p>In januari was de gemiddelde huizenprijs voor het eerst meer dan drie ton waard, maar in februari dook de prijs weer onder die grens. Sinds maart zijn woningen gemiddeld weer meer dan €300.000 waard.</p><p>In mei werden 19.708 woningen verkocht. Dat zijn er ruim 8% meer dan in dezelfde maand vorig jaar. In heel 2019 loopt de woningmarkt wel achter, mede door de krapte.</p><p>Het totaal aantal verkochte woningen ligt 2,5% onder dat van de eerste vijf maanden van 2018. De achterstand op 2018 wordt wel kleiner.</p>
