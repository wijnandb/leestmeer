---
layout: post
title: "Dood van 80-jarige Nederlander op Kreta in nevelen gehuld"
date: Sat, 15 Jun 2019 12:06:00 +0200
category: buitenland
externe_link: "https://www.telegraaf.nl/nieuws/1552991560/dood-van-80-jarige-nederlander-op-kreta-in-nevelen-gehuld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e63d199c-8f56-11e9-9558-0255c322e81b.png"
---

<p class="intro">Een 80-jarige Nederlander is overleden tijdens een trektocht die hij zichzelf cadeau had gedaan voor zijn tachtigste verjaardag. Het is nog onbekend welke omstandigheden hem fataal zijn geworden toen hij naar het Griekse bergdorp trok.</p> <p>Dat meldt nieuwssite newsit.gr. De Nederlander en zijn vrouw vierden vakantie in de stad Chania. Woensdag vertrok de man in zijn eentje naar Rokka, een bergdorp op ongeveer 20 kilometer afstand ten zuidoosten van Chania, voor een trektocht door de gelijknamige kloof. Deze tocht kan in ongeveer twee uur worden gemaakt.</p><p>Toen de Nederlander woensdagavond nog steeds niet terug was, sloeg zijn vrouw alarm bij de plaatselijke autoriteiten. Zij lanceerden meteen een zoekactie en schakelden reddingswerkers in.</p><p>Het stoffelijk overschot van de man werd donderdagmorgen door reddingsmedewerkers gevonden bij de bergkloof. Autopsie moet de doodsoorzaak onthullen.</p><p>Weet u meer of heeft u tips? Mail dan alstublieft naar nieuwsdienst@telegraaf.nl.</p>
