---
layout: post
title: "#116 - Kerkasiel, de 'kilo' verdwijnt en Van Goghs brieven"
date: Sat, 17 Nov 2018 00:00:00 +0100
category: podcast
externe_link: "https://podcast.npo.nl/file/het-beste-uit-het-oog/2915/content.omroep.nl/portal/podcast/nporadio1/het-beste-uit-het-oog/2018/11/nporadio1_het-beste-uit-het-oog_20181117_116-kerkasiel-de-kilo-verdwijnt-en-van-goghs-brieven.mp3"
---

Al drie weken is in de Haagse Bethelkapel een marathonkerkdienst bezig, waarmee een Armeens gezin beschermd wordt dat al negen jaar in Nederland woont en nu dreigt te worden uitgezet. Met het kerkasiel wordt dat voorkomen, omdat door een oude wet de overheid geen kerkdienst mag onderbreken. Hoe lang dit 'gebed zonder end' nog gaat duren, durft predikant Derk Stegeman niet zeggen. "We kunnen het voorlopig nog wel even uitzingen."

Verder hoor je in de podcast met de beste gesprekken uit Met het Oog op Morgen waarom de 'originele' kilo wordt afgeschaft en hoe de brieven van Van Gogh hedendaagse kunstenaars als Ted van Lieshout en Akwasi inspireren. Ook spreken we met een jong mantelzorgkoppel: de 30-jarige Dion zorgt voor zijn vrouw Jiska (24), die geboren is met cerebrale parese.
