---
layout: post
title: "FNV gaat leden raadplegen over pensioendeal"
date: Tue, 04 Jun 2019 23:42:07 +0200
category: binnenland
externe_link: "https://www.telegraaf.nl/nieuws/214136947/fnv-gaat-leden-raadplegen-over-pensioendeal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c124976e-8715-11e9-a042-02d1dbdc35d1.jpg"
---

<p class="intro">De kogel is, ook na een verhitte avond bij vakbond FNV, nog lang niet door de kerk. Het ledenparlement van de vakbond gaat zich nog niet uitspreken over het concept-pensioenakkoord maar geeft het laatste woord daarover aan de leden: er komt een referendum. De hele avond werd er flink gedebatteerd onder hoogspanning maar uiteindelijk hebben alle vakbondsleden een belangrijke stem in de grote hervorming van ons pensioenstelsel.</p> <p>,,Het ging van links naar rechts”, vertelt vakbondsleider Han Busker direct na afloop van een lange vergadering. ,,Er was veel onrust onder de leden van het ledenparlement omdat ze geen stukken hadden ingezien. Ze kwamen onvoorbereid en daar waren ze niet tevreden mee.”</p><p>Bij een rookpauze, halverwege de avond, bleek die onrust bij de parlementsleden en al snel werd duidelijk dat heel veel parlementsleden ook niet van plan waren om zomaar akkoord te gaan met de plannen zoals die er liggen.</p><p>Dat hoeft ook niet zomaar, want over twee weken is er een ledenraadpleging van alle, naar eigen zeggen miljoen, leden van de FNV. Ze krijgen op vrijdag 14 juni een envelop op de deurmat met steminstructies en op zaterdag 15 juni wordt daarvan vervolgens de uitslag verwacht. Met die uitslag in de hand komt het ledenparlement dan opnieuw bijeen, dan om te stemmen over het akkoord. ,,Zo gaat dat bij de FNV”, vertelt Busker. ,,Het ledenparlement is het hoogste orgaan, en zij beslissen uiteindelijk.”</p><p>Tijdens de avond hadden zich beneden in de hal van het FNV een aantal demonstranten verzameld die in niet mis te verstane bewoordingen hun ongenoegen kenbaar maakten over het akkoord. Een aantal parlementsleden dat eerder naar huis moest, om een trein te halen of om de auto uit een sluitende garage te halen, werd dat verweten en de gemoederen liepen bij vlagen hoog op.</p><p>Verslaggever Niels Kalkman volgde de onderhandelingen. Bekijk hier zijn updates terug:</p>
