---
layout: post
title: "Crouch: ’Dan had ik je laten opsluiten’"
date: Fri, 12 Jul 2019 12:47:26 +0200
categories: 
- sport 
- voetbal 
externe_link: "https://www.telegraaf.nl/sport/848629573/crouch-dan-had-ik-je-laten-opsluiten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/706ba41c-a492-11e9-aeba-02c309bc01c1.jpg"
---

<p class="intro">Peter Crouch stopt met voetballen. De Engelse spits vindt het op 38-jarige leeftijd mooi geweest. Crouch speelde het laatste halfjaar voor Burnley.</p> <p>„Na lang nadenken heb ik besloten om te stoppen met voetbal”, schrijft de ruim 2 meter lange spits op Twitter. „Deze prachtige sport heeft me alles gegeven. Als je op mijn 17e had verteld dat ik WK’s zou spelen, in de finale van de Champions League zou staan, een FA Cup zou winnen en meer dan 100 doelpunten in de Premier League zou maken, dan had ik je laten opsluiten. Het was een droom die uitkwam.”</p><p>Crouch speelde voor onder meer Queens Park Rangers, Portsmouth, Aston Villa, Southampton, Liverpool, Tottenham Hotspur en Stoke City. Hij behoort tot het selecte gezelschap van spelers die meer dan 100 doelpunten in de Premier League hebben gemaakt. In 42 interlands voor Engeland maakte de kopsterke spits 22 doelpunten. Crouch vierde zijn treffers soms door als een robot te dansen, een kwinkslag naar zijn houterige motoriek. De spits deed mee aan de WK’s van 2006 en 2010.</p>
