---
layout: post
title: "Seedorf niet in paniek bij schotloos Kameroen"
date: Wed, 03 Jul 2019 12:11:40 +0200
category: sport
externe_link: "https://www.telegraaf.nl/sport/1895810587/seedorf-niet-in-paniek-bij-schotloos-kameroen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f310126e-9d7a-11e9-ad76-0255c322e81b.jpg"
---

<p class="intro">Clarence Seedorf weet zeker dat Kameroen binnenkort in de Afrika Cup weer gaat scoren.</p> <p>De Nederlandse coach van het land zei dat na twee keer 0-0 te hebben gespeeld in de groepsfase. „We krijgen kansen genoeg, daarom maak ik me geen zorgen.”</p><p>Na te zijn begonnen met een 2-0 zege op Guinee Bissau scoorde Kameroen niet tegen Benin en Ghana. „Soms maakt een elftal een paar weken geen doelpunt, soms scoort een spits enkele maanden niet. Dat soort dingen gebeuren. Het gaat vaak om details bij het benutten van een kans. We moeten iets slimmer zijn.”</p><p>Seedorf wees er verder op dat Kameroen nog geen treffer tegen heeft gekregen. „Benin heeft tegen ons zelfs niet één keer op doel geschoten. Er zijn positieve dingen genoeg om de komende duels met vertrouwen tegemoet te zien.”</p><p>In de achtste finales speelt Kameroen zaterdagavond tegen Nigeria.</p>
