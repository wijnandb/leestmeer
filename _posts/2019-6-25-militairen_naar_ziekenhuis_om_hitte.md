---
layout: post
title: "Militairen naar ziekenhuis om hitte"
date: Tue, 25 Jun 2019 14:22:32 +0200
categories: 
- entertainment 
- opinie 
externe_link: "https://www.telegraaf.nl/nieuws/1395957213/militairen-naar-ziekenhuis-om-hitte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/01345c66-9744-11e9-ad7a-0218eaf05005.jpg"
---

<p class="intro">Twee militairen zijn ter controle naar het ziekenhuis gebracht nadat ze hittestuwing hadden opgelopen. Ze deden dinsdag mee aan de nationale militaire vijfkamp op de kazerne van Oirschot, meldt het ministerie van Defensie. De slachtoffers raakten door de hitte bevangen na een veldloop van 8 kilometer.</p> <p>Het evenement is na het incident gestopt. De afgelopen dagen was met deskundigen van het gezondheidscentrum van de kazerne overlegd of de vijfkamp kon doorgaan. Er werd daarop besloten om onder meer de veldloop te vervroegen naar het begin van de ochtend en meer waterpunten in te richten, aldus een woordvoerder van het ministerie.</p><p>Vorige week raakten nog veertien aspirant-militairen gewond toen ze tijdens een oefening werden getroffen door bliksem. Een persoon raakte zwaargewond, de anderen moesten ter controle naar het ziekenhuis.</p>
