---
layout: post
title: "Powell: meer bewijs van wereldwijde economische vertraging"
date: Fri, 23 Aug 2019 16:22:57 +0200
categories: 
- financieel 
- koersen 
externe_link: "https://www.telegraaf.nl/financieel/1058177503/powell-meer-bewijs-van-wereldwijde-economische-vertraging"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6695965c-c5b5-11e9-8073-0255c322e81b.jpg"
---

<p class="intro">Er is meer bewijs gekomen dat de wereldeconomie aan het vertragen is vanwege de handelsspanningen. Dat heeft Fed-voorzitter Jerome Powell vrijdag gezegd in zijn openingsspeech tijdens een bijeenkomst van centrale bankiers in Jackson Hole.</p> <p>„Onzekerheid over het handelsbeleid lijkt een rol te spelen in de wereldwijde vertraging en in de zwakke productie- en kapitaaluitgaven in de VS”, aldus Powell. „We zullen op gepaste wijze optreden om de economische groei te ondersteunen, met een sterke arbeidsmarkt en inflatie in de buurt van de doelstelling van 2 procent”, voegde hij daaraan toe.</p><p>Powell benadrukte verder dat de banengroei en de stijgende lonen in de VS een belangrijke bijdrage hebben geleverd aan de consumentenbestedingen.</p><p>Volgens Philip Marey, econoom bij Rabobank, heeft Powell met zijn speech de deur opengehouden om volgende maand de rente verder te gaan verlagen. Wel wijst hij er op dat er nog geen concensus is bij de Fed-leden. „De eenheid is nog ver te zoeken. Er zijn zelfs 2 of 3 leden die in juli al geen renteverlaging wilden. Toch zal Powell voldoende support krijgen om door te zetten met een nieuwe renteverlaging.”</p>
