---
layout: post
title: "WTA Finals: Osaka klopt Kvitova"
date: Sun, 27 Oct 2019 12:36:38 +0100
categories: 
- sport 
- tennis 
externe_link: "https://www.telegraaf.nl/sport/1552524471/wta-finals-osaka-klopt-kvitova"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3b718bc6-f8c7-11e9-8534-0255c322e81b.jpg"
aantal: 236
unieke: 158
bron: "De Telegraaf"
---

<p class="intro">Naomi Osaka is goed begonnen aan de WTA Finals. De Japanse versloeg in haar eerste groepswedstrijd de Tsjechische Petra Kvitova in drie sets: 7-6(1), 4-6, 6-4.</p> <p>Osaka stond in de beslissende set met 5-2 voor, kreeg op 5-3 twee wedstrijdpunten, maar het duel werd nog spannend. De nummer 3 van de wereld maakte het na twee uur en 39 minuten af op eigen service. Met een goede opslag benutte ze haar derde matchpoint.</p><p>Barty en Bencic</p><p>Osaka en Kvitova zitten in de rode groep, samen met Ashleigh Barty en Belinda Bencic. Barty, de nummer 1 van de wereld, begon het toernooi met een zege op de Zwitserse: 5-7 6-1 6-2. Bencic oogde na winst van de eerste set niet fris meer en onderging ook een behandeling wegens een voetblessure.</p><p>Bencic verzekerde zich als laatste speelster van deelname aan de WTA Finals door het toernooi van Moskou te winnen. Dat ging ten koste van Kiki Bertens, die komende week reservespeelster is in Shenzhen.</p><p>Svitolina</p><p>Vorig jaar werd het eindejaarstoernooi voor de acht beste speelsters van het jaar gewonnen door Elina Svitolina. Zij neemt het maandag op tegen de als tweede geplaatste Karolina Pliskova uit Tsjechië.</p><p>Maandag komt ook dubbelspeelster Demi Schuurs voor het eerst in actie. Samen met de Duitse Anna-Lena Grönefeld neemt ze het op tegen de Belgische Elise Mertens en de Wit-Russische Arina Sabalenka, die zondag nog te sterk was voor Bertens in de eindstrijd van de WTA Elite Trophy.</p>
