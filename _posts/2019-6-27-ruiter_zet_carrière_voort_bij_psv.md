---
layout: post
title: "Ruiter zet carrière voort bij PSV"
date: Thu, 27 Jun 2019 08:48:11 +0200
category: sport
externe_link: "https://www.telegraaf.nl/sport/13935205/ruiter-zet-carriere-voort-bij-psv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/06f921a4-98ac-11e9-8141-02d2fb1aa1d7.jpg"
---

<p class="intro">Robbin Ruiter keert terug in de Eredivisie. De 32-jarige doelman uit Volendam heeft met PSV een akkoord bereikt over een contract voor twee jaar, met een optie voor nog een seizoen.</p> <p>PSV wilde met het oog op de kwalificatie voor de Champions League in juli snel nog een doelman aan de selectie toevoegen. „We hebben op dit moment met Jeroen Zoet en Mike van de Meulenhof twee fitte keepers voor de A-selectie”, zegt John de Jong, technisch manager van PSV. „Lars Unnerstall en Yanick van Osch zijn aan het revalideren en in Luuk Koopmans is dermate veel interesse dat een vertrek in de lijn der verwachting ligt. Daarom wilden we graag een ervaren doelman aan de groep toevoegen. Robbin is een prima keeper, topfit en direct inzetbaar.”</p><p>Hidde Jurjus, ook een doelman van PSV, wordt aan De Graafschap verhuurd. Dat gebeurde afgelopen seizoen ook al. PSV nam de nu 25-jarige Jurjus in 2016 juist over van de club uit de Achterhoek. De Graafschap speelt komend seizoen in de eerste divisie.</p><p>Ruiter komt over van Sunderland. Eerder was hij vijf jaar lang eerste doelman van FC Utrecht.</p>
