---
layout: post
title: "YouTube betaalt 170 miljoen dollar boete na privacyschending kinderen"
date: Wed, 04 Sep 2019 18:11:54 +0200
categories: 
- financieel 
- economie 
externe_link: "https://nos.nl/l/2300336"
feature_image: "https://nos.nl/data/image/2019/09/04/574936/1008x567.jpg"
---

<p>YouTube schikt voor 170 miljoen dollar (bijna 155 miljoen euro) met de Amerikaanse toezichthouder FTC (Federal Trade Commission) omdat de videosite illegaal priv√©gegevens van kinderen zou hebben verzameld.</p>
<p>De videodienst verzamelde persoonlijke gegevens van kinderen, zonder dat hun ouders daar toestemming voor hadden gegeven. Moederbedrijf Google volgde de kinderen niet alleen op YouTube, maar ook daarbuiten.</p>
<p>Het bedrijf kreeg zo informatie waarmee de kinderen gericht advertenties te zien kregen. Dat mag niet volgens een Amerikaanse wet die de online privacy van kinderen beschermt.</p>
<h2>Nieuw systeem kindervideo's</h2>
<p>De schikking is het grootste bedrag ooit dat voor een overtreding van de privacywet is betaald. 136 miljoen dollar betaalt YouTube aan de FTC en 34 miljoen dollar aan de staat New York.</p>
<p>Naast de schikking, die de rechter nog definitief moet goedkeuren, moet YouTube ook een nieuw systeem bouwen waarin YouTube-kanalen video's kunnen labelen die speciaal voor kinderen zijn bedoeld.</p>
<p>Dat zegt YouTube in een reactie op de schikking te gaan doen. Daarnaast wil het videoplatform binnen vier maanden de verzameling van gegevens van iedereen die naar kindervideo's kijkt verminderen. Daarbij maakt het niet wat de leeftijd van de kijker is. Als een video is gemarkeerd als kindervideo, zegt YouTube de gegevens van de kijkers alleen te gebruiken 'ter ondersteuning van de dienst'.</p>
<p>In deze video onderzoekt NOS Stories hoe het zit met online gevolgd worden, zoals met cookies: </p>
