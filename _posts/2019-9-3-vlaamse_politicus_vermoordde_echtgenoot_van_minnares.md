---
layout: post
title: "Vlaamse politicus vermoordde echtgenoot van minnares"
date: Tue, 03 Sep 2019 10:17:53 +0200
categories: 
- entertainment 
- opinie 
externe_link: "https://www.telegraaf.nl/nieuws/1899858541/vlaamse-politicus-vermoordde-echtgenoot-van-minnares"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/49c268e6-ce27-11e9-8073-0255c322e81b.jpg"
---

<p class="intro">De Belgische politicus Christian van E. en zijn echtgenote Sylvia B. zijn dinsdag door de Brusselse rechtbank schuldig bevonden aan de moord op Marc Dellea in 2014, de voormalige partner van Sylvia.</p> <p>De 45-jarige Marc Dellea werd op 8 juli 2014 om het leven gebracht met een kogel in het hoofd. Het onderzoek leidde naar zijn partner Sylvia B., en haar toenmalige minaar, UF-politicus Christian van E..</p><p>Sylvia B., destijds zijn parlementaire medewerkster, was ten tijde van de moord bezig van Dellea te scheiden.</p><p>De 65-jarige Van Eyken werd begin 2016 gearresteerd nadat zijn parlementaire onschendbaarheid was opgeheven, maar het proces kon pas medio 2019 beginnen na vele strubbellingen. Zowel Van E. als B. bleven elke betrokkenheid bij de dood van Dellea ontkennen.</p><p>De rechter had dinsdagochtend echter geen genade voor het koppel, en achtte hen allebei schuldig aan de moord. „De dader sloeg toe op het moment dat de conciërge, de hond én de dochter afwezig waren. Dat was allemaal wel heel toevallig. De daad was minutieus voorbereid. Tijdens het onderzoek is meermaals gebleken dat de twee beschuldigden leugenachtige verklaringen hebben afgelegd”, klonk het.</p><p>Schuldbesef</p><p>De rechter was ook hard over het schuldbesef van beide beschuldigden. „Er is een totaal gebrek aan verantwoordelijkheidszin bij de twee. Een psychiater omschrijft Van E. als een narcist, als theatraal. Als ontrouw, manipulatief, fysiek en mentaal agressief. Kennissen omschrijven Sylvia B. als manipulatief. De rechtbank is dan ook helemaal niet gerustgesteld door de houding die de twee aannemen tijdens het onderzoek en tijdens de rechtszaak.”</p><p>Het openbaar ministerie eiste „vanwege de zware feiten en het laffe karakter van de daad” 25 jaar cel tegen het koppel .De rechter maakte daar 23 jaar van. Van E. en B. hoorden het verslagen maar zonder tranen aan.</p>
