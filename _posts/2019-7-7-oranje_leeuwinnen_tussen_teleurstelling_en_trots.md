---
layout: post
title: "Oranje Leeuwinnen tussen teleurstelling en trots"
date: Sun, 07 Jul 2019 21:57:00 +0200
category: sport
externe_link: "https://www.telegraaf.nl/sport/2007578534/oranje-leeuwinnen-tussen-teleurstelling-en-trots"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a06065ac-a0f2-11e9-a815-0255c322e81b.jpg"
---

<p class="intro">„Natuurlijk zijn we heel teleurgesteld, maar ik hoop dat de trots heel snel gaat overheersen”, aldus keepster Sari van Veenendaal na de met 2-0 verloren WK-finale tegen de VS. „We hebben een fantastisch toernooi gehad.”</p> <p>„We hebben gestreden voor wat we waard zijn. Er had stiekem meer ingezeten.” sprak Van Veenendaal in een eerst reactie tegenover de NOS. „Ik sta hier in ieder geval met veel trots”, aldus Van Veenendaal die werd uitgeroepen tot beste keepster van het WK.</p><p>Oranje hield in de eindstrijd ruim een uur stand tegen de vooraf als favoriet bestempelde Amerikaanse speelsters. „We hebben gespeeld zoals we ons hadden voorbereid. Dus iets verdedigender staan en voorin proberen Lineth Beerensteyn weg te steken”, aldus de keepster. „En we kwamen de eerste twintig minuten door, waarin we heel erg gefocust waren. Het is zonde dat we in de tweede helft net niet door konden drukken. Dit was het WK 2019.”</p><p>Tussen teleurstelling en trots</p><p>Trots en teleurstelling vochten bij veel Nederlandse voetbalsters om voorrang na de verloren finale. „Uiteindelijk mogen we heel trots zijn”, zei Vivianne Miedema. „Maar dat voel je niet direct na zo’n finale. Je zit acht weken bij elkaar, je leeft zo toe naar dit moment. We mochten ervan dromen om wereldkampioen te worden. Heel jammer dat het niet is gelukt. Dit was pas ons tweede WK en dan wordt je tweede. We mogen trots zijn op wat we hier hebben neergezet.”</p><p>Sherida Spitse was evenals Van Veenendaal teleurgesteld, maar ook trots. „We zijn topsporters en willen altijd winnen, dus dan overheerst de teleurstelling. Maar we mogen ongelooflijk trots zijn op onszelf. We hebben ons laten zien tegen een heel goed Amerika, we hebben gestreden voor elke meter en gevochten voor wat we waard waren”, zei de ervaren middenveldster.</p><p>Shanice van de Sanden begon met hoge verwachtingen aan het WK, maar op persoonlijk vlak kon ze die niet waarmaken. „Elke profvoetballer of topsporter heeft wel eens een mindere periode. Ik baal ontzettend dat ik dat nu precies tijdens dit toernooi heb”, zei de rechtsbuiten van Oranje na de verloren finale, waarin ze nog even mocht invallen. „Heel jammer dat het er niet allemaal uit is gekomen. Maar ik kan er nu niets meer aan doen. Kop omhoog en doorgaan. Ik kom hier weer sterker uit.”</p>
