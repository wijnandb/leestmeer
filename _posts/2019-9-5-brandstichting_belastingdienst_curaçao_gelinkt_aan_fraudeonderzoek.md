---
layout: post
title: "Brandstichting Belastingdienst Curaçao gelinkt aan fraudeonderzoek"
date: Thu, 05 Sep 2019 10:17:50 +0200
categories: 
- financieel 
- koersen 
externe_link: "https://www.telegraaf.nl/financieel/1167136721/brandstichting-belastingdienst-curacao-gelinkt-aan-fraudeonderzoek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/72389b6a-cfd0-11e9-a3e5-02d1dbdc35d1.jpg"
---

<p class="intro">De recente brandstichting bij de Belastingdienst op Curaçao heeft mogelijk te maken met een intern onderzoek naar fraude. Dat melden lokale media op het eiland.</p> <p>Vier medewerkers van de Belastingdienst zitten momenteel gedwongen thuis in verband met het interne onderzoek. Bij de brand zouden documenten verloren zijn gegaan die te maken hebben met het lopende onderzoek. Waarschijnlijk was dit ook het doel van de brandstichting. Het getroffen pand in Willemstad is het enige belastingkantoor op het eiland.</p><p>De politie liet pas na enkele dagen onderzoek weten dat er sprake is geweest van brandstichting. Op een uitgegeven video is te zien hoe een auto in de nacht van woensdag 21 op donderdag 22 augustus rond 3 uur 's ochtends naar het pand rijdt. Twee mannen stappen uit om daarna snel weer in de auto weg te rijden. Korte tijd later begint de brand in het gebouw. Er werd een beloning van 5000 Antiliaanse gulden uitgeloofd (ongeveer 2500 euro) uitgeloofd voor het vinden van de daders.</p><p>Afgelopen week vond politie de auto die gebruikt is bij de brandstichting. Het gaat om een zwarte Chevrolet die een week eerder gestolen werd.</p><p>De schade aan het belastingkantoor is aanzienlijk. Sommige diensten, waaronder die van achterstallige betalingen, kennen heel veel brandschade. Ook het gebouw is er slecht aan toe.</p>
