---
layout: post
title: "Benzineprijs onder druk na aanval drones met explosieven"
date: Tue, 14 May 2019 13:43:00 +0200
categories: 
- entertainment 
- opinie 
externe_link: "https://www.telegraaf.nl/financieel/3584091/benzineprijs-onder-druk-na-aanval-drones-met-explosieven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4c0c2106-7642-11e9-9251-02c309bc01c1.jpg"
---

<p class="intro">De prijs van Brentolie, de basis voor benzineprijzen aan de pomp, is dinsdag gestegen na aanvallen met drones op olieproductie in Saoedi-Arabië.</p> <p>Brentolie werd 1,6% duurder na een gerichte aanval op een oliepijplijn in het oliekoninkrijk, nadat de prijs over het afgelopen jaar bijna 10% daalde.</p><p>Volgens de Saoedische olieminister Khalid al-Falih ging het om drones die met explosieven waren uitgerust.</p><p>De aanvallen waren gericht op twee productiestations van Saudi Aramco, ’s lands grootste leverancier van ruwe olie aan bijvoorbeeld Europese benzinestations.</p><p>Productie stilgevallen</p><p>De minister bevestigde tegen het staatspersbureau SPA dat de productie in de specifieke pijplijn is stilgelegd terwijl de pompinstallaties worden gerepareerd. Alle andere productie gaat gewoon door, aldus al-Falih.</p><p>Volgens tv-stations in de regio zou het gaan om aanvallen van Houthi-rebellen die vanuit Jemen opereren.</p><p>Dat gebeurde eerder, maar voor het eerst zijn olieleidingen getroffen. Saoedi-Arabië voert met lokale partijen een oorlog in Jemen tegen Houthi’s.</p><p>Brent kost na de aanval $71,25 per vat van omgerekend 159 liter.</p><p>Eerder deze week werden twee tankers voor de kust van de Verenigde Arabische Emiraten getroffen, naar verluidt door gerichte aanvallen.</p>
