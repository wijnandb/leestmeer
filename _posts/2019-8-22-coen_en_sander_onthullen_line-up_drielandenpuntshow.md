---
layout: post
title: "Coen en Sander onthullen line-up Drielandenpuntshow"
date: Thu, 22 Aug 2019 21:01:00 +0200
categories: 
- entertainment 
- sterren 
externe_link: "https://www.telegraaf.nl/entertainment/915811016/coen-en-sander-onthullen-line-up-drielandenpuntshow"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84d409a6-c50f-11e9-9a41-02d2fb1aa1d7.jpg"
---

<p class="intro">Coen Swijnenberg en Sander Lantinga krijgen volgende week divers bezoek tijdens hun uitzending vanaf het Drielandenpunt in Vaals. De 538-dj’s maakten donderdagmiddag in hun radioshow bekend welke nationale en internationale gasten er volgende week donderdag langskomen.</p> <p>België wordt vertegenwoordigd door de dames van K3. Vanuit Duitsland krijgen de mannen twee gasten: oud-voetballer Simon Cziommer en Marcelino Wunderlich (het ’Duitse’ alter ego van Ruben Nicolai). Als Nederlander is een artiest met een toepasselijke naam gekozen: zanger Frans Duijts.</p><p>De dj’s willen ieder uur vanuit een ander land uitzenden. Ook radiostations in België en Duitsland werken mee. Eigenlijk zouden de mannen vorige maand al naar Vaals afreizen, maar die show werd afgeblazen vanwege slecht weer.</p><p>De show in Vaals maakt deel uit van de reeks bucketlist-uitzendingen van Coen en Sander. Eerder maakten ze al shows op onder meer de set van Goede tijden, slechte tijden, op Schiphol en op de middenstip van de Johan Cruijff ArenA.</p>
