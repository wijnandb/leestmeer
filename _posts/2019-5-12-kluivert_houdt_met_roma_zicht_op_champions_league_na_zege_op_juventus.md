---
layout: post
title: "Kluivert houdt met Roma zicht op Champions League na zege op Juventus"
date: Sun, 12 May 2019 22:56:02 +0200
category: sport
externe_link: "https://nos.nl/l/2284362"
feature_image: "https://nos.nl/data/image/2019/05/12/549557/1008x567.jpg"
---

<p>Roma blijft in de race om een Champions League-ticket. Met Justin Kluivert in de basis werd kampioen Juventus verslagen: 2-0.</p>
<p>Kluivert zelf stond overigens niet meer op het veld toen het verschil werd gemaakt. De Nederlander werd een klein kwartier voor tijd afgelost door Cengiz Ãœnder.</p>
<p>Rasechte Romein Alessandro Florenzi hield de Champions League-hoop levend door na een combinatie met Edin Dzeko de openingstreffer voor zijn rekening te nemen. Dzeko zelf maakte er nog 2-0 van in de extra tijd.</p>
<h2>Goal Ronaldo afgekeurd</h2>
<p>Juventus was daarvoor ook al een paar keer gevaarlijk. Een inzet van Paulo Dybala verdween via keeper Antonio Mirante tegen de lat en een goal van Cristiano Ronaldo werd wegens buitenspel afgekeurd.</p>
<p>Het zal kampioen Juventus verder een zorg zijn. Na het behalen van de titel verspeelde het elftal van Massimiliano Allegri al voor de derde wedstrijd op rij punten.</p>
<p>Het lot van Roma is met nog twee duels te gaan nog niet bekend. Alles is nog mogelijk in de strijd om Europees voetbal, met nog wedstrijden tegen Sassuolo (uit) en Parma (thuis) voor de boeg.</p>
<p>Naast Juventus en nummer twee Napoli mogen ook de nummers drie en vier van de ranglijst meedoen aan de Champions League. Bij een gelijke stand in punten telt het onderling resultaat.</p>
