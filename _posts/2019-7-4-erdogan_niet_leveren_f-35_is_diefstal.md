---
layout: post
title: "Erdogan: niet leveren F-35 is diefstal"
date: Thu, 04 Jul 2019 11:40:23 +0200
categories: 
- entertainment 
- opinie 
externe_link: "https://www.telegraaf.nl/nieuws/529021207/erdogan-niet-leveren-f-35-is-diefstal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e483c806-9e3f-11e9-bee0-02c309bc01c1.jpg"
---

<p class="intro">De Turkse president Recep Tayyip Erdogan zegt dat de Verenigde Staten zich schuldig maken aan „diefstal” als ze weigeren F-35-vliegtuigen te leveren aan zijn land. Hij stelde volgens lokale media dat Turkije al 1,4 miljard dollar (ruim 1,2 miljard euro) heeft betaald voor de toestellen.</p> <p>De relatie tussen de twee NAVO-lidstaten staat onder druk omdat Turkije het Russische luchtafweersysteem S-400 heeft gekocht. Dat wordt binnenkort afgeleverd. De Amerikanen willen dat Ankara afziet van die aankoop en hebben onder meer gedreigd de levering te annuleren van door Turkije bestelde F-35-toestellen.</p><p>Turkije wilde 116 van die geavanceerde vliegtuigen kopen. „Als je een klant zoekt en een klant meldt zich en komt steeds zijn betalingsverplichtingen na, hoe kun je die klant dan niet zijn bestelling geven?”, zei de Turkse leider volgens de krant Hürriyet. „Dat zou diefstal zijn.”</p>
