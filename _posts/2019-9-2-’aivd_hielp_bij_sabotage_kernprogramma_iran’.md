---
layout: post
title: "’AIVD hielp bij sabotage kernprogramma Iran’"
date: Mon, 02 Sep 2019 19:13:30 +0200
category: binnenland
externe_link: "https://www.telegraaf.nl/nieuws/264725075/aivd-hielp-bij-sabotage-kernprogramma-iran"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/34816210-cdba-11e9-92ca-02d2fb1aa1d7.jpg"
---

<p class="intro">Nederland heeft een cruciale rol gespeeld bij het hacken van het nucleaire programma van Iran, mogelijk gericht op het maken van een kernwapen. Dat schrijft de Volkskrant op basis van het boek ’Het is oorlog, maar niemand die het ziet’ van journalist Huib Modderkolk. Het boek verschijnt dinsdag.</p> <p>Iran werd in 2007 teruggeworpen in het proces wat mogelijk kon leiden tot een kernbom door een ingenieuze hack. Die werd vooral bijgeschreven op het conto van de Israëliërs en de Amerikanen, maar ook Nederland speelde volgens bronnen een cruciale rol in de aanval met het computervirus ’Stuxnet’.</p><p>Dat virus saboteerde de centrifuges waarmee de Iraniërs in een ondergrondse fabriek bij het stadje Natanz uranium verrijkten. Terwijl Stuxnet de technici voorhield dat alles in orde was, draaiden de centrifuges zichzelf kapot. Probleem was echter dat het virus vooraf aangepast moest worden op de besturing van de centrale, en daar in het systeem moest worden gebracht om zijn vernietigende werk te doen. Oftewel: iemand moest meermaals fysiek binnen komen in de fabriek. Dat is waar de Nederlandse AIVD om de hoek kwamen kijken.</p><p>Volgens Modderkolk, die het verhaal verder uitlegde bij De wereld draait door, werd gekozen voor de AIVD omdat het een dienst is die goed bekendstaat, en als neutraal. „Dan kun je makkelijker naar Iran, makkelijker dan een Amerikaan. En we zijn goed in hacken en rekruteren”, zegt hij.</p><p>Volgens Modderkolk werden er twee nepbedrijven opgezet om te kunnen infiltreren in het atoomcomplex bij Natanz. De poging met het eerste bedrijf dat de AIVD wilde inzetten, faalde door de manier waarop het was opgezet, aldus Modderkolk. Het tweede, een nep-installatiebedrijf was wel succesvol. Een nep-installateur infiltreerde in het complex en verspreidde daar in 2007 het verwoestende digitale virus. De AIVD zou in 2004 benaderd zijn door de Amerikaanse CIA met het doel te infiltreren.</p><p>Het boek was eerder al onderwerp van een rechtszaak. De AIVD spande die aan omdat er „namen van medewerkers, bronnen, operatienamen en andere informatie” in stonden waardoor Modderkolk bronnen in gevaar zou kunnen brengen. Hij moest inderdaad enkele passages schrappen en dat is gebeurd.</p><p>Het ministerie van Binnenlandse Zaken, waar de AIVD onder valt, wilde niet op de zaak ingaan.</p>
