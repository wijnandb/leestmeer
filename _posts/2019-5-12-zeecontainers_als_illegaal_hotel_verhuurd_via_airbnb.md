---
layout: post
title: "Zeecontainers als illegaal hotel verhuurd via Airbnb"
date: Sun, 12 May 2019 21:35:29 +0200
categories: 
- entertainment 
- opinie 
externe_link: "https://www.telegraaf.nl/nieuws/3575580/zeecontainers-als-illegaal-hotel-verhuurd-via-airbnb"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c8ef9d32-74f9-11e9-a6c4-02d1dbdc35d1.png"
---

<p class="intro">In Amsterdam zijn twee zeecontainers op straat geplaatst voor verhuur via Airbnb. Het gaat om een container aan het begin van de Spaarndammerstraat en een container aan het Pauwenpad, vlakbij het Prins Bernhardplein. Een nietsvermoedende Engelsman, Ben, betaalde maar liefst 134 euro voor het optrekje.</p> <p>Dat meldt AT5. Bij aankomst stond hij met open mond te kijken waar hij zijn 134 euro aan had vergooid. Er lagen wel, beslapen, bedden in. „We deden de deur open en keken naar binnen, deden de deur op slot en gingen weg. Toen hebben we een hotel genomen.”</p><p>Toen journalisten van de stadszender zondag aankwamen bij een van de zeecontainers wilden medewerkers van de gemeente het illegale hotel net wegslepen. Na klachten van buurtbewoners, bleek namelijk dat er geen vergunning door het stadsdeel was afgegeven voor de plaatsing. De eigenaar van de container bleek onvindbaar.</p>
