---
layout: post
title: "Twee presentatrices Hart van NL weg"
date: Tue, 10 Sep 2019 22:16:22 +0200
category: entertainment
externe_link: "https://www.telegraaf.nl/entertainment/1524011166/twee-presentatrices-hart-van-nl-weg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a73f01e6-d408-11e9-a8ab-0217670beecd.jpg"
---

<p class="intro">Twee vaste presentatrices van Hart van Nederland, Selma van Dijk en Gallyon van Vessem, zouden moeten vertrekken bij het programma. Dat stelt het AD op basis van bronnen. Talpa wil het nieuws bevestigen noch ontkennen.</p> <p>Van Vessem zit inmiddels ruim twintig jaar bij het programma. Van Dijk begon als presentatrice in 2003. Talpa laat in een korte verklaring weten dat ’Hart van Nederland wordt versterkt’. „Uit onderzoek is gebleken dat het programma nog potentie heeft om te groeien. Dat betekent dat er op termijn veranderingen bij het programma zullen komen. Daarbij wordt naar alles gekeken: vormgeving, decor, digitale omgevingen en ook naar presentatie. Hierover zijn eind vorige week met de presentatrices individuele gesprekken gevoerd en er volgen nog meer gesprekken. We hebben in vertrouwen met elkaar gesproken en aan die afspraken houden we ons.”</p>
