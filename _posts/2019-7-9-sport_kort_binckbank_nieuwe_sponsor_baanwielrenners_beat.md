---
layout: post
title: "Sport Kort: BinckBank nieuwe sponsor baanwielrenners BEAT"
date: Tue, 09 Jul 2019 14:01:00 +0200
category: sport
externe_link: "https://www.telegraaf.nl/sport/929332820/sport-kort-binck-bank-nieuwe-sponsor-baanwielrenners-beat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/44f63322-a241-11e9-92d9-02c309bc01c1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>13.54 uur: Online beleggingsbank BinckBank verbindt zijn naam als een van de hoofdsponsors aan de BEAT wielerclub, waaraan de baanrenners Matthijs Büchli, Roy van den Berg, Theo Bos en Laurine van Riessen zijn verbonden. Uitgerekend in een periode waar de internationale wielrenunie UCI met bizarre hervormingsplannen de toekomst van veel commerciële wielerteams op het spel dreigt te zetten, betekent dit een welkome steun in de rug van deze toppers op de piste. Geert Broekhuizen, directeur van BEAT Cycling Club is blij met de overeenkomst: „BinckBank heeft de ambitie om te groeien binnen het wielerdomein en wil iedere liefhebber en beoefenaar van de wielersport raken. En dat treft: BEAT is vernieuwend én ambitieus. Wij hebben als doel de wielersport blijvend te veranderen door middel van onze vernieuwende clubstructuur. Daarbij richten we ons als club op het inspireren en betrekken van wielerliefhebbers, van wielerfans tot amateurs en van zondagsfietsers tot topsporters.”</p><p>10.24 uur: Alessandro Ciranni vertrekt na een jaar weer bij Fortuna Sittard. De Belgische back, met Italiaanse roots, keert terug naar België en gaat aan de slag bij Excelsior Moeskroen in de Jupiler Pro League. De 23-jarige Ciranni tekent een contract voor drie seizoenen. Vorige zomer kwam Ciranni transfervrij over van provinciegenoot MVV. Bij Fortuna speelde de verdediger zeventien wedstrijden. „We zijn hem dankbaar voor zijn inzet. Hij zorgde voor een goede sfeer en we konden altijd op hem rekenen”, zegt technisch manager Sjoerd Ars.</p>
