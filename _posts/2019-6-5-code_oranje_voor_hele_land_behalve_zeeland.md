---
layout: post
title: "Code oranje voor hele land behalve Zeeland"
date: Thu, 06 Jun 2019 00:28:47 +0200
categories: 
- entertainment 
- opinie 
externe_link: "https://www.telegraaf.nl/nieuws/1713149994/code-oranje-voor-hele-land-behalve-zeeland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8cc63dd8-87f1-11e9-8037-0218eaf05005.jpg"
---

<p class="intro">Het KNMI heeft voor het noorden van het land tot 16.00 uur code oranje afgeroepen. De rest van het land valt rond middernacht al onder code geel. Op beelden op sociale media is te zien hoe uit de grond gerukte bomen op de straat liggen en bliksemstralen de nacht ongevraagd verlichten.</p> <p>In Velsen-Noord (N-H) en het Utrechtse Werkhoven brak mogelijk door blikseminslag brand uit. Meerdere woningen zijn daardoor verloren gegaan, melden fotografen ter plaatse.</p><p>Hevige onweersbuien met zware regenval en hagel teisteren het land met lokaal zeer zware windstoten van 75 tot 100 kilometer per uur. Het gebied trekt van zuid naar noord.</p><p>Vanuit België breiden regen- en onweersbuien zich steeds verder over Nederland uit. Rond 23.00 uur onweerde het al in Zuid-Holland, Zeeland, Noord-Brabant en Utrecht. Komende nacht krijgen alle provincies met het slechte weer te maken, meldt Weerplaza. Net als de afgelopen nacht kan het ook nu weer fors waaien, hagelen, hard regenen en intensief bliksemen.</p><p>Lokaal kan er tientallen millimeters regen vallen en zijn er op sommige plekken windstoten tot 90 km/uur. „Het noordoosten van het land loopt de zwaarste buien mis. Daar regent en onweert het vooral in de tweede helft van de nacht. De buien zijn dan naar verwachting minder zwaar”, aldus het weerinstituut.</p><p>Onweer houdt aan</p><p>Tegen de ochtend of vroeg in de ochtend van donderdag verdwijnen de buien naar de Noordzee. In de namiddag en avond kan Nederland zich opnieuw voor regen- en onweersbuien klaarmaken, is de verwachting.</p>
