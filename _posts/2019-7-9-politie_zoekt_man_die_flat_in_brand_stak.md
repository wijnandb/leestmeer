---
layout: post
title: "Politie zoekt man die flat in brand stak"
date: Tue, 09 Jul 2019 17:11:32 +0200
categories: 
- entertainment 
- opinie 
externe_link: "https://www.telegraaf.nl/nieuws/72760346/politie-zoekt-man-die-flat-in-brand-stak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/29bff5aa-a25c-11e9-a7c4-0218eaf05005.jpg"
---

<p class="intro">De politie is dinsdagmiddag op zoek naar de bewoner van een appartementencomplex in Venlo. Die zou volgens de politie rond 15.15 uur brand hebben gesticht in zijn eigen woning op de derde verdieping, om er vervolgens vandoor te zijn gegaan. Hij vluchtte in een auto en is sindsdien spoorloos.</p> <p>Volgens een burgernetbericht gaat het om een 66-jarige man, die in een Fiat Panda gevlucht is.</p><p>Tijdens de brand aan de Brahmsstraat hebben de hulpdiensten vijf belendende appartementen op de derde etage geÃ«vacueerd. Nadat de brand geblust was, konden de bewoners weer terug naar huis.</p><p>Aanvankelijk riepen de hulpdiensten een traumahelikopter op omdat niet zeker was dat de bewoner nog in het brandende appartement zat. Dat bleek niet zo te zijn: de bewoner was gevlucht, zei een woordvoerder van de brandweer.</p><p>Binnen een half uur had de brandweer het vuur onder controle. Het appartement waar de brand woedde, is onbewoonbaar geworden.</p>
