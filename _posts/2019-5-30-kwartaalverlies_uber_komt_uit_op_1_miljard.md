---
layout: post
title: "Kwartaalverlies Uber komt uit op 1 miljard"
date: Thu, 30 May 2019 22:37:38 +0200
categories: 
- financieel 
- koersen 
externe_link: "https://www.telegraaf.nl/financieel/3671484/kwartaalverlies-uber-komt-uit-op-1-miljard"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/484268be-831c-11e9-8525-0217670beecd.jpg"
---

<p class="intro">Uber heeft in het eerste kwartaal 1 miljard dollar verlies geleden, waar een jaar eerder nog een winst van meer dan 3,7 miljard dollar in de boeken ging. Dat meldt Uber in zijn eerste kwartaalbericht als beursgenoteerd bedrijf.</p> <p>Dat Uber zo sterk verlieslatend is komt door de vele investeringen die het bedrijf doet. Zo steekt het techbedrijf achter de bekende taxi-app veel geld in de ontwikkeling van zelfrijdende auto's. Ook werd nog niet zo lang geleden dik 3 miljard dollar op tafel gelegd voor de overname van rivaal Careem Networks FZ uit Dubai.</p><p>Een jaar terug zou eigenlijk ook sprake zijn geweest van een stevig verlies, ware het niet dat Uber toen veel geld binnensleepte door bezittingen te verkopen. Sindsdien is het bedrijf niettemin hard gegroeid. De kwartaalomzet ging omhoog van 2,6 miljard naar 3,1 miljard dollar.</p><p>Het gaat om definitieve cijfers, want in zijn honderden pagina's tellende aanvraag voor een beursnotering bij beurstoezichthouder SEC in april bracht het bedrijf al voorlopige cijfers naar buiten. Nu zijn er wel wat meer zaken bekend geworden. Zo blijkt dat de omzet in de Verenigde Staten en Canada stevig aandikte, maar dat de opbrengsten in Zuid-Amerika juist flink zijn gedaald.</p>
