---
layout: post
title: "Pinprobleem Albert Heijn door storing firewall"
date: Tue, 11 Jun 2019 16:31:04 +0200
categories: 
- entertainment 
- opinie 
externe_link: "https://www.telegraaf.nl/financieel/472309387/pinprobleem-albert-heijn-door-storing-firewall"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b4a692f4-8c55-11e9-9964-0218eaf05005.JPG"
---

<p class="intro">Albert Heijn gaat binnenkort met telecommunicatiebedrijf KPN om tafel zitten om de grote pinstoring van maandag te evalueren en „lessen te trekken om dit in de toekomst te voorkomen.” Dat zegt een woordvoerder van de supermarktketen. Tijdens de landelijke storing, van 16.30 uur tot sluitingstijd, werd al het dataverkeer tegengehouden door een zogenoemde firewall. Duizenden klanten konden niet pinnen.</p> <p>„De firewall werkte dus eigenlijk te goed want hij hield te veel tegen”, aldus de woordvoerder, die benadrukt dat het voor klanten die lang in de rij moesten staan „heel vervelend” is geweest. Ook een tweede firewall van het telecombedrijf die als back-up moest dienen, liet het volgens hem afweten. De pinautomaten bij de kassa’s van Albert Heijn konden daardoor urenlang geen contact maken met het KPN-netwerk.</p><p>Schade</p><p>Over de omvang van de schade kon hij nog niets zeggen en hij wilde niet vooruitlopen op een eventuele schadeclaim. Ook de drogisterijen van Etos en slijterijen van Gall &amp; Gall werden door de pinstoring getroffen. Ze zijn net als Albert Heijn onderdeel van Ahold Delhaize. Omdat het Tweede Pinksterdag was, waren niet alle filialen open.</p><p>Pas dinsdagochtend vroeg was het technische probleem helemaal verholpen. „Met KPN hebben we vannacht met man en macht gewerkt om dit op te lossen”, aldus de woordvoerder. „Alle filialen zijn gewoon opengegaan en er waren geen problemen meer.”</p>
