---
layout: post
title: "Bankzitter Ramselaar rekent op speeltijd bij jeugdliefde"
date: Fri, 23 Aug 2019 12:41:08 +0200
categories: 
- sport 
- voetbal 
externe_link: "https://www.telegraaf.nl/sport/1321105811/bankzitter-ramselaar-rekent-op-speeltijd-bij-jeugdliefde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b4c1ea0c-c5a0-11e9-ad0b-02c309bc01c1.jpg"
---

<p class="intro">Er werd door meerdere clubs aan Bart Ramselaar getrokken, maar hij gaat terugkeren op het oude nest. De middenvelder verlaat PSV en gaat aan de slag bij FC Utrecht, waar hij in het verleden al voor speelde.</p> <p>PSV heeft Ramselaar toestemming gegeven om met FC Utrecht afrondende gesprekken aan te gaan. De twee clubs hebben in hoofdlijnen een overeenstemming bereikt, maar er zijn nog wel wat kleine issues. Voorlopig zit Ramselaar in de wachtkamer. FC Utrecht gaat Ramselaar kopen voor een fractie van het bedrag waarvoor hij ooit verkocht werd (4,5 miljoen euro) aan PSV terug. De club uit Eindhoven heeft wel een flink doorverkooppercentage bedongen, zodat het kan verdienen aan een toekomstige verkoop.</p><p>Ramselaar doorliep de jeugdafdeling van FC Utrecht en maakte in 2015 tegen Feyenoord zijn debuut voor het eerste elftal. Al snel veroverde hij een basisplek bij de Domstedelingen en dwong in 2016 zelfs een transfer af naar PSV.</p><p>Bij PSV kon Ramselaar nooit een vaste basisplaats veroveren. Onder trainer Phillip Cocu kwam de kleine dribbelaar steeds minder aan spelen toe en sinds Mark van Bommel de scepter zwaait in Eindhoven zijn de speelminuten in de grootmacht van PSV nog magerder geworden.</p><p>Ramselaar moest het in de Lichtstad vooral doen met wedstrijden bij Jong PSV, maar kan - nu hij terugkeert bij zijn jeugdliefde - weer rekenen op Eredivisieminuten.</p>
