---
layout: post
title: "FIFA houdt Afrikaans voetbal extra in de gaten"
date: Thu, 20 Jun 2019 13:34:31 +0200
category: sport
externe_link: "https://www.telegraaf.nl/sport/1027460793/fifa-houdt-afrikaans-voetbal-extra-in-de-gaten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4c695d42-9359-11e9-9975-0255c322e81b.jpg"
---

<p class="intro">Het Afrikaanse voetbal in het algemeen en de confederatie van Afrikaans voetbal (CAF) in het bijzonder staat vanaf augustus tot januari onder curatele van wereldvoetbalbond FIFA.</p> <p>Het dagelijks bestuur van het CAF heeft ingestemd met de tijdelijke overdracht van de taken en de bevoegdheden. Met deze ingrijpende maatregel wil de FIFA de door corruptieschandalen getroffen confederatie een nieuwe, professionele start geven.</p><p>Indien nodig kan het interim-bewind van de FIFA in Afrika na januari nog eens met een half jaar worden verlengd. Secretaris-generaal Fatma Samoura van de FIFA is als speciale afgezant aangesteld. Ze krijgt hulp van experts op financieel en organisatorisch gebied om de administratieve en bestuurlijke overname van het CAF goed te laten verlopen.</p><p>Directe aanleiding voor de ingreep van de FIFA bij het CAF was de korte hechtenis van CAF-preses Ahmad Ahmad vorige week in Frankrijk op verdenking van corruptie. De ethische commissie van de FIFA doet ook al onderzoek naar de omstreden voorzitter wegens beschuldigingen van fraude en seksueel wangedrag.</p>
