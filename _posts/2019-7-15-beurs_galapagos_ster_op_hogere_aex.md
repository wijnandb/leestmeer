---
layout: post
title: "Beurs: Galapagos ster op hogere AEX"
date: Mon, 15 Jul 2019 15:00:00 +0200
categories: 
- financieel 
- koersen 
externe_link: "https://www.telegraaf.nl/financieel/883497653/beurs-galapagos-ster-op-hogere-aex"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f311b00c-a701-11e9-98ef-02d2fb1aa1d7.jpg"
---

<p class="intro">De AEX schommelde halverwege de middag rond 570 punten. Hieraan leverde de koerssprong van Galapagos, die een megadeal sloot, een wezenlijke bijdrage. Het meevallende kwartaalbericht van de Amerikaanse bank Citigroup hielp de stemming eveneens.</p> <p>Om drie uur stond de Amsterdamse hoofdgraadmeter 0,5% hoger op 570,1 punten. De Midkap-index steeg 0,8% naar 807,1 punten. De meeste overige Europese beursgraadmeters stonden op bescheiden winsten. De Franse CAC-40 won 0,2%. De Britse FTSE 100 en Duitse DAX klommen 0,4%.</p><p>De indexfutures wezen op een licht hogere start van de Amerikaanse beurzen om half vier vanmiddag.</p><p>Deze week staat vooral in het teken van het bedrijfscijferseizoen, dat vorige week heel voorzichtig werd afgetrapt. In Nederland staan ASML en TomTom woensdag voor in de rij. De kwartaalwinst die de Amerikaanse bank Citibank aan het begin van de middag publiceerde, overtrof de verwachtingen. Dit gaf beleggers iets meer hoop dat veel bedrijven de laaggespannen verwachtingen zullen overtreffen.</p><p>Analist Jos Versteeg van InsingerGilissen meent wel dat enige voorzichtigheid geboden is. „De beurzen schommelen rond all-time highs. Er is al behoorlijk voorgesorteerd op een handelsdeal tussen de VS en China, terwijl het maar de vraag is of die er dit jaar komt. Ook zijn twee renteverlagingen in de VS volledig ingeprijsd. Bij hele goede economische cijfers hoeft de tweede stap niet te komen. Wel begrijp ik dat Fed-voorzitter Powell de inflatie graag omhoog wil krijgen evenals langdurig werklozen aan het werk wil krijgen.”</p><p>Bij de Nederlandse hoofdfondsen blonk Galapagos met een winst van 19,6% uit, in reactie op de gesloten deal met het Amerikaanse Gilead.</p><p>„Dit stelt Galapagos in staat uit te groeien tot een volwaardige Europese farmaceut, terwijl Gilead toegang krijgt tot zijn succesvolle platform. Galapagos krijgt nu veel geld en heeft voortaan een vaste financiële partner. Ik verwacht niet dat het veel gaat uitmaken voor reumamiddel filgotinib, dat volgend jaar in Europa en de VS op de markt komt. En ook voor zijn medicijn tegen longfibrose maakt het weinig uit, want dit zit ook in de laatste onderzoeksfase. Maar het ontstekingsmiddel toledo, dat nog vroeg in de ontwikkelfase zit, kan hierdoor eerder op de markt komen”, meldt Versteeg.</p><p>Staalgigant ArcelorMittal pakte er 2,6% bij. De door China gerapporteerde 6,2% groei over het tweede kwartaal was weliswaar de laagste sinds begin jaren negentig, maar kwam wel overeen met de marktverwachting. Bovendien vielen de eveneens naar buiten gebrachte detailhandelsverkopen over juni mee.</p><p>Uitzender Randstad klom 0,1%. Analisten van Jefferies hebben branchegenoot Adecco op de verkooplijst gezet.</p><p>Vastgoedfonds Unibail-Rodamco-Westfield en KPN stonden met minnen van 0,8% respectievelijk 0,4% onderaan.</p><p>Bij de middelgrote fondsen ging kabel- en telecombedrijf Altice met een plus van 4,5% aan kop. De toeleverancier aan de chipsector Besi pakte er 2,6% bij.</p>
