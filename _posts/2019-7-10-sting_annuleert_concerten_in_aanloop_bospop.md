---
layout: post
title: "Sting annuleert concerten in aanloop Bospop"
date: Wed, 10 Jul 2019 14:04:19 +0200
category: entertainment
externe_link: "https://www.telegraaf.nl/entertainment/18364814/sting-annuleert-concerten-in-aanloop-bospop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e58eaa02-a30a-11e9-978d-0255c322e81b.jpg"
---

<p class="intro">Sting heeft in aanloop naar het festival Bospop in Weert een reeks concerten afgezegd. Sting kondigt aan op woensdag niet te zullen optreden in München en ook de concerten op donderdag en vrijdag in Stuttgart en de Tsjechische stad Slavkov u Brna gaan niet door vanwege gezondheidsproblemen.</p> <p>Maandag kwam Sting ook al niet naar het Gent Jazz Festival. „Sting betreurt oprecht de teleurstelling van de fans en de overlast”, staat op zijn website te lezen.</p><p>Komende zondag staat Sting geprogrammeerd op het festival Bospop in Weert. De organisator laat weten ervan uit te gaan dat de zanger dan weer beter is. „Sting wordt op Bospop verwacht. Hij is nu niet fit en heeft op doktersadvies een aantal shows moeten afzeggen, maar we staan in nauw contact met zijn management en horen dat Sting ervan uitgaat dat hij zondag na een aantal dagen rust zijn tournee kan hervatten. De hoop is dat hij genoeg rust krijgt om aan te sterken”, zegt organisator Koen Klomp van Bospop.</p><p>De 39e editie van Bospop vindt van 12 tot en met 14 juli plaats op Evenemententerrein A2 in Weert. Namen als Joe Jackson, Toto, Nile Rodgers en Skunk Anansie staan op het affiche.</p>
