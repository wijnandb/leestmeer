---
layout: post
title: "Agent komt om bij zelfmoordaanslagen Tunis, meerdere gewonden"
date: Thu, 27 Jun 2019 15:00:17 +0200
category: nieuws
externe_link: "https://nos.nl/l/2290924"
feature_image: "https://nos.nl/data/image/2019/06/27/559522/1008x567.jpg"
---

<p>Bij twee zelfmoordaanslagen in de Tunesische hoofdstad Tunis is een politieagent om het leven gekomen. Zeker acht mensen, onder wie vijf agenten, raakten gewond.</p>
<p>De aanslagen waren gericht tegen op politieagenten: een zelfmoordterrorist blief zichzelf op bij een politiepatrouille in een drukke straat in het centrum van de stad. Een politieagent kwam daarbij om en vier mensen raakten gewond.</p>
<p>Bijna tegelijkertijd deed een andere terrorist hetzelfde in een buitenwijk van de stad, bij een anti-terreureenheid. Daarbij raakten vier mensen gewond.</p>
<h2>Verantwoordelijk niet opgeÃ«ist</h2>
<p>Het is niet duidelijk wie er achter de aanslagen zitten. De laatste keer dat Tunis werd opgeschrikt door een zelfmoordaanslag was in oktober. Alleen de zelfmoordterroriste zelf kwam daarbij om het leven. Vijftien mensen raakten gewond, onder wie tien agenten.</p>
<p>In 2015 kwamen bij twee grote terreuraanslagen, op het Bardo-museum en in kustplaats Sousse, tientallen mensen om het leven. Terreurgroep IS eiste toen de verantwoordelijkheid op.</p>
