---
layout: post
title: "Promes voor vijf jaar naar Ajax"
date: Mon, 24 Jun 2019 09:40:11 +0200
category: sport
externe_link: "https://www.telegraaf.nl/sport/300100265/promes-voor-vijf-jaar-naar-ajax"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d0d6d7e-96b0-11e9-b9d4-02d2fb1aa1d7.jpg"
---

<p class="intro">Ajax heeft zijn volgende versterking binnen. Quincy Promes tekent een vijfjarig contract bij de Amsterdamse club.</p> <p>Promes is in Amsterdam weer herenigd met zijn oude trainer. Erik ten Hag had de international namelijk al onder zijn hoede bij Go Ahead Eagles, waar Promes op de nummer 10-positie zijn definitieve doorbraak maakte in het profvoetbal.</p><p>Inmiddels, een aantal clubs en buitenlandse avonturen verder, is Promes weer neergestreken in Amsterdam, waar hij een contract tot 2024 heeft getekend.</p><p>Eredivisie</p><p>De geboren Amsterdammer is bekend met Ajax, waar hij ook in de jeugd actief was. De 38-voudig international maakte echter in 2012 zijn debuut in het betaald voetbal bij FC Twente, maar hij werd direct voor een jaar verhuurd aan Go Ahead Eagles, waar hij een sterk seizoen beleefde met Ten Hag.</p><p>De aanvaller keerde vervolgens terug naar Enschede en speelde zich na een goed seizoen, elf goals uit 31 wedstrijden, in de Europese kijker.</p><p>Buitenland</p><p>Promes koos in 2014 voor een avontuur in Rusland. Bij Spartak Moskou kende hij veel succes. Hij kroonde zichzelf in 2017 tot topscorer van de Russische topcompetitie, werd in datzelfde jaar uitgeroepen tot voetballer van het jaar in Rusland en pakte tevens het landskampioenschap en de supercup. In totaal kwam Promes tot 135 optredens voor Spartak, waarin hij 66 keer doel trof en 34 assists afleverde.</p><p>Het leverde Promes een toptransfer op naar het Spaanse Sevilla, dat 20 miljoen euro neertelde voor de 27-jarige Nederlander, maar een basisplek op de vleugel of op nummer 10 kreeg hij niet. Promes werd wel aan de zijkant geposteerd, maar dan als vleugelverdediger in een vijfmansverdediging.</p>
