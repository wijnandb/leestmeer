---
layout: post
title: "Engelse spits Crouch zet punt achter loopbaan"
date: Fri, 12 Jul 2019 13:50:24 +0200
categories: 
- sport 
- voetbal 
externe_link: "https://nos.nl/l/2293157"
feature_image: "https://nos.nl/data/image/2019/07/12/562931/1008x567.jpg"
---

<p>Peter Crouch stopt met voetballen. De Engelse spits, die het laatste halfjaar onder contract stond bij Burnley, vindt het op 38-jarige leeftijd mooi geweest.</p>
<p>Crouch speelde voor onder meer Queens Park Rangers, Portsmouth, Aston Villa, Southampton, Liverpool, Tottenham Hotspur en Stoke City. Hij hoort bij het selecte gezelschap van spelers die meer dan 100 doelpunten in de Premier League hebben gemaakt. In 42 interlands voor Engeland maakte de kopsterke spits 22 goals.</p>
<p>"Na lang nadenken heb ik besloten om te stoppen met voetbal", schrijft Crouch op Twitter. "Deze prachtige sport heeft me alles gegeven."</p>
<p>"Als je me op mijn zeventiende had verteld dat ik WK's zou spelen, in de finale van de Champions League zou staan, een FA Cup zou winnen en meer dan 100 doelpunten in de Premier League zou maken, dan had ik je laten opsluiten. Het was een droom die uitkwam."</p>
<p>Crouch vierde zijn treffers soms door als een robot te dansen, een kwinkslag naar zijn houterige motoriek. De spits deed mee aan de WK's van 2006 en 2010 (1 goal).</p>
