---
layout: post
title: "Kylie Minogue zenuwachtig voor Glastonbury"
date: Fri, 28 Jun 2019 11:15:04 +0200
categories: 
- entertainment 
- sterren 
externe_link: "https://www.telegraaf.nl/entertainment/900023099/kylie-minogue-zenuwachtig-voor-glastonbury"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/36d51b42-9985-11e9-ad7a-0218eaf05005.jpg"
---

<p class="intro">Kylie Minogue is gespannen voor haar optreden als headliner zondag op het Glastonbury-festival. „Het enige wat ik kan is hyperventileren”, zegt de popster vrijdag in een ochtendshow van BBC Radio 2. De vorige keer, in 2005, moest ze haar show op het festival afzeggen vanwege borstkanker.</p> <p>Veertien jaar later krijgt de inmiddels 51-jarige zangeres een tweede kans om op het legendarische podium Pyramid Stage te staan. „Ik kan er nog steeds niet bij... sinds het moment dat ik hoorde dat ik daar weer mag staan ben ik in shock en in extase en in spanning.”</p><p>Het podium betreden zal gezien haar geschiedenis een emotioneel moment zijn, maar Kylie is vastbesloten om er één groot feest van te gaan maken. „Het wordt een grote sing-along, ik hoop gewoon op één groot love-fest.” Voor het publiek heeft Kylie nog wel een paar verrassingen in petto. Ze wil in ieder geval beginnen ’met een knal’, een soort ’glitterexplosie’, zegt ze. „Er zal wel een klein emotioneel moment zijn, maar daarna gaan we helemaal los.”</p><p>Glastonbury, vlakbij het Britse plaatsje Pilton, begint vrijdag en is een van de grootste en populairste festivals ter wereld. Op het programma staan onder meer optredens van The Killers, The Cure en Stormzy.</p>
