---
layout: post
title: "Tientallen arrestaties bij protesten Hongkong"
date: Mon, 26 Aug 2019 06:55:07 +0200
categories: 
- entertainment 
- opinie 
externe_link: "https://www.telegraaf.nl/nieuws/1135358005/tientallen-arrestaties-bij-protesten-hongkong"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bc80855e-c7bd-11e9-b7bf-02d1dbdc35d1.jpg"
---

<p class="intro">De politie in Hongkong heeft zondag 36 arrestaties verricht. Het was een van de zwaarste gevechten tussen betogers en de politie tijdens de al weken durende antiregeringsdemonstraties. De jongste arrestant is twaalf jaar.</p> <p>De politie vuurde zondag traangas af tegen demonstranten die na een vreedzame mars de straat blokkeerden en stenen en molotovcocktails naar de politie gooiden. De Hongkongse krant South China Morning Post berichtte dat de politie voor het eerst ook waterkanonnen tegen de demonstranten gebruikte. Eerder werden deze alleen gebruikt om barricades van de straat te spoelen. Zaterdag waren er ook al schermutselingen.</p><p>De demonstranten voeren al ruim twee maanden actie tegen de regering in Peking en de bestuurder van Hongkong, Carrie Lam. Hun betogingen begonnen als protest tegen een - intussen ingetrokken - plan om uitlevering naar het vasteland van China mogelijk te maken, maar vormen inmiddels een bredere roep om meer democratie. Ook willen ze dat Lam het veld ruimt.</p>
