---
layout: post
title: "Indy 500 prooi Pagenaud"
date: Sun, 26 May 2019 22:28:47 +0200
categories: 
- sport 
- autosport 
externe_link: "https://www.telegraaf.nl/sport/3650749/indy-500-prooi-pagenaud"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/de5e0d30-7ffc-11e9-82fa-02d1dbdc35d1.jpg"
---

<p class="intro">Simon Pagenaud heeft de 103e editie van de Indy 500 op zijn naam geschreven.</p> <p>De Franse autocoureur bleef na 200 ronden op de Oval in Indianapolis Alexander Rossi voor. De Amerikaan deed in de laatste ronde nog een uiterste inhaalpoging, maar Pagenaud hield stand. De Japanner Takuma Sato eindigde als derde.</p><p>Voor Roger Penske, teambaas van Pagenaud, is het zijn achttiende overwinning in de Indy 500.</p><p>Pagenaud kan terugkijken op een geslaagde maand. Twee weken terug won hij al de grand prix van Indianapolis.</p><p>Fernando Alonso ontbrak aan de start. De Spaanse tweevoudig wereldkampioen uit de Formule 1 slaagde er vorige week tijdens de kwalificatie niet in zich te plaatsen. Alonso wil na Graham Hill de tweede coureur worden die de 'Triple Crown of Motorsport' op zijn erelijst heeft staan. Twee van die drie iconische races heeft hij al gewonnen: de Grote Prijs van Monaco en de 24 Uur van Le Mans.</p>
