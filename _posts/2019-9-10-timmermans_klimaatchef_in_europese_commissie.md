---
layout: post
title: "Timmermans klimaatchef in Europese Commissie"
date: Tue, 10 Sep 2019 12:27:59 +0200
category: buitenland
externe_link: "https://www.telegraaf.nl/nieuws/454915392/timmermans-klimaatchef-in-europese-commissie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7c8de132-d3be-11e9-bec0-02c309bc01c1.jpg"
---

<p class="intro">Frans Timmermans krijgt in de nieuwe Europese Commissie de portefeuille klimaat. De Nederlander (58) krijgt als eerste vicevoorzitter de taak alles wat met Europees klimaatbeleid heeft te maken de komende vijf jaar te overzien. Dat maakte aanstaand voorzitter Ursula von der Leyen bekend op een persconferentie in Brussel.</p> <p>Nederland had ingezet op een belangrijke portefeuille waarin Timmermans aan de top van de Brusselse informatiepiramide blijft. Dat is nu gewaarborgd.</p><p>De Deense Margrethe Vestager krijgt als de andere eerste ’uitvoerende’ vicevoorzitter de verantwoordelijkheid voor alles wat met digitale zaken te maken heeft. Ook onder meer mededinging valt onder haar.</p><p>Timmermans gaat het werk leiden rond een ’Green Deal for Europe’. Die behelst onder meer een wet die vastlegt dat Europa in 2050 klimaatneutraal is. Hij krijgt klimaatactie onder zich, maar ziet ook toe op onder meer beleid over landbouw, transport, energie, en milieu en oceanen.</p><p>Er komen vijf ’gewone’ vicevoorzitters: Buitenlandchef Josep Borrell (Spanje), Věra Jourová (Tsjechië, Waarden en transparantie), Margaritis Schinas (Griekenland, Bescherming Europese levenswijze), Maroš Šefčovič (Slowakije, Interinstitutionele betrekkingen en prognoses) en Dubravka Šuica (Kroatië, Democratie en demografie).</p><p>De Ier Phil Hogan wordt commissaris voor Handel en Didier Reynders (België) voor Justitie, maar ook rechtstaat. De Italiaanse oud-premier Paolo Gentiloni wordt ’vak-commissaris’ voor Economie en de Pool Janusz Wojciechowski voor Landbouw.</p><p>Deze commissie moet een sterkere rol voor Europa in de wereld bewerkstelligen, zei Von der Leyen over haar „evenwichtige en ervaren Team for Europe.” Alle commissarissen moeten in het eerste halfjaar naar elke lidstaat om naar mensen te luisteren. „Het doel is het leven makkelijker te maken voor mensen en bedrijven en te zorgen voor minder administratieve rompslomp”, aldus de Duitse politica.</p>
