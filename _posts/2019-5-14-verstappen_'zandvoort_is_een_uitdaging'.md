---
layout: post
title: "Verstappen: 'Zandvoort is een uitdaging'"
date: Tue, 14 May 2019 12:36:35 +0200
category: sport
externe_link: "https://nos.nl/l/2284560"
feature_image: "https://nos.nl/data/image/2019/05/14/549835/1008x567.jpg"
---

<p>Max Verstappen is opgetogen over de rentree van de Grand Prix van Nederland op de Formule 1-kalender in 2020. De coureur van Red Bull, die komend weekeinde op Zandvoort een demonstratie verzorgt op het duinencircuit, denkt dat het een lastige race gaat worden.</p>
<p>"Het circuit is best een uitdaging", zegt hij in een reactie op het nieuws. "Het lijkt een beetje op Suzuka in Japan. Het is door dezelfde persoon ontworpen: een vrij snelle baan. Je hebt enkele snelle, hellende bochten en sommige plekken zijn wat krap. Zonder uitloopstroken is het lastig je limiet te vinden. Als je fouten maakt, hang je in de muur. Inhalen is er lastig."</p>
<p>Verstappen heeft in de Formule 3 op Zandvoort gereden en kent de baan ook goed. "Dat was erg leuk. Het is bovendien goed en spannend om nieuwe races op de kalender te hebben", aldus de Nederlander, die het ronderecord in bezit heeft met 1.19,511.</p>
<p>Zijn teamgenoot Pierre Gasly is ook blij met de Dutch Grand Prix. "Ik ben er eerder geweest, voor races in de Formula Renault. Het is een uitdagend circuit. Het feit dat het erg smal is, maakt het ook spannend."</p>
