---
layout: post
title: "Moeder Lynne: gerommel met Instagramaccount Britney"
date: Fri, 21 Jun 2019 09:27:57 +0200
categories: 
- entertainment 
- gossip 
externe_link: "https://www.telegraaf.nl/entertainment/499401240/moeder-lynne-gerommel-met-instagramaccount-britney"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/173fb56a-93f6-11e9-bdd7-02c309bc01c1.jpg"
---

<p class="intro">Niet alleen de fans van Britney Spears hebben zo hun twijfels over het beheer van Britney’s Instagramaccount, ook haar moeder Lynne heeft het vermoeden dat er gerommeld wordt met het verwijderen van comments onder posts. Dit meldt Page Six.</p> <p>Lynne reageerde op een post van het fan-account AbsoluteBritneycom, dat het management van de zangeres ervan beschuldigt positieve reacties te verwijderen en alleen de negatieve te laten staan, om zo de indruk te wekken dat Spears dringend hulp nodig heeft. „Ik heb ook iets geschreven en probeerde dat terug te vinden, maar nergens meer te zien! Terwijl ik mijn comment pas net gepost heb. Ik weet dat jij een echte Britney-fan bent en om haar geeft, dus ik wil je danken voor het feit dat je dit aan de kaak stelt. Deze klacht heb ik van meerdere mensen gehoord”, aldus Lynne.</p><p>Volgens ’Team Britney’ kunnen al deze complottheorieën naar het rijk der fabelen verwezen worden. „Wij ontkennen ten stelligste dat wij dergelijke acties zouden ondernemen.” Eerder al zei Britney zelf dat zij, en niemand anders, haar sociale media beheert. Vanwege de ietwat vreemde filmpjes die de zangeres de afgelopen periode heeft gepost, vragen fans zich toch af of ze niet in de greep gehouden wordt door haar management.</p>
