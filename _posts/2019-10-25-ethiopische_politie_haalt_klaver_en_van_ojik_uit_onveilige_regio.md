---
layout: post
title: "Ethiopische politie haalt Klaver en Van Ojik uit onveilige regio"
date: Fri, 25 Oct 2019 21:37:11 +0200
category: politiek
externe_link: "https://nos.nl/l/2307661"
feature_image: "https://nos.nl/data/image/2019/10/25/587445/1008x567.jpg"
aantal: 286
unieke: 180
bron: "NOS"
---

<p>GroenLinks-leider Jesse Klaver en zijn fractiegenoot Bram van Ojik zijn tijdens een werkbezoek aan EthiopiÃ« in een bedreigende situatie terechtgekomen. Na bemiddeling van het Nederlandse ministerie van Buitenlandse Zaken hebben de Ethiopische autoriteiten hen in veiligheid gebracht.</p>
<p>Klaver en Van Ojik waren in de zuidelijke regio Oromia, waar het onrustig is door demonstraties die uit de hand lopen. Gisteren kwamen ze in de buurt van hun hotel in de problemen en vroegen ze om hulp van de ambassade. Ook dertien andere Nederlanders in hetzelfde gebied deden dat.</p>
<p>Betogers gingen de afgelopen dagen de straat op in de hoofdstad Addis Abeba:</p>
<p>De Ethiopische autoriteiten brachten de groep van vijftien gisteravond naar Addis Abeba. Dat gebeurde na onder meer een telefoontje van minister Blok naar de Ethiopische minister van Defensie, zegt een woordvoerder van Buitenlandse Zaken.</p>
<p>Een woordvoerder van GroenLinks bevestigt het nieuws, dat als eerste werd gemeld door De Telegraaf. Klaver en Van Ojik brachten sinds dinsdag een werkbezoek aan Nederlandse tuinders in Oromia, maar samen met drie Nederlandse ambassademedewerkers. Toen gold een geel reisadvies, waarbij reizigers moeten opletten vanwege veiligheidsrisico's.</p>
<p>Uit een tweet van het Ethiopische ministerie van Buitenlandse Zaken blijkt dat ze maandag in Addis Abeba waren.</p>
<p>In Oromia begonnen deze week gewelddadige protesten tegen de regering van premier Abiy Ahmed, die vanwege zijn bemiddelende rol in Oost-Afrika twee weken geleden nog de Nobelprijs voor de Vrede kreeg. Aanhangers van oppositieleider Jawar Mohammed eisen het ontslag van de regering. De betogingen worden hardhandig neergeslagen door het leger.</p>
<p>Bij het geweld zijn volgens persbureau Reuters alleen al de afgelopen twee dagen 67 mensen omgekomen. "Reis alleen als het noodzakelijk is naar de regio Oromia", luidt sinds woensdag het advies van het Nederlandse ministerie van Buitenlandse Zaken.</p>
