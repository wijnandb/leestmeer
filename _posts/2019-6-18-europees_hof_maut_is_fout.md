---
layout: post
title: "Europees Hof: maut is fout"
date: Tue, 18 Jun 2019 10:10:12 +0200
categories: 
- entertainment 
- opinie 
externe_link: "https://www.telegraaf.nl/nieuws/2048654259/europees-hof-maut-is-fout"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c2abb8fc-91aa-11e9-a70b-02d1dbdc35d1.jpg"
---

<p class="intro">Nederland haalt opgelucht adem nu het Europees Hof van Justitie de Duitse tolplannen om zeep heeft geholpen. De zaak was aangespannen door ons land en Oostenrijk.</p> <p>De ’maut’ die Duitsland wil invoeren voor personenauto’s is volgens de Europese rechter discriminerend voor buitenlandse automobilisten. De heffing op de Autobahn zou in oktober in moeten gaan. Duitsers krijgen een belastingvrijstelling en worden zo gecompenseerd. Buitenlandse automobilisten moeten wel de volle pond betalen.</p><p>De hoogte is afhankelijk van hoe vervuilend de auto is. Een vignet voor tien dagen zou tussen de 2,50 en 20 euro gaan kosten.</p><p>Miljoenenschade</p><p>Minister Van Nieuwenhuizen (Infrastructuur) kondigde eind 2017 juridische stappen aan. Het is uitzonderlijk dat EU-lidstaten elkaar voor de rechter dagen.</p><p>„Deze uitspraak is een opsteker voor de Nederlandse automobilist die nu niet de kosten voor het Duitse vignet gaat voelen. Ik ben er blij mee dat ons verzet succes heeft gehad”, reageert de VVD-bewindsvrouw.</p><p>„Het Europese Hof van Justitie stelt nu terecht dat het Duitse vignet voor personenvoertuigen niet kan worden ingevoerd. Er is volgens het Hof onder meer sprake van discriminatie van buitenlandse automobilisten omdat de Duitse automobilisten worden gecompenseerd”, zegt Van Nieuwenhuizen. „Onder de streep zouden alleen buitenlanders ervoor moeten betalen. De uitspraak is vooral ook goed nieuws voor de automobilisten en ondernemers uit de grensregio, want het hof stelt dat het vignet in combinatie met de voorgenomen compensatie ook in strijd zou zijn met het vrije verkeer van goederen en diensten.”</p><p>Uit onderzoek blijkt dat de Duitse tol Nederlandse automobilisten jaarlijks tussen de 60 en 100 miljoen euro zal kosten. Vooral de grensregio’s worden hard getroffen.</p>
