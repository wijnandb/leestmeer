---
layout: post
title: "Aldi en Lidl lijden onder omstreden Kassa-test"
date: Mon, 01 Jul 2019 18:19:15 +0200
categories: 
- financieel 
- geld 
externe_link: "https://www.telegraaf.nl/financieel/904944451/aldi-en-lidl-lijden-onder-omstreden-kassa-test"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b32c457a-9c2e-11e9-ad7a-0218eaf05005.jpg"
---

<p class="intro">Discounters Aldi en Lidl hebben flink last van de prijspeiling van het tv-programma Kassa, waarin de boodschappenmandjes van Dirk, Jumbo en Albert Heijn verrassend goedkoper uit de bus kwamen.</p> <p>Onderzoeksbureau GFK heeft vastgesteld dat Aldi van zijn vaste klanten nu het rapportcijfer 7,55 haalt voor zijn prijsniveau. Voor de uitzending van Kassa in april was dat nog 7,88. Bij Lidl daalde de waardering van 7,79 naar 7,54, meldt vakblad Distrifood.</p><p>Almere</p><p>Kassa kocht voor zijn onderzoek in zes Almeerse supermarkten 27 veelgebruikte artikelen voor de laagst mogelijke prijs. Het goedkoopst was het boodschappenmandje bij Dirk (€42,25). Jumbo stond op plaats twee (€42,90). Plus op drie (€44,31) en Albert Heijn op vier (€46,18). Tegen alle verwachtingen in waren de onderzoekers het meeste kwijt bij Lidl (€46,97) en Aldi (€47,51).</p><p>Diverse ’winnende’ ketens maakten dankbaar gebruik van het onderzoek in hun reclamecampagnes. Met resultaat, stellen de onderzoekers vast.</p><p>Kwaliteit</p><p>Aldi en Lidl klaagden vergeefs over een groot manco van het Kassa-onderzoek. Daarin werd namelijk niet de kwaliteit meegenomen. Het onderzoeksresultaat wordt ook vertekend, zo zeggen supermarktexperts, doordat duurdere ketens een beperkt aantal basisartikelen extra goedkoop kunnen aanbieden dankzij de hoge marges die zij op andere producten scoren.</p>
