---
layout: post
title: "Gevangenenruil Oekraïne en Rusland begint, 'MH17-verdachte naar Rusland'"
date: Sat, 07 Sep 2019 11:24:39 +0200
category: nieuws
externe_link: "https://nos.nl/l/2300705"
feature_image: "https://nos.nl/data/image/2019/09/07/575616/1008x567.jpg"
---

<p>In Rusland en Oekraïne is de aangekondigde gevangenenruil tussen beide landen begonnen. In totaal zouden zeventig gevangenen worden uitgeruild, onder wie hoogstwaarschijnlijk oud-commandant van de pro-Russische separatisten Vladimir Tsemach. Opvallend genoeg werd hij donderdag juist vrijgelaten in Kiev.</p>
<p>Het internationale onderzoeksteam wil Tsemach verhoren in verband met de MH17-ramp en justitie vindt het van groot belang dat hij beschikbaar blijft.</p>
<p>Als Tsemach in Rusland is, is die kans nihil omdat Rusland geen burgers uitlevert. "Voor de Oekraïense president Zelenski is het doorgaan van de ruil van groot belang. Dan maar ruzie met Nederland over Tsemach", zegt correspondent David Jan Godfroid.</p>
<h2>Touringcars</h2>
<p>Vanochtend werden bij een zwaarbeveiligde gevangenis in Moskou twee vertrekkende touringcars gezien. Ook zijn in zowel Kiev als Moskou vliegtuigen uit beide landen geland. </p>
<p>Onder de gevangenen zouden ook 24 Oekraïense zeilers zijn die opgepakt werden toen ze in de Straat van Kertsj voeren. Ook zegt de advocaat van de Oekraïense regisseur Oleg Sentsov, die ook in Rusland vastzat, dat hij erbij zit.</p>
