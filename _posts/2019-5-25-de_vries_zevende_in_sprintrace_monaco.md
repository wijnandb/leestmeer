---
layout: post
title: "De Vries zevende in sprintrace Monaco"
date: Sat, 25 May 2019 19:31:30 +0200
categories: 
- sport 
- autosport 
externe_link: "https://www.telegraaf.nl/sport/3646940/de-vries-zevende-in-sprintrace-monaco"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eeda7e0e-7f12-11e9-a983-02c309bc01c1.jpg"
---

<p class="intro">Nyck de Vries heeft in de tweede race door Monaco in de Formule 2 genoegen moeten nemen met de zevende plaats.</p> <p>De 24-jarige coureur uit Sneek had een dag eerder vanaf poleposition de hoofdrace op zijn naam geschreven. Dat betekende voor De Vries zijn tweede zege dit seizoen in de klasse die als voorportaal van de Formule 1 dient.</p><p>De Fransman Anthoine Hubert zegevierde zaterdag in de sprintrace over dertig rondes. Hubert (22) bleef in zijn bolide van BWT Arden de Zwitser Louis Delétraz (tweede) en Guanyu Zhou uit China (derde) net voor. De Vries eindigde op bijna 17 seconden als zevende, waarmee hij twee punten voor het WK verdiende. Zijn Canadese rivaal Nicholas Latifi bleef als nummer 10 weliswaar buiten de punten, maar pakte wel twee punten omdat hij de snelste ronde klokte.</p><p>In het WK-klassement blijft het verschil tussen Latifi en De Vries daardoor één punt (95-94), in het voordeel van de Canadees.</p>
