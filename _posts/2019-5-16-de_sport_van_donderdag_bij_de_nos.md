---
layout: post
title: "De sport van donderdag bij de NOS"
date: Thu, 16 May 2019 06:18:32 +0200
category: sport
externe_link: "https://nos.nl/l/2284875"
feature_image: "https://nos.nl/data/image/2019/05/16/550297/1008x567.jpg"
---

<p>Officieus was het al zover, maar na gisteravond is Ajax ook officieel de nieuwe kampioen van Nederland. De schaal kregen de Amsterdammers in Doetinchem al overhandigd, maar het feest barst pas echt los bij de huldiging vanmiddag in de hoofdstad.</p>
<p>De festiviteiten op het Museumplein zijn vanaf 16.25 uur rechtstreeks bij ons te volgen op NPO 1, NOS.nl en de NOS-app.</p>
<p>In de Giro d'Italia is het vanuit Nederlands oogpunt the day after: Tom Dumoulin, die dinsdag aan een valpartij een pijnlijke linkerknie had overgehouden, ging gisteren nog wel van start, maar kneep al snel in de remmen.</p>
<p>Zonder de Nederlandse kanshebber op de eindzege in hun midden hebben de renners vandaag een lange dag voor de boeg. De zesde etappe gaat van Cassino naar San Giovanni Rotondo over maar liefst 238 kilometer en wordt in het routeboek aangeduid als 'heuvelachtig'.</p>
<p>De start is om 11.25 uur en de winnaar passeert waarschijnlijk rond 17.15 uur de meet. Het koersverloop is te volgen in het liveblog op NOS.nl en via de NOS-app. De samenvatting van de etappe is om 18.45 uur te zien in het Sportjournaal op NPO 1, NOS.nl en de NOS-app.</p>
<h2>Halve finale EK voetbal -17</h2>
<p>Er wordt ook vandaag weer gevoetbald. In de halve finales van het EK voor spelers onder 17 stuit titelverdediger Nederland om 17.30 uur op Spanje. Het duel in Ierland is live te volgen via de livestream op NOS.nl en in de NOS-app.</p>
