---
layout: post
title: "D66: retour pakketje is niet oké vanwege klimaat"
date: Fri, 06 Sep 2019 06:45:00 +0200
categories: 
- entertainment 
- opinie 
externe_link: "https://www.telegraaf.nl/nieuws/493461718/d66-retour-pakketje-is-niet-oke-vanwege-klimaat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ece8af6a-d06d-11e9-baff-02d2fb1aa1d7.jpg"
---

<p class="intro">Het gratis retourneren van postpakketjes is vanwege het klimaat niet meer van deze tijd. Dat vindt D66 althans. De regeringspartij wil graag dat consumenten een CO2-melding krijgen als ze op het punt staan om een pakketje terug te sturen.</p> <p>„Dat is goed voor het bewustzijn”, denkt D66-Kamerlid Rutger Schonis. „Ik ken verhalen van mensen die veertig paar schoenen bestellen en er 39 terugsturen. Daar moeten wel weer allemaal busjes voor rijden.”</p><p>Schonis heeft tijdens een debat over ’duurzaam vervoer’ staatssecretaris Van Veldhoven (Infrastructuur) gevraagd om te gaan praten met de branche. Hij ziet graag dat populaire bestelwebsites als Bol.com en Zalando aan klanten laten zien hoeveel CO2-uitstoot er gepaard gaat met een rit.</p><p>De staatssecretaris zegt al in gesprek te zijn met de branche om te kijken hoe bezorging meer CO2-bewust kan. Volgens Van Veldhoven werken verschillende websites aan meer informatie bij producten over pasmaten, zo zou het aantal retourpakketten beperkt kunnen worden.</p>
