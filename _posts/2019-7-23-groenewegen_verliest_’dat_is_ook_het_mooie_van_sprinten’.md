---
layout: post
title: "Groenewegen verliest: ’Dat is ook het mooie van sprinten’"
date: Tue, 23 Jul 2019 18:02:31 +0200
categories: 
- sport 
- wielrennen 
externe_link: "https://www.telegraaf.nl/sport/1292864922/groenewegen-verliest-dat-is-ook-het-mooie-van-sprinten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6b51f7e4-ad7d-11e9-b08d-0218eaf05005.jpg"
---

<p class="intro">Dylan Groenewegen verloor voor de tweede keer deze Tour de France in de sprint van Caleb Ewan. Ook moest hij Elia Viviani voor zich dulden. „We gingen iets te vroeg aan, daarna werd het puzzelen.”</p> <p>Volgens de spurtbom van Jumbo-Visma kwam hij in de problemen door de Noor Kristoff. „Hij moffelde zich ertussen. Toen ging Ewan aan en ik wilde eruit en hij erin. En op dat moment ging Ewan aan. We deden het voor de tweede keer perfect en dat is dan nu weer jammer.”</p><p>Maar Groenewegen houdt vertrouwen op de laatste kans voor de sprinters, zondag op de Champs-Elysees. „Ik heb hem vaak genoeg verslagen. En met zo weinig kanshebbers voor de zege, moet je je niet laten verrassen. Maar dat is ook het mooie van sprinten. En ook van de Tour de France. Ik hou me eraan vast dat ik al een zege binnenheb. We willen altijd meer.”</p><p>„We hoopten dat Dylan een goed wiel kon pakken, maar Ewan wint. Het kan niet altijd feest zijn”, zei Mike Teunissen terug. „Het was een nerveuze finale en het waaide ook nog eens hard”, zei hij. „Zonder Wout van Aert is het voor ons ook iets meer gokken. Vroeg beginnen met de sprinttrein doen we in principe altijd, maar het was niet gemakkelijk met die wind.”</p><p>Volgens Teunissen speelde de hitte ook een rol. „Het was best warm. Je kan gewoon minder diep gaan en als je een inspanning doet, moet je die snel bekopen. Het is het alsof je tegen een muur aanrijdt.”</p>
