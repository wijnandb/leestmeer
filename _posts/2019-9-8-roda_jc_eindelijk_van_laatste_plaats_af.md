---
layout: post
title: "Roda JC eindelijk van laatste plaats af"
date: Sun, 08 Sep 2019 18:55:00 +0200
categories: 
- sport 
- voetbal 
externe_link: "https://www.telegraaf.nl/sport/122119230/roda-jc-eindelijk-van-laatste-plaats-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/040e71a0-d25a-11e9-baff-02d2fb1aa1d7.jpg"
---

<p class="intro">Roda JC is in de Keuken Kampioen Divisie van de laatste plaats af. De Limburgse club won voor eigen publiek met 2-1 van TOP Oss, en dat was voor Roda de eerste zege van dit seizoen.</p> <p>De Finse verdediger Richard Jensen kopte in de 3e minuut van dichtbij de bal in het doel. Kort voor de pauze verdubbelde Ike Ugbo de voorsprong. De spits profiteerde van een fout van doelman Ronald Koeman, die de bal na een schot van afstand los liet. TOP Oss deed pas in de blessuretijd van de tweede helft via de Belg Philippe Rommens wat terug. Roda JC en TOP Oss hebben na vijf wedstrijden allebei vier punten. Jong PSV is nu laatste met één punt.</p><p>Almere City</p><p>FC Volendam incasseerde de tweede nederlaag. De ploeg van trainer Wim Jonk ging bij Almere City FC met 1-0 onderuit. In de vierde minuut maakte Shayon Harrison het doelpunt, waarna Zakaria El Azouzzi namens de bezoekers een kwartier later een strafschop miste. Door de nederlaag zakte FC Volendam, dat eerder bij koploper De Graafschap verloor (3-0), naar de negende plek op de ranglijst. Almere City FC klom naar de zesde plek.</p><p>Helmond Sport</p><p>Helmond Sport won met 1-0 van FC Eindhoven. Bodi Brusselers scoorde in de 85e minuut in de Brabantse derby. Voor Helmond Sport was het de eerste zege, voor FC Eindhoven de eerste nederlaag dit seizoen.</p>
