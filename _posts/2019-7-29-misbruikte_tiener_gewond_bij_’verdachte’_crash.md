---
layout: post
title: "Misbruikte tiener gewond bij ’verdachte’ crash"
date: Mon, 29 Jul 2019 10:54:59 +0200
category: buitenland
externe_link: "https://www.telegraaf.nl/nieuws/281907351/misbruikte-tiener-gewond-bij-verdachte-crash"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a96f69fc-b1de-11e9-ae8e-0218eaf05005.png"
---

<p class="intro">Een tiener die een invloedrijke Indiase politicus beschuldigde van verkrachting, is ernstig gewond geraakt door een aanrijding in deelstaat Uttar Pradesh. De oppositie noemt het incident „verdacht” en eist een onderzoek, bericht de BBC.</p> <p>De auto met de jonge vrouw (19), haar advocaat en twee familieleden kwam op de snelweg in botsing met een vrachtwagen. Twee van de inzittenden kwamen om het leven. Het kenteken van de truck was naar verluidt besmeurd met zwarte verf.</p><p>Een politiefunctionaris zegt dat de bestuurder en eigenaar van de vrachtwagen zijn opgepakt. De leider van de belangrijkste oppositiepartij in de deelstaat heeft volgens Indiase media gezegd dat de aanrijding een „moordaanslag” zou kunnen kan zijn.</p><p>De tiener zegt te zijn misbruikt door politicus Kuldeep Singh Sengar, die inmiddels al een jaar vastzit. De jonge vrouw had lijfwachten toegewezen gekregen, maar die zouden niet aanwezig zijn geweest op het moment van de aanrijding.</p>
