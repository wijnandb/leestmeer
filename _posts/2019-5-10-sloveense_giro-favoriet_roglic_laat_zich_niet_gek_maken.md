---
layout: post
title: "Sloveense Giro-favoriet Roglic laat zich niet gek maken"
date: Fri, 10 May 2019 13:37:14 +0200
categories: 
- sport 
- wielrennen 
externe_link: "https://nos.nl/l/2283976"
feature_image: "https://nos.nl/data/image/2019/05/10/548973/1008x567.jpg"
---

<p>"Het team en ik zijn er klaar voor, het aftellen is nu begonnen." In aanloop naar de de 102e Giro d'Italia kijkt de 29-jarige Primoz Roglic uit naar de eerste grote ronde van het jaar.</p>
<p>De voormalig etappewinnaar (2017) gaat met goede papieren richting Bologna. Roglic won dit jaar de UAE Tour en Tirreno-Adriatico en was vorige week nog de beste in RomandiÃ«. "Het is fijn om te zien dat alles goed gaat. Daarom hebben we ook extra veel zin in deze Giro."</p>
<p>Toch voelt Roglic niet veel druk. "Het is niet anders dan een andere wedstrijd. Ik laat mij niet gek maken. Je moet je focussen op de belangrijke dingen, de dingen die ons het meeste succes gaan geven."</p>
<p>Veel concurrenten en journalisten vragen zich af of Roglic niet te vroeg in vorm is. De Sloveen reageert laconiek: "Natuurlijk zal ik mij over twee weken heel slecht voelen. Ik ben hier namelijk alleen voor mijn plezier."</p>
<p>Daarna komt er toch een serieuzer antwoord. "Je weet wat ik bedoel: ik kan er niks over zinnigs zeggen. Je weet nooit wat er gaat gebeuren."</p>
<p>Klimtijdrit</p>
<p>"De openingstijdrit wordt een uitdaging", vertelt de tijdritspecialist over de iets meer dan 8 kilometer lange race tegen de klok. "Eerst zes kilometer vlak en dan klimmen."</p>
<p>Roglic is meteen een van de favorieten. Het parcours lijkt op dat van het wereldkampioenschap in Noorwegen in 2017. Roglic werd daar tweede, achter Tom Dumoulin en voor Chris Froome.</p>
<p>Dumoulin gaat hij morgen weer tegenkomen. "Het wordt leuk en ook direct belangrijk voor iedereen die voor het klassement gaat. Iedereen moet zijn best doen."</p>
<p>Over een eventuele fietswissel onderweg zegt Roglic dat hij waarschijnlijk op zijn tijdritfiets zal blijven zitten. "Ik heb het parcours niet verkend op mijn tijdritfiets, maar ik denk niet dat ik zal wisselen."</p>
