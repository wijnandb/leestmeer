---
layout: post
title: "Israël vernoemt nieuwe nederzetting naar Trump"
date: Sun, 16 Jun 2019 19:10:43 +0200
category: buitenland
externe_link: "https://www.telegraaf.nl/nieuws/1913353910/israel-vernoemt-nieuwe-nederzetting-naar-trump"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/04a542c0-905a-11e9-b717-0255c322e81b.jpg"
---

<p class="intro">Israël vernoemt een nieuwe nederzetting op de Golanhoogten naar de Amerikaanse president Donald Trump. Premier Benjamin Netanyahu onthulde op feestelijke wijze een groot bord met het opschrift „Trump Heights” (Trumphoogten) op de plek waar de gemeenschap moet komen.</p> <p>Het Israelisch kabinet kwam in het gebied bijeen in een tent voor de plechtigheid. „De Golan is van Israël en dat zal altijd zo blijven”, verkondigde Netanyahu. Hij noemde Trump „een erg goede vriend van Israël die een ongekend besluit heeft genomen.”</p><p>Trump besloot eerder dit jaar te erkennen dat de strategisch belangrijke Golanhoogten onderdeel zijn van Israël. Dat veroverde een deel van het gebied tijdens de Zesdaagse Oorlog op Syrië en annexeerde het in 1981. Dat wordt niet erkend door de internationale gemeenschap.</p><p>Het is nog onduidelijk wanneer de nederzetting gebouwd zal worden. Een oppositielid klaagt dat de actie vooral een publiciteitsstunt is. „Er is geen begroting en geen planning”, aldus politicus Zvi Hauser volgens nieuwssite Times of Israël. „Maar ze hebben in elk geval aangedrongen op een naam voor de nederzetting.”</p>
