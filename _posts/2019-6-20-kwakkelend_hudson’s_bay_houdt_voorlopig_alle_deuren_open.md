---
layout: post
title: "Kwakkelend Hudson’s Bay houdt voorlopig alle deuren open"
date: Thu, 20 Jun 2019 14:03:04 +0200
categories: 
- entertainment 
- opinie 
externe_link: "https://www.telegraaf.nl/financieel/1182333449/kwakkelend-hudson-s-bay-houdt-voorlopig-alle-deuren-open"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/70cdd466-9353-11e9-9d05-02d1dbdc35d1.jpg"
---

<p class="intro">Er verandert voorlopig niets aan de 15 vestigingen van warenhuis Hudson’s Bay in Nederland. Ook de huur van de het pand in Haarlem is niet opgezegd, zoals zakenblad Quote woensdag meldde.</p> <p>Dat zegt een woordvoerster van het concern. Hudson’s Bay zit in grote problemen. Het inmiddels weer Canadese warenhuis verliest in Nederland jaarlijks zo’n €80 miljoen.</p><p>Het liefst willen de Canadezen de winkels sluiten, maar dat is erg kostbaar omdat het concern vastzit aan jarenlange contracten. Ook zou het bedrijf aldus de NRC, een exploitatiebelofte hebben afgegeven, waardoor het verplicht is de winkels nog een tijdje open te houden.</p><p>Ongeveer drie jaar geleden kwam Hudson’s Bay naar Nederland, om het naar eigen zeggen eigentijdse warenhuis 2.0 te openen. De Canadezen dachten dat er na het faillissement van V&amp;D ruimte was voor een warenhuis naast het succesvolle De Bijenkorf. Maar ze begingen de ene na de ander blunder. Zo deed men in het begin niet aan kortingen, waren de reclamecampagnes minimaal en verkocht men veel te dure producten.</p><p>Leegstaande V&amp;D-panden in grote steden</p><p>Bij hun komst liet Hudson’s Bay zijn oog vallen op de leegstaande V&amp;D-panden in de grote steden. Het warenhuis liet de verhuurders opdraaien voor de verbouwingskosten van €300 miljoen. In ruil daarvoor vroegen de vastgoedeigenaren keiharde garanties van het Canadese moederbedrijf.</p><p>Die zijn zo hoog dat de Canadezen nu (voorlopig) besluiten om de Nederlandse winkels open te houden en het verlies voor lief te nemen, zeggen deskundigen.</p><p>De Nederlandse vestigingen van Hudson’s Bay kwamen vorige maand weer geheel in handen van het Canadese moederbedrijf, omdat de Oostenrijkse miljardair Benko, die eigenaar was van de Europese tak van Hudson’s Bay, besloot alleen de Belgische en Duitse vestigingen van Hudson’s Bay te kopen. In de sterk verlieslatende Nederlandse winkels zag hij geen heil. Die moest weer worden overgenomen door het Canadese hoofdkantoor.</p><p>Hudson bay onder vuur</p><p>Hudson’s Bay ligt in Canada en de VS hevig onder vuur, omdat het bedrijf het slecht doet op de beurs. Volgens activistische aandeelhouders kan het beter stoppen met de exploitatie van winkels en verder gaan als vastgoedbedrijf. Omdat het dan veel meer rendement maakt. Sinds de activisten een poot aan de grond hebben gekregen bij de top van Hudson’s Bay, is het management gewijzigd en is er veel, soms peperduur, vastgoed verkocht.</p>
