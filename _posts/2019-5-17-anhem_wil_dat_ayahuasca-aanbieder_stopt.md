---
layout: post
title: "Anhem wil dat ayahuasca-aanbieder stopt"
date: Fri, 17 May 2019 10:55:43 +0200
categories: 
- entertainment 
- opinie 
externe_link: "https://www.telegraaf.nl/nieuws/3602691/anhem-wil-dat-ayahuasca-aanbieder-stopt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ed0beb72-7881-11e9-ac2b-0217670beecd.jpg"
---

<p class="intro">Arnhem wil dat Beyond-illusion in die stad direct stopt met het aanbieden van ayahuasca-ceremonies. De gemeente overlegt over mogelijke gedwongen sluiting met het Openbaar Ministerie. Burgemeester Ahmed Marcouch vindt de theeceremonies te gevaarlijk.</p> <p>Ayahuasca is een thee met de werkzame stof DMT (dimethyltryptamine). DMT is een tripmiddel en wordt beschouwd als harddrug. Het valt onder de Opiumwet. Maar de populariteit van de theeceremonie neemt toe volgens verslavingsexpert Jellinek.</p><p>"Mensen gaan urenlang heftig hallucineren. Gebruikers kunnen hun oordeelsvermogen verliezen en achteraf nog langere tijd anders of trager reageren. Er kunnen hierdoor gevaarlijke situaties ontstaan'', meent Marcouch.</p><p>Het OM onderzoekt volgens de gemeente hoe het precies zit met de strafbaarheid van de theeceremonies. In Eersel (Noord-Brabant) is kortgeleden een 31-jarige Hongaar overleden na een theesessie. Daarvoor zijn inmiddels vijf mensen aangehouden. De organisatie wordt verdacht van dood door schuld.</p><p>Beyond-illusion benadrukt dat bij het Arnhemse centrum "niets is voorgevallen." Eigenaresse Caroline Spekle kan nog niet zeggen of zij haar centrum sluit. "Wij staan voor kwaliteit, veiligheid en liefdevolle ervaren begeleiding", meldt zij.</p>
