---
layout: post
title: "Flinke hap uit Beyond Meat"
date: Tue, 11 Jun 2019 16:16:00 +0200
categories: 
- financieel 
- koersen 
externe_link: "https://www.telegraaf.nl/financieel/1484816804/flinke-hap-uit-beyond-meat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0f0b4890-8c54-11e9-9558-0255c322e81b.jpg"
---

<p class="intro">Na de spectaculaire koersstijging van Beyond Meat sinds de gang naar de Nasdaq een maand geleden, hakken adviesverlagingen van twee analisten er vandaag in. De producent van plantaardig vlees dook vanmiddag bij de start van de handel bijna 20% omlaag, de grootste koersdaling sinds het beursdebuut.</p> <p>De beurskoers van Beyond Meat sloot maandag bijna zeven keer hoger dan de introductiekoers van $25, gevoed door aanhoudend gunstige berichten van het bedrijf zelf. Zo overtrof de in het kwartaalrapport afgegeven prognose voor de jaaromzet de verwachting van analisten ruimschoots.</p><p>Hoewel analisten van JP Morgan en Goldman Sachs de toekomst nog altijd met vertrouwen tegemoet zien, menen ze dat de beurskoers hier al een enorm voorschot op heeft genomen. Zodoende hebben ze Beyond Meat van de kooplijst gehaald.</p><p>Ongetwijfeld tot opluchting van beleggers die speculeren op een koersdaling van Beyond Meat. Zij zitten voor ongeveer 9% van het totaal uitstaande aandelen short, ondanks de torenhoge rentes van rond 130% op jaarbasis die ze daarvoor moeten betalen.</p>
