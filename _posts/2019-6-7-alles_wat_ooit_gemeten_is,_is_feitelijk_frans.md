---
layout: post
title: "Alles wat ooit gemeten is, is feitelijk Frans"
date: Fri, 07 Jun 2019 13:00:00 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/niemand-ontkomt-aan-de-franse-ijkmaat-ook-thomas-van-luyn-niet~bfe0c16b/"
feature_image: "https://images2.persgroep.net/rcs/5N4vl9aBDycQVU42Q2Aw6ScgK4Q/diocontent/150034527/_crop/0/1202/3809/3806/_fill/320/320?appId=93a17a8fd81db0de025c8abd1cca1279&quality=0.85"
---

Parijs is het centrum van de wereld. Dat weet iedereen, vooral de Fransen. Alle wegen, alle spoorlijnen leiden erheen. Wie zo’n marginaal rotleventje leidt dat hij niet in ­Parijs hoeft te zijn, moet voor straf uren vast staan op de weg om de stad heen, of zich een weg zien te banen van het ene naar het andere station. Dwars door de stad, dan krijg je er nog wat van mee. Ongetwijfeld zal er heus wel eens een ingenieur zijn geweest die voorstelde een tunnel onder Parijs aan te leggen waarmee je de hele stad kon overslaan, maar zo iemand werd dan voor zijn huis door twee mannen van de Sécurité bij de armen gepakt, in een ­geblindeerde Citroën C6 gestopt en nooit meer teruggezien.
