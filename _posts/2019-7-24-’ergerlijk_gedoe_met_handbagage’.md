---
layout: post
title: "’Ergerlijk gedoe met handbagage’"
date: Wed, 24 Jul 2019 15:30:00 +0200
category: overig
externe_link: "https://www.telegraaf.nl/watuzegt/920505313/ergerlijk-gedoe-met-handbagage"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/58367ef8-ae06-11e9-abd9-0218eaf05005.jpg"
---

<p class="intro">TUI en ook andere vliegtuigmaatschappijen hanteren ongeveer dezelfde criteria voor gewicht en afmetingen van handbagage, maar handhaven is er nooit bij.</p> <p>Op elk vliegveld zie je bij de incheckbalie rekken staan, waarmee de afmetingen gecontroleerd kunnen worden, maar die worden vrijwel nooit gebruikt. Daardoor kunnen mensen de gekste dingen mee aan boord nemen. Als je aan het gangpad zit, moet je oppassen dat je niet knock out gaat door gedraai met grote rugzakken, gecombineerd met reuze rolkoffers en het liefst ook nog wat losse souvenirs.</p><p>Gevolg is dat andere passagiers hun bagage niet kwijt kunnen en het elders kwijt moeten zien te krijgen. Soms moet hun bagage zelfs nog naar het ruim gebracht worden. Ik heb wat dit betreft alles al meegemaakt.</p><p>Dit gedoe met de handbagage heeft alles te maken met slappe handhaving of een totaal gebrek er aan. Zolang er straffeloos alles mee aan boord genomen kan worden blijft het chaos.</p><p>J. v. Reenen</p>
