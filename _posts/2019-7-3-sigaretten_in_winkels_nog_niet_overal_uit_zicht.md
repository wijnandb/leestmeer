---
layout: post
title: "Sigaretten in winkels nog niet overal uit zicht"
date: Wed, 03 Jul 2019 15:39:22 +0200
category: binnenland
externe_link: "http://feeds.nos.nl/~r/nosnieuwsbinnenland/~3/-Mobv0xmdsQ/2291804"
feature_image: "https://nos.nl/data/image/2019/06/28/559660/1008x567.jpg"
---

<p>Sigaretten en tabakswaren verdwijnen later uit het zicht dan gepland. Het uitstalverbod en de handhaving daarvan gaan niet in per 1 januari 2020, maar per 1 juli, schrijft staatssecretaris Blokhuis aan de Kamer. Het besluit is genomen om winkels meer tijd te geven de nieuwe regels te implementeren, schrijft Blokhuis.</p>
<p>De sigaretten in tankstations, tabakswinkeltjes en supermarkten moeten van het kabinet uit het zicht om het roken zoveel mogelijk te ontmoedigen. Supermarkten als Jumbo en Dirk hebben de tabakswaren al uit beeld, Lidl verkoopt ze niet meer.</p>
<p>Eerder werden al Europese maatregelen van kracht; zo kwamen op pakjes sigaretten afschrikwekkende plaatjes en waarschuwingen om roken tegen te gaan.</p>
<h2>Rookvrije generatie</h2>
<p>Op 1 juli volgend jaar wordt ook het zogeheten 'plain packaging' van kracht. Alle verpakkingen van sigaretten en shag krijgen dan dezelfde donkergroen-bruine kleur. Verpakkingen kunnen zich dan alleen nog maar van elkaar onderscheiden door de merknaam en -variant.</p>
<p>De gezondheidswaarschuwingen - inclusief afschrikwekkende plaatjes - blijven op de verpakking staan. Het kabinet streeft nog steeds naar een rookvrije generatie jongeren in 2040.</p>
<p>Staatssecretaris Blokhuis: "Dat betekent dat elk kind dat nu wordt geboren niet eens op het idee komt om te gaan roken."</p><img src="http://feeds.feedburner.com/~r/nosnieuwsbinnenland/~4/-Mobv0xmdsQ" height="1" width="1" alt=""/>
