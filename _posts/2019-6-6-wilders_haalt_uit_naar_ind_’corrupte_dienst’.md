---
layout: post
title: "Wilders haalt uit naar IND: ’corrupte dienst’"
date: Thu, 06 Jun 2019 09:13:32 +0200
categories: 
- entertainment 
- opinie 
externe_link: "https://www.telegraaf.nl/nieuws/1938437885/wilders-haalt-uit-naar-ind-corrupte-dienst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fea5f37e-8839-11e9-983a-02d2fb1aa1d7.jpg"
---

<p class="intro">De Tweede Kamer is geschrokken van het bericht dat vreemdelingendienst IND criminele asielzoekers mogelijk toch ten onrechte in Nederland liet blijven. De nieuwe staatssecretaris van Justitie moet meteen naar de Kamer komen om tekst en uitleg te geven.</p> <p>NRC heeft de hand gelegd op verslagen van personeelsbijeenkomsten waar IND-medewerkers klagen dat ze onder druk staan om niet te veel werk te maken van de intrekking van verblijfsvergunningen van criminele of liegende asielzoekers. Zo hoopt de leiding tijd en geld te besparen, is hun klacht. Een aanwezig directielid spreekt dat niet tegen.</p><p>Toen een klokkenluider vorig jaar soortgelijke misstanden aan de kaak stelde, stelde de inmiddels vertrokken staatssecretaris Mark Harbers een onderzoek in. Maar een onafhankelijke commissie onder oud-topambtenaar Johan de Leeuw concludeerde dat de IND weliswaar zo nu en dan fouten maakt, maar dat van opzettelijke soepelheid geen sprake is.</p><p>’Aan de mogelijkheden ligt het niet’</p><p>Aan de mogelijkheden om verblijfsvergunningen in te trekken ligt het niet, twittert VVD-Kamerlid Bente Becker. Maar „de IND moet dat dan wel doen!!.” Ze roept de staatssecretaris naar de Kamer en krijgt steun van onder andere PVV en SP. Ook PvdA-collega Attje Kuiken wijst erop dat de regels door het vorige kabinet „juist zijn aangescherpt. Maar ondanks alle stoere VVD-woorden wordt er dus weer niet aangepakt.”</p><p>PVV-leider Geert Wilders noemt de dienst „corrupt”. De SP ziet in bezuinigingen de boosdoener van „de zoveelste misstand bij de IND. Zaken onder het tapijt schuiven kan niet langer, er moet een robuust plan van aanpak komen”, zegt Kamerlid Jasper van Dijk. 50PLUS-leider Henk Krol noemt de berichten „ongelooflijk.”</p><p>Beterschap beloofd</p><p>Het ministerie van Justitie en Veiligheid, dat het nog even zonder staatssecretaris moet stellen, wijst voorlopig op de conclusies van de commissie-De Leeuw. De IND heeft na het commissierapport beterschap beloofd, brengt het departement in herinnering.</p><p>Ankie Broekers-Knol treedt vermoedelijk begin volgende week aan als opvolger van Harbers. Tot haar beëdiging neemt minister Ferd Grapperhaus waar.</p>
