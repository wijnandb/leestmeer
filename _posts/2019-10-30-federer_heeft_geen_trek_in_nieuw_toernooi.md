---
layout: post
title: "Federer heeft geen trek in nieuw toernooi"
date: Wed, 30 Oct 2019 11:06:07 +0100
categories: 
- sport 
- tennis 
externe_link: "https://www.telegraaf.nl/sport/868552373/federer-heeft-geen-trek-in-nieuw-toernooi"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e3d81bb8-fafc-11e9-9139-0255c322e81b.jpg"
aantal: 149
unieke: 105
bron: "De Telegraaf"
---

<p class="intro">Roger Federer heeft zich alsnog afgemeld voor de eerste editie van de ATP-Cup in januari 2020. De Zwitser geeft er de voorkeur aan die periode bij zijn gezin door te brengen.</p> <p>De ATP-Cup is een nieuw evenement op de kalender. Het is een landentoernooi dat in Australië wordt gehouden van 3 tot en met 12 januari. Het prijzengeld bedraagt 13,5 miljoen euro. Het toernooi dient als voorbereiding op de Australian Open, het eerste grandslamtoernooi.</p><p>Federer had zijn deelname al lang geleden bevestigd, maar toen hij zich vorige maand inschreef, had hij al bedenkingen.</p><p>„Het betekende minder tijd thuis bij het gezin en een zeer intensieve start van het jaar. Ik heb er veel discussie over gevoerd met de familie en mijn team en ben tot de conclusie gekomen dat het toch beter is om de ATP-Cup over te slaan.”</p><p>De afmelding van Federer betekent tevens dat Zwitserland wegvalt van de deelnemerslijst.</p>
