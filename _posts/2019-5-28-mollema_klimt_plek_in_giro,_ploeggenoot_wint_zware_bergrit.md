---
layout: post
title: "Mollema klimt plek in Giro, ploeggenoot wint zware bergrit"
date: Tue, 28 May 2019 17:29:06 +0200
categories: 
- sport 
- wielrennen 
externe_link: "https://www.telegraaf.nl/sport/3661990/mollema-klimt-plek-in-giro-ploeggenoot-wint-zware-bergrit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/275cdb56-8160-11e9-85bf-0217670beecd.jpg"
---

<p class="intro">Bauke Mollema is een plaats gestegen in het algemeen klassement van de Ronde van Italië. De Nederlander staat na de 16e rit van van Lovere naar Ponte di Legno vijfde op 5 minuten van rozetruidrager Richard Carapaz.</p> <p>Primoz Roglic raakte zijn tweede positie kwijt. De Sloveense kopman van Jumbo-Visma moest passen bij een aanval van zijn rivaal Vincenzo Nibali op de Mortirolo en verloor ruim een minuut op Carapaz Mollema kwam samen met Roglic binnen.</p><p>De ritzege ging naar de Italiaan Giulio Ciccone, ploeggenoot van Mollema. De leider in het bergklassement bleek op de streep te sterk voor zijn Tsjechische medevluchter de Tsjech Jan Hirt. Het is de eerste ritzege voor Trek-Segafredo in deze Ronde van Italië.</p><p>De koninginnenrit van deze Giro raakte met het schrappen van de nog met sneeuw bedekte Passo di Gavia wat aan glans kwijt. Het zwaartepunt kwam helemaal te liggen bij de Mortirolo, een loodzware klim van bijna 12 kilometer met een stijgingspercentage van 11 procent gemiddeld.</p><p>Een groep van 21 renners met daarin Koen Bouwman van Jumbo-Visma was er al vroeg vandoor gegaan. De groep, die maximaal bijna zes minuten voorsprong had, viel aan de voet van de Mortirolo uiteen. Hirt en Ciccone bleven vooraan over.</p><p>Nibali lanceerde op de steile klim zijn aanval en pakte een gaatje op de groep met rozetruidrager Carapaz. Bij een versnelling van de Colombiaan Miguel Ángel López moesten Mollema en Roglic passen. Ze verloren op de top 1.45 minuut op de groep met Carapaz, die Nibali had bijgehaald. In de laatste 15 kilometer na de afdaling van de Mortirolo konden Roglic en Mollema die achterstand niet meer goedmaken.</p>
