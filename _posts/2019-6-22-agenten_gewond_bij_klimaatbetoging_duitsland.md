---
layout: post
title: "Agenten gewond bij klimaatbetoging Duitsland"
date: Sat, 22 Jun 2019 16:24:47 +0200
category: buitenland
externe_link: "https://www.telegraaf.nl/nieuws/630543560/agenten-gewond-bij-klimaatbetoging-duitsland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/899e58d8-94f9-11e9-a281-0218eaf05005.jpg"
---

<p class="intro">Bij de klimaatbetogingen in het gebied bij Keulen en Aken is het zaterdag tot een confrontatie gekomen met de politie. Daarbij zijn in een mijnbouwgebied bij Niederaussem agenten gewond geraakt. Om hoeveel agenten het gaat en hoe ernstig hun verwondingen zijn, zegt de politie niet.</p> <p>Toen een groep actievoerders een kordon van de politie doorbrak, gebruikte de politie pepperspray om de situatie onder controle te krijgen. Bij het doorbreken van dat kordon raakten de agenten gewond. Activisten zijn daarna een gebouw van het mijnbedrijf in gegaan en zo’n achthonderd mensen hebben de spoorweg richting de bruinkoolcentrale bezet.</p><p>De activisten waren bezig met een mars van het landgoed Aspernschlag naar een centrale bij de plaats Niederaussem. De klimaatdemonstraties in het gebied zijn vrijdag bij Aken begonnen. Toen deden ongeveer 40.000 mensen mee aan een betoging. Behalve Duitsers doen er klimaatactivisten mee uit Nederland, België, Frankrijk en Groot-Brittannië.</p><p>De acties zijn onder andere gericht tegen de bruinkoolwinning in het gebied. Zo zijn ongeveer 1600 actievoerders naar de dagbouwmijn Garzweiler bij de plaats Jackerath gegaan. Ook daar gingen activisten een gebouw van het mijnbedrijf in.</p><p>De politie is massaal aanwezig bij de demonstraties. De actievoerders worden onder andere vanuit een helikopter in de gaten gehouden.</p>
