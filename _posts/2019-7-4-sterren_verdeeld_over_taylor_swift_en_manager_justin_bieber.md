---
layout: post
title: "Sterren verdeeld over Taylor Swift en manager Justin Bieber"
date: Thu, 04 Jul 2019 08:45:14 +0200
categories: 
- entertainment 
- gossip 
externe_link: "https://www.telegraaf.nl/entertainment/2140502558/sterren-verdeeld-over-taylor-swift-en-manager-justin-bieber"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/517afbfe-9e28-11e9-bee0-02c309bc01c1.jpg"
---

<p class="intro">Taylor Swift is nog altijd boos op Scooter Braun, de manager van onder meer Justin Bieber. Braun kocht dit weekend een platenlabel en werd daarmee eigenaar van bijna alle muziek van de zangeres, die de manager ervan beschuldigt haar al jarenlang te treiteren.</p> <p>Een bron van E! weet te melden dat de 29-jarige bij haar aantijging blijft. „Wat Scooter of de mensen om hem heen ook zeggen, Taylor is ervan overtuigd dat hij dit heeft gedaan om haar pijn te doen. Ze wil dat de waarheid over hem naar buiten komt. Ze was woedend en dat is ze nog steeds. Ze is overstuur maar heeft er geen spijt van dat ze dit bekend heeft gemaakt.”</p><p>Onder meer Justin Bieber, de vrouw van Braun en een van zijn andere bekende klanten Demi Lovato hebben het publiekelijk opgenomen voor de manager. Ook Taylor kreeg de nodige steun: onder meer Camila Cabello, Cara Delevigne en Halsey lieten op sociale media weten achter haar te staan. Halsey zei daarbij: „Mijn maag draait ervan om dat hoeveel macht en succes je ook kunt opbouwen als vrouw, er altijd een man langs kan komen die je zo machteloos kan laten voelen, alleen om je te kwetsen.”</p>
