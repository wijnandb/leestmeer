---
layout: post
title: "Landstede trekt stand in finale play-offs weer gelijk"
date: Thu, 23 May 2019 21:46:51 +0200
category: sport
externe_link: "https://nos.nl/l/2286029"
feature_image: "https://nos.nl/data/image/2019/05/23/552094/1008x567.jpg"
---

<p>Na twee wedstrijden in de play-offs om de landstitel in het basketbal bij de mannen is de stand gelijk. Landstede deed donderdagavond iets terug door Donar in Groningen te verslaan.</p>
<p>Het eerste duel was afgelopen dinsdag geÃ«indigd in een nipte overwinning voor regerend kampioen Donar. Nu gingen de Groningers in eigen huis met 62-53 ten onder.</p>
<h2>Dit keer geen comeback</h2>
<p>In Zwolle slaagde Donar er nog in om een achterstand van elf punten in het derde kwart goed te maken, maar de ploeg was deze keer niet bij machte tot zo'n kunststukje.</p>
<p>Landstede stond na het eerste kwart met 19-13 voor, zag Donar iets dichterbij komen in het tweede bedrijf (34-30), om daarna uit te lopen naar 50-41 in het derde kwart. De poging van Donar om aanvallend druk te zetten in de slotfase leverde wel wat punten op, maar ook veel balverlies.</p>
<h2>Derde wedstrijd volgt zondag</h2>
<p>De derde wedstrijd in de play-offs wordt zondagmiddag afgewerkt in Zwolle. De finale wordt gespeeld volgens een best-of-seven-formule.</p>
