---
layout: post
title: "’Sluit coffeeshops in plaats van de Wallen’"
date: Thu, 04 Jul 2019 15:30:00 +0200
category: overig
externe_link: "https://www.telegraaf.nl/watuzegt/2000144860/sluit-coffeeshops-in-plaats-van-de-wallen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/060e695e-9e54-11e9-a7c4-0218eaf05005.jpg"
---

<p class="intro">In plaats van de Wallen te sluiten kan burgemeester Halsema van Amsterdam beter alle drugs verbieden, vindt Otto Tempelaars.</p> <p>De nieuwe GroenLinks burgemeester van Amsterdam overweegt de Wallen te sluiten, om daarmee te voorkomen dat mensen onder invloed van met name drugs zich kunnen uitleven en dat is volgens haar onacceptabel.</p><p>Wat een loffelijk streven om een verschijnsel, zoals op de Wallen, dat al zo lang als de mensheid bestaat, te verbieden. De enige maatregel waar Amsterdam echt baat bij heeft is alle drugs te verbieden, die veel meer ellende veroorzaken dan een paar blote dames achter de ramen.</p><p>Amsterdam staat wereldwijd bekend als een stad waar in alle vrijheid drugs kunnen worden gekocht en gebruikt gezien de vele coffeeshops en daarom ook zo veel vooral jonge toeristen aantrekt, terwijl de stad de enorme toeristenstroom amper aankan.</p><p>De burgemeester van Amsterdam kiest de verkeerde prioriteit door zich op sluiting van de Wallen te richten terwijl in Amsterdam drugshandel en -gebruik een steeds groter probleem vormt, waarbij jaarlijks vele moordpartijen plaatsvinden. En die worden niet veroorzaakt door blote vrouwen op de Wallen, maar door internationale drugsbendes die in Amsterdam vrij spel hebben.</p><p>Otto C. Tempelaars, Heemstede</p>
