---
layout: post
title: "Ton Boot ontvangt erelidmaatschap van Nederlandse Basketbal Bond"
date: Mon, 17 Jun 2019 23:19:08 +0200
category: sport
externe_link: "https://nos.nl/l/2289483"
feature_image: "https://nos.nl/data/image/2019/06/17/557377/1008x567.jpg"
---

<p>De Nederlandse Basketbalbal Bond heeft Ton Boot benoemd tot erelid. De voormalig international en coach is het zesde erelid in de geschiedenis van de bond.</p>
<p>In het 72-jarige bestaan van de bond had nog nooit een coach, speelster, speler, scheidsrechter of andere wedstrijdofficial het tot erelid geschopt. Op het Museumplein, waar vanaf morgen de WK 3x3 basketbal gehouden worden, was de voormalig speler en coach de eerste.</p>
<p>Slechts vijf mannen gingen Boot als erelid voor. Alleen Dick Schm√ºll, de grondlegger van de bond, Piet Brouwer, Piet Storm, Jan Barteling en voormalig NOS'er Mart Smeets kregen de hoogste onderscheiding. Geen enkele vrouw heeft de titel. </p>
<h2>Erelijst</h2>
<p>Ton Boot heeft een lange geschiedenis in het Nederlandse basketbal. Hij werd vijf keer kampioen van Nederland en speelde 148 interlands. Als coach won de 72-jarige Boot onder meer vijftien Nederlandse titels. Boot werd tot zeven keer toe uitgeroepen tot coach van het jaar. </p>
<p>Mart Smeets maakte in 2015 het portret 'Wars van schouderklopjes' van Boot; een ex-sporter die zichzelf behoorlijk asociaal noemt.</p>
