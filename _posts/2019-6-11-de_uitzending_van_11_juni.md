---
layout: post
title: "De uitzending van 11 juni"
date: Tue, 11 Jun 2019 10:59:18 +0200
category: nieuws
externe_link: "https://nos.nl/l/2288534"
feature_image: "https://nos.nl/data/image/2019/04/17/544329/1008x567.jpg"
---

<h2>OM versus Buitenlandse Zaken</h2>
<p>Ons onderzoek naar de Nederlandse steun aan Syrische strijdgroepen gaat verder. Nog steeds leven er veel vragen. Hoe moet het bijvoorbeeld met verdachten die hier worden vervolgd omdat ze volgens Justitie lid waren van een terroristische organisatie, terwijl diezelfde organisatie ook door Nederland werd gesteund?</p>
<p>Een boeiende vraag die inmiddels ook steeds vaker in rechtszaken opduikt. Wordt er in door die rechtszaken ook meer duidelijk over welke steun nou precies aan welke strijdgroep gegeven werd? En op welke gronden?</p>
<h2>Nederland zal niet meer IS-kinderen terughalen</h2>
<p>Het kabinet is niet van plan om meer kinderen van Syriëgangers naar Nederland te halen. Het terughalen van de weeskinderen van 2 en 4 jaar oud is een "heel bijzonder geval", zo benadrukte minister Stef Blok van Buitenlandse Zaken tegenover een kritische Tweede Kamer.</p>
<p>De Tweede Kamer wilde weten waarom het kabinet twee Nederlandse weeskinderen van IS-strijders uit het door Koerden gecontroleerde noordoostelijke deel van Syrië naar Nederland laat komen, zoals maandag bekend werd. "We hebben dit gedaan uit respect voor de rechtsstaat en uit belang voor de kleine kinderen", benadrukte Blok aan de Tweede Kamer.</p>
<h2>Laaggeletterd: taalachterstand ontstaat vaak al in groep 3</h2>
<p>Een brief van de overheid lezen, foutloos een cv opstellen, begrijpen wat er in de krant staat. Een groeiende groep jongeren heeft hier moeite mee omdat zij de Nederlandse taal niet voldoende beheerst. De Onderwijsinspectie constateert dat het aantal jongeren dat laaggeletterd school verlaat, groeit. De taalproblemen beginnen al in groep 3, omdat scholen hun taalonderwijs niet op orde hebben.</p>
