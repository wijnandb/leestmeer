---
layout: post
title: "Vermiste zwemster is 23-jarige Penny"
date: Sun, 25 Aug 2019 12:49:51 +0200
categories: 
- entertainment 
- opinie 
externe_link: "https://www.telegraaf.nl/nieuws/1840389311/vermiste-zwemster-is-23-jarige-penny"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e8dbb69e-c76f-11e9-8ce8-02d1dbdc35d1.png"
---

<p class="intro">De sinds zaterdagavond vermiste zwemster, is de 23-jarige Penny uit Alkmaar. Haar broer Brian, plaatste een bericht op Facebook.</p> <p>Op het Markermeer bij Venhuizen is zaterdagavond en -nacht urenlang gezocht naar de vermiste vrouw, maar tevergeefs. Zondag heeft de politie met een helikopter nogmaals gezocht bij het meer, maar daarbij werd ook niks gevonden.</p><p>De vrouw was samen met een vriendin bij het Markermeer en ze verloren elkaar uit het oog. Haar persoonlijke spullen lagen er nog. De politie kijkt nu ook naar andere mogelijk scenario’s. „We maken ons ook wel zorgen en onderzoeken waar ze zou kunnen zijn. Het zou ook kunnen dat ze niet is gaan zwemmen”, aldus de politie.</p><p>„Haar spullen, telefoon, kleding, alles lag daar nog en haar auto staat daar nog geparkeerd. Ze is spoorloos verdwenen. Heeft iemand iets gezien of gehoord?”, schrijft haar broer in het bericht. Zijn oproep is inmiddels ruim 5000 keer gedeeld op sociale media.</p>
