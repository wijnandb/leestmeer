---
layout: post
title: "Lukaku haalt uit naar United: ’Ik ben niet dom’"
date: Wed, 21 Aug 2019 22:05:49 +0200
categories: 
- sport 
- voetbal 
externe_link: "https://www.telegraaf.nl/sport/2119402672/lukaku-haalt-uit-naar-united-ik-ben-niet-dom"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4e305b26-c45a-11e9-9a41-02d2fb1aa1d7.jpg"
---

<p class="intro">Romelu Lukaku (26) werd vorige week na een transfersoap van weken gepresenteerd bij Inter Milan. De Belgische aanvaller kan het niet laten om zijn voormalige club Manchester United een trap na te geven.</p> <p>Lukaku zat samen met Los Angeles Lakers-speler Josh Hart in een podcast en noemde geen namen, maar was wel duidelijk. „Ik ben niet dom. Ik voelde me niet meer gewenst, dus wilde ik een snelle oplossing. Er is veel gezegd. Ik voelde me niet beschermd. Er doken plots transfergeruchten op. Ze willen Rom niet meer. En er stond niemand op om dat de kop in te drukken. Ik heb een goede drie/vier weken gewacht. Er gebeurde niks.”</p><p>De spits vervolgt: „ Ik had een gesprek met de club en liet hen verstaan dat we beter uit elkaar zouden moeten gaan. Ik wilde gewoon dat jij zei: ’Romelu zal voor zijn plaats vechten’, maar het gebeurde niet meer. Niet in de laatste vier/vijf maanden. Allemaal berichten van: hij gaat vertrekken, hij hoort hier niet thuis. Ik dacht even na, maar de berichten bleven komen. Wie lekte die? Niet mijn zaakwaarnemer. Niet ik.”</p><p>Blok aan het been</p><p>Lukaku denkt te weten wie het lek is en daarmee doelt hij waarschijnlijk op trainer Ole Gunnar Solskjaer. „Ze denken dat we dom zijn, maar dat zijn we niet. We weten wie erachter zit. Dus vertelde ik hen dat het beter was om te vertrekken. Ik zat op een plaats waar ik niet gewenst was. Dan wil ik geen blok aan het been zijn. Laten we een oplossing vinden. Jij wil geen ongelukkige speler houden en jij wil me hier duidelijk niet.”</p><p>Na een soap van weken verkocht Manchester United de Rode Duivel uiteindelijk voor meer dan 70 miljoen euro aan Inter. „Je kan vechten voor je plaats, maar geluk komt eerst. Ik wil naar een club waar ik gewenst ben. Waarom speel ik wel goed bij de nationale ploeg en niet bij United. Ligt dat aan mij? Gelukkig is de perceptie in België over mij aan het keren.”</p>
