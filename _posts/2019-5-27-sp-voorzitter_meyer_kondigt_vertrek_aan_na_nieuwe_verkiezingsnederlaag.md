---
layout: post
title: "SP-voorzitter Meyer kondigt vertrek aan na nieuwe verkiezingsnederlaag"
date: Mon, 27 May 2019 21:03:51 +0200
category: nieuws
externe_link: "https://nos.nl/l/2286588"
feature_image: "https://nos.nl/data/image/2019/02/09/530203/1008x567.jpg"
---

<p>Voorzitter Ron Meyer van de SP treedt eind dit jaar af, aan het einde van zijn termijn. Meyer zegt dat hij ervoor zorgt "dat het stokje in het najaar op een waardige manier wordt overgedragen".</p>
<p>Hij is niet meer verkiesbaar, zo heeft hij het partijbestuur laten weten. "Het is een persoonlijk besluit", zei Meyer in een toelichting. Hij voelt zich persoonlijk verantwoordelijk voor de "pijnlijke" nederlaag van afgelopen week bij de Europese verkiezingen.</p>
<p>Na afloop van het crisisberaad lichtte Meyer zijn besluit toe:</p>
<p>De partij worstelt na vier verkiezingsnederlagen met de koers. Het partijbestuur kwam bijeen in Amersfoort voor een ingelaste bijeenkomst.</p>
<p>Eerder vandaag noemden Meyer en fractievoorzitter Lilian Marijnissen de definitieve uitslag van de Europese verkiezingen "een harde dreun, een grote teleurstelling". "Wij voelen de pijn en teleurstelling van SP'ers in het hele land. Het zal niet eenvoudig zijn, maar wij zullen dat gevoel zo snel mogelijk omzetten in de absolute overtuiging en vastberadenheid om de weg omhoog weer te vinden."</p>
<p>Binnen en buiten de partij klonk veel kritiek op de campagne van de SP, vooral op het Hans Brusselmans-filmpje. Ook schoof de SP een relatief onbekende politicus naar voren als lijsttrekker voor de Europese verkiezingen.</p>
<h2>Brusselmans-video</h2>
<p>Marijnissen zegt dat ze niet heeft overwogen op te stappen. "Ik barst van de energie om samen met andere SP'ers de weg omhoog te vinden", zei ze bij Pauw.</p>
<p>Volgens Marijnissen zijn er fouten gemaakt in de campagne. Op de vraag of het Hans Brusselmans-filmpje ook een fout was, zei ze: "Het is helder dat dat niet het effect heeft gehad dat we hadden beoogd."</p>
<h2>'Geen houwen meer aan'</h2>
<p>Politiek verslaggever Ron Fresen zegt dat er na vier verloren verkiezingen geen houden meer aan was voor Ron Meyer. "Hij is een proteg√© van oud-partijleider Jan Marijnissen en was binnengehaald om van de SP weer een actiepartij te maken. Meyer was van de harde lijn. Maar zolang-ie er zat bleef er discussie over de koers en of hij dochter Lillian Marijnissen niet te veel in de weg zat."</p>
<p>De 0 zetels bij deze verkiezingen waren een mokerslag voor de partij. Fresen: "In de SP blijft kritiek eigenlijk altijd binnenskamers, maar nu niet en na vier verloren verkiezingen op rij."</p>
