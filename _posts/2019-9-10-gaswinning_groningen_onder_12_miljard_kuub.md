---
layout: post
title: "Gaswinning Groningen onder 12 miljard kuub"
date: Tue, 10 Sep 2019 12:05:02 +0200
category: binnenland
externe_link: "https://www.telegraaf.nl/nieuws/1080595792/gaswinning-groningen-onder-12-miljard-kuub"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d3986d3e-d3c9-11e9-8388-02d2fb1aa1d7.jpg"
---

<p class="intro">De gaswinning in Groningen duikt komend gasjaar onder de cruciale grens van 12 miljard kuub. Naar verwachting stopt de winning bijna helemaal vanaf 2022. Daarmee gaat het dichtdraaien van de gaskraan veel sneller dan gepland. Dat meldt minister Wiebes (Economische Zaken en Klimaat).</p> <p>Het was de bedoeling dat in 2020 nog 16 miljard kuub gas uit de grond zou worden gehaald.</p><p>Afgelopen voorjaar, na een stevige aardbeving bij Westerwijtwerd, drongen het Staatstoezicht op de Mijnen (SodM) en de Tweede Kamer aan op een nog snellere afbouw van de winning. De toezichthouder oordeelde dat 12 miljard kuub een ’aanvaardbaar niveau’ is.</p><p>Moeilijk</p><p>Minister Wiebes gaf aan dat het voor komend gasjaar, dat loopt van oktober 2019 tot oktober 2020, nog moeilijk zou worden om het winningsniveau onder de 12 miljard kuub te krijgen.</p><p>Door extra maatregelen kan het nu sneller. Zo gaat Nederland meer gas importeren en geschikt maken voor onze cv-ketels. Ook wil Wiebes meer gas opslaan in Norg voor een eventuele koude winter.</p><p>De gaswinning in het Groningerveld kan door de extra maatregelen mogelijk al in 2022 helemaal stoppen. In de oorspronkelijke planning werd rekening gehouden met 2030. Aan de snellere afbouw van Gronings gas hangt wel een prijskaartje. De lagere opbrengst scheelt de staat vierhonderd miljoen euro aan inkomsten.</p><p>VIDEO - Minister Wiebes legt uit hoe het kan dat het dichtdraaien van de gaskraan in Groningen veel sneller gaat dan gepland. Tekst loopt door onder de video.</p><p>Cruciaal</p><p>De grens van 12 miljard kuub heeft een historische lading in Groningen. Al jaren pleiten actiegroepen en verschillende politieke partijen voor dit winningsniveau.</p><p>Het SodM adviseerde in 2018 na de beving in Zeerijp ook al om de winning terug te brengen tot deze cruciale grens, maar tot ieders verbazing kondigde minister Wiebes aan om de gaskraan in Groningen stapsgewijs helemaal dicht te draaien</p>
