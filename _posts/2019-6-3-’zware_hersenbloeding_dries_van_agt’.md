---
layout: post
title: "’Zware hersenbloeding Dries van Agt’"
date: Mon, 03 Jun 2019 18:24:39 +0200
categories: 
- entertainment 
- opinie 
externe_link: "https://www.telegraaf.nl/nieuws/3685489/zware-hersenbloeding-dries-van-agt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/afc4480a-861d-11e9-a1f6-0255c322e81b.jpg"
---

<p class="intro">Voormalig premier Dries van Agt (88) is twee weken geleden getroffen door een zware hersenbloeding, die hem vooral lichamelijk zwaar getroffen heeft. Dat zegt zijn familie tegen het Algemeen Dagblad.</p> <p>„We zijn flink geschrokken, het was een paar dagen spannend”, zegt Eugenie van Agt, dochter van de 88-jarige oud-politicus die in Nijmegen woonachtig is. „Gelukkig is er inmiddels sprake van herstel. Mijn vader is bij kennis, zijn geestelijke vermogens zijn niet aangetast. Lichamelijk heeft hij een forse klap gehad. Hij kampt met uitvalverschijnselen in de linkerhelft van zijn lichaam. De artsen zijn voorzichtig optimistisch, maar duidelijk is dat hij veel rust moet houden en intensief zal moeten revalideren.”</p><p>Van Agt zou onwel geworden zijn tijdens een bijeenkomst in Den Haag. Daar sprak hij tijdens een herdenking in het gebouw van de Palestijnse Missie, de Palestijnse vertegenwoordiging in ons land. „In het begin van zijn speech ging het mis en is hij met een ambulance afgevoerd, waarna hij twee dagen op de intensive care heeft gelegen”, aldus de dochter van Van Agt.</p>
