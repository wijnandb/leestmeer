---
layout: post
title: "Belgen vieren huwelijksfeest Albert en Paola"
date: Fri, 12 Jul 2019 18:41:00 +0200
categories: 
- entertainment 
- royalty 
externe_link: "https://www.telegraaf.nl/entertainment/1837791226/belgen-vieren-huwelijksfeest-albert-en-paola"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/370f1f5c-a4c2-11e9-affb-0217670beecd.jpg"
---

<p class="intro">Bijna de gehele Belgische koninklijke familie is bij elkaar gekomen om het diamanten huwelijksfeest van koning Albert en koningin Paola te vieren. Ter gelegenheid van de mijlpaal werd een zeldzame familiefoto geschoten. Het resultaat werd vrijdag via de sociale media-kanalen van het hof verspreid.</p> <p>„Ter gelegenheid van hun diamanten bruiloft hebben Hunne Majesteiten Koning Albert en Koningin Paola hun kinderen, kleinkinderen en achterkleinkinderen samengebracht”, staat in het onderschrift. Op de foto is te zien dat het gepensioneerde koningspaar op een bankje zit. De rest van de familie heeft zich om hen heen verzameld.</p><p>Op de foto mist alleen kleinzoon prins Joachim, de tweede zoon van prinses Astrid en haar man Lorenz. En hoewel het hof spreekt van ’achterkleinkinderen’ hebben Albert en Paola voorlopig nog slechts één achterkleinkind: de 3-jarige Anna Astrid, die op de foto wordt gedragen door haar vader prins Amedeo.</p><p>Amedeo krijgt binnenkort gezinsuitbreiding, wat ook duidelijk te zien is op de familiefoto. Zijn vrouw Elisabetta is zwanger van haar tweede kind.</p><p>Koning Albert en koningin Paola waren dinsdag precies zestig jaar getrouwd.</p>
