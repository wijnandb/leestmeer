---
layout: post
title: "'Hans Brusselmans' van SP maakt tongen los"
date: Wed, 08 May 2019 18:19:03 +0200
category: politiek
externe_link: "https://nos.nl/l/2283747"
feature_image: "https://nos.nl/data/image/2019/05/08/548592/1008x567.jpg"
---

<p>Hij laat in huis zijn broek zakken, speelt met Europese speelgoed-tanks en gooit dossiers in de open haard. De SP heeft in een campagnespot met het karakter 'Hans Brusselmans' de aanval geopend op de PvdA. Want zeg nou zelf, lijkt Brusselmans niet als twee druppels water op Eurocommissaris Frans Timmermans, die bij de verkiezingen namens de PvdA de Spitzenkandidat is voor de sociaaldemocraten?</p>
<p>De acteur moet volgens de SP de Brusselse elite voorstellen, daarover later meer. "Wij in Brussel weten wat het beste voor ze is", klinkt het in het filmpje.</p>
<p>Op sociale media laten veel mensen weten dat ze de campagne niet chic vinden van de SP. "Amerikaanse taferelen", "een haatcampagne", "gÃªnant", "een grote blunder" en "smakeloos", reageren mensen op Twitter.</p>
<p>Een enkeling laat weten zijn lidmaatschap op te zeggen:</p>
<p>Ook landelijke politici reageren op het filmpje. PvdA-leider Asscher in de Tweede Kamer vindt de campagne onverstandig. "Verdeeldheid op links is feest voor rechts", twittert hij. D66-Kamerlid Van Weyenberg noemt de campagne populistisch, vol op de man en volledig anti-Europees. "Je hoeft geen PvdA-stemmer te zijn om dit een ranzige anti-Europese en populistische spot van de SP te vinden. Bah."</p>
<p>Er zijn ook mensen die de video juist wel geslaagd vinden:</p>
<p>Ook in de reacties onder de video op YouTube staan enthousiaste posts. "Wat een heerlijke parodie op die volgevreten salon socialist Timmerfrans", "Geen SP'er maar dit spotje is briljant" en "Prima video, een unie moet voor het volk zijn, niet een rijke groep elites."</p>
<p>De EU-lijsttrekker van de SP, Arnout Hoekstra, zegt dat in het spotje de Brusselse elite is gepersifleerd in een persoon. Op de vraag of die man niet heel erg op Frans Timmermans lijkt, zegt Hoekstra: "Daar heb je gelijk in. Wij kunnen er ook niet zoveel aan doen dat Frans Timmermans erg de kenmerken heeft van de Brusselse elite. Maar deze persoon staat niet alleen voor Timmermans."</p>
<h2>'Zure PvdA'</h2>
<p>Hoekstra benadrukt dat er ook veel positieve reacties op het spotje zijn. "Dat mensen uit de hoek van de PvdA zuur reageren, verbaast me niks. Wij willen de PvdA raken op hun eurofiele beleid. We willen graag linkse samenwerking, maar als het gaat om de EU, dan zijn eurofiele partijen niet onze bondgenoten."</p>
<p>Had de SP geen acteur kunnen kiezen die minder op Timmermans lijkt? "Ja, dat hadden we kunnen doen, maar Timmermans had er ook voor kunnen kiezen om wat minder op de Brusselse elite te lijken."</p>
