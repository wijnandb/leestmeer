---
layout: post
title: "Selfie met Sylvester Stallone kost 951 (!) euro"
date: Sun, 23 Jun 2019 15:26:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1016406940/selfie-met-sylvester-stallone-kost-951-euro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5247972e-95bb-11e9-bdd7-02c309bc01c1.jpg"
---

<p class="intro">Fans die op het aanstaande An Experience With-evenement op de foto willen met acteur Sylvester Stallone, moeten heel diep in de buidel gaan tasten. Diverse Britse media melden namelijk dat een selfie met ’Rambo’ 849 pond, omgerekend 951 euro, kost.</p> <p>De 72-jarige acteur gaat in Londen, Manchester en Birmingham langs om daar op een speciale ’black-tie’-avond zijn nieuwste Rambo-film Last Blood te promoten en fans ’niet eerder vertelde verhalen’ te vertellen. De entreeprijzen voor deze avonden variëren van 140 euro tot 364 euro. Eenmaal binnen kunnen fans dan genieten van een driegangendiner, muziek van een 20-koppig orkest en krijgen ze de kans om tijdens een veiling te bieden op speciale Stallone-memorabilia.</p><p>Fans kunnen ook nog een speciaal fotopakket aanschaffen. Voor het bedrag van 951 euro kunnen tien gelukkige fans een professionele foto van 56 bij 43 cm krijgen, compleet met lijst en handtekening van Sly himself. Degenen die thuis al een lijstje en/of handtekening van de acteur hebben, kunnen ook voor slechts 554 euro een ’gewone’ foto met Stallone krijgen.</p><p>De reacties op de aangekondigde prijzen zijn, niet geheel verwonderlijk, niet mals. „Jammer dat je een van je nieren moet verkopen om erheen te kunnen”, schrijft een teleurgestelde fan op sociale media.</p>
