---
layout: post
title: "Nederland achtste op WK triatlon mixed relay"
date: Sun, 07 Jul 2019 21:03:54 +0200
category: sport
externe_link: "https://nos.nl/l/2292510"
feature_image: "https://nos.nl/data/image/2019/07/07/561918/1008x567.jpg"
---

<p>Triatleten Maya Kingma, Marco van der Stel, Rachel Klamer en Jorik van Egdom zijn op het WK mixed relay als achtste geëindigd. Titelverdediger Frankrijk prolongeerde de titel.</p>
<p>De strijd om het goud werd na vier keer 300 meter zwemmen, 7 kilometer fietsen en 1,7 kilometer hardlopen beslist in de laatste 500 meter. De Fransman Vincent Luis sprintte toen weg bij de Duitser Justus Nieschlag. Het brons ging naar Australië.</p>
<p>De gemengde estafette staat volgend jaar voor het eerst op het programma van de Olympische Spelen. Nederland blijft door de prestatie op het WK zevende op de olympische kwalificatieranglijst, een positie die een rechtstreeks startbewijs voor Tokio oplevert.</p>
<p>Kingma bezorgde Nederland, dat twee jaar geleden verraste met de derde plaats op het WK, een goede start en wisselde als tweede. Van der Stel verloor echter de aansluiting met de kopgroep tijdens het lopen.</p>
