---
layout: post
title: "Baudet: debat met Rutte niet via NPO"
date: Wed, 15 May 2019 19:37:02 +0200
categories: 
- entertainment 
- opinie 
externe_link: "https://www.telegraaf.nl/nieuws/3593703/baudet-debat-met-rutte-niet-via-npo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0ceccb00-7738-11e9-aa5b-02d2fb1aa1d7.jpg"
---

<p class="intro">FvD-leider Thierry Baudet wil best in debat met VVD-leider Mark Rutte, maar niet bij de publieke omroep. „Geen tv-redacties, geen NPO”, stelt hij voor. Liever kruist de Fvd-voorman via een Facebook-uitzending de degens.</p> <p>Dat er een debat moet komen tussen de politieke kopstukken werd dinsdag door Rutte geopperd. In aanloop naar de Europese verkiezingen neemt hij concurrent FvD op de korrel. Baudet ziet hij als iemand „die ergens op een zolderkamer theorieën in elkaar fröbelt.” Hij mag Nederland volgens Rutte niet in dezelfde chaos storten als bij de Brexit gebeurt. Hij wilde nog voor de verkiezingen een tv-debat met de leider van Forum.</p><p>Baudet pakt die handschoen op, maar wars is hij van een debat bij de publieke omroep. „Geen tv-redacties, geen NPO, maar live op Facebook”, geeft hij aan. „Debatleider in overleg. Optie: allebei geflankeerd door onze EP-lijsttrekker.”</p>
