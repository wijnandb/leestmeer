---
layout: post
title: "Nederlagen en privéproblemen: Zverev beleeft dramatisch gravelseizoen"
date: Tue, 14 May 2019 18:24:59 +0200
category: sport
externe_link: "https://nos.nl/l/2284622"
feature_image: "https://nos.nl/data/image/2019/05/14/549943/1008x567.jpg"
---

<p>Vorig jaar was Alexander Zverev bijna niet te verslaan tijdens het gravelseizoen, dit jaar zullen weinig mensen op Roland Garros rekening met de 22-jarige Duitser houden.</p>
<p>Bij het masterstoernooi in Madrid ging Zverev vandaag direct onderuit tegen de Italiaan Matteo Berrettini: 5-7, 5-7. Weer verliet hij een graveltoernooi voortijdig. "De atmosfeer was geweldig, mijn spel dramatisch...", zei de Duitser.</p>
<p>In Madrid en München strandde de nummer vijf van de wereld in de kwartfinales. In Monte Carlo, Barcelona en Marrakesh ging hij nog eerder onderuit. Vorig jaar won hij Madrid, haalde hij de finale in Rome en de kwartfinales op Roland Garros.</p>
<h2>Persoonlijke problemen</h2>
<p>Op persoonlijk vlak zit het Zverev ook niet mee. Zijn relatie is net uit, zijn vader lag in het ziekenhuis en hij heeft een slepend conflict met zijn voormalige zaakwaarnemer.</p>
<p>"Dat vreet tijd en energie", zei hij daarover. "Ik heb te maken met advocaten en managementzaken, want ik heb nu niemand die dat voor me doet. Vorig jaar speelde ik zo goed, omdat ik alleen maar met tennis bezig was.</p>
<p>Zverev heeft anderhalve week om zich op te laden voor Roland Garros. Het grandslamtoernooi in Parijs begint zondag 26 mei.</p>
<p>Bij de vrouwen komt er in Rome geen 'sister-act' tussen de zussen Williams. Serena heeft zich teruggetrokken voor haar partij in de tweede ronde tegen Venus. Ze heeft te veel last van een knieblessure.</p>
<p>Het is nog onzeker of 23-voudig grandslamkampioene Williams op tijd hersteld zal zijn voor Roland Garros.</p>
