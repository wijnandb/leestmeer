---
layout: post
title: "Leeds-trainer Bielsa weer in opspraak"
date: Fri, 10 May 2019 08:39:41 +0200
categories: 
- sport 
- voetbal 
externe_link: "https://www.telegraaf.nl/sport/3565642/leeds-trainer-bielsa-weer-in-opspraak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/58dd69d8-72f2-11e9-9489-02c309bc01c1.jpg"
---

<p class="intro">Coach Marcelo Bielsa van Leeds United schakelt voor de komende play-off met Derby County om promotie naar de Premier League sportiviteit uit.</p> <p>Hij heeft zijn spelers de duidelijke instructie gegeven door te voetballen als een speler geblesseerd op de grond ligt. Ze mogen pas ophouden als de scheidsrechter het spel stillegt.</p><p>Bielsa heeft deze afspraken met zijn ploeg gemaakt na de commotie in het duel met Aston Villa eind april. Leeds speelde door terwijl een speler van Aston Villa geblesseerd op de grond lag en zijn ploeggenoten gebaarden dat het spel stilgelegd moest worden. Prompt scoorde Leeds, waarna de spelers van Aston Villa woedend waren. Coach Bielsa besloot sportief te zijn en liet Aston Villa een tegengoal maken. Leeds liep daardoor wel directe promotie vanuit de Championship mis.</p><p>Bielsa wil dergelijke taferelen voorkomen en heeft met zijn spelers afgesproken dat ze zich aan de regels houden. „Dat houdt in dat als er een speler geblesseerd op de grond ligt, wij doorspelen en de bal niet over de lijn schieten. We wachten tot de scheidsrechter het spel stillegt”, aldus Bielsa.</p>
