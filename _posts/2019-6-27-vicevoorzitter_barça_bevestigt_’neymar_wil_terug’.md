---
layout: post
title: "Vicevoorzitter Barça bevestigt: ’Neymar wil terug’"
date: Thu, 27 Jun 2019 15:21:49 +0200
category: overig
externe_link: "https://www.telegraaf.nl/sport/1405485561/vicevoorzitter-barca-bevestigt-neymar-wil-terug"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84f788c0-98de-11e9-992d-02d1dbdc35d1.jpg"
---

<p class="intro">De kans dat Neymar komend seizoen opnieuw het shirt van FC Barcelona draagt, lijkt weer wat groter te zijn geworden.</p> <p>Tijdens een persconferentie bevestigde de vicevoorzitter van Barça, Jordi Cardoner, dat de 27-jarige Braziliaan aan zijn club Paris Saint-Germain heeft laten weten volgend seizoen weer in Camp Nou te willen voetballen. Tegelijk verzekerde hij dat er (nog) geen contact is geweest met de speler of zijn club PSG.</p><p>„Ja, het klopt dat Neymar heeft verklaard dat hij wil terugkeren. Maar binnen de directieraad is daar nog niet over gesproken. Ik hoor in de wandelgangen dat we hem al gecontracteerd zouden hebben. Maar de waarheid is dat er nog geen enkel contact is geweest. Het dossier ligt niet op de tafel van de directie”, verklaarde Jordi Cardoner, die eraan toevoegde niet verbaasd te zijn dat Neymar hoopt op een terugkeer naar Catalonië. „Dat is voor mij geen verrassing. Het is in het verleden nog gebeurd met spelers zoals Cesc (Fabregas) en Piqué.”</p><p>Doorlichten</p><p>Volgens Cardoner vindt momenteel ’een doorlichting van de kern’ van Barcelona plaats. „We zijn aan het bekijken met welke spelers we verder willen en op wie we niet meer rekenen volgend jaar. Spelers aantrekken is momenteel niet aan de orde. Zeker niet die speler (Neymar) met wie er geen contact is geweest.” Frenkie de Jong komt komend seizoen in ieder geval de Catalanen versterken.</p><p>Neymar ruilde twee jaar geleden Barcelona voor PSG. De Parijzenaars betaalden voor de Braziliaan 222 miljoen euro en maakten hem zo de duurste voetballer uit de geschiedenis. Neymar werd met PSG twee keer kampioen maar, mede door heel wat blessureleed, kon hij de ambitieuze Qatarese eigenaars geen succes in de Champions League bezorgen. De spits kende ook nog extra zorgen met onder meer een verkrachtingszaak waarin hij recent verwikkeld raakte.</p>
