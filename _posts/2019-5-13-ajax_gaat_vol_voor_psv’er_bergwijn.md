---
layout: post
title: "Ajax gaat vol voor PSV’er Bergwijn"
date: Tue, 14 May 2019 00:01:00 +0200
categories: 
- entertainment 
- opinie 
externe_link: "https://www.telegraaf.nl/sport/3581741/ajax-gaat-vol-voor-psv-er-bergwijn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ee57bfa0-760c-11e9-9953-0217670beecd.jpg"
---

<p class="intro">Ajax heeft zijn zinnen gezet op een supertransfer in Nederland. De Amsterdammers mogen zich woensdagavond officieel kampioen noemen, maar willen nóg een tik uitdelen aan concurrent PSV.</p> <p>De Amsterdammers hebben een balletje opgegooid bij het management van Steven Bergwijn (21) en willen – nu de sterspeler van PSV niet afwijzend tegenover een terugkeer naar Ajax staat én de titelstrijd is gestreden – snel een vervolg geven aan het eerste gesprek, zo melden bronnen rond de Amsterdamse club.</p><p>Directeur voetbalzaken Marc Overmars hoopt sterspeler Steven Bergwijn te verleiden tot een overgang naar de hoofdstad. De voormalige jeugdspeler van Ajax staat niet direct onwelwillend tegenover een terugkeer, maar er zijn meer (buitenlandse) kapers op de kust.</p><p>De zaakwaarnemer van Bergwijn, Fulco van Kooperen, bevestigt het contact met Ajax, dat diep in de buidel zal moeten tasten. PSV zal een van zijn pareltjes niet zomaar willen afstaan en zeker niet aan de rivaal. „Ik kan niet ontkennen dat Stevie tussen Marc Overmars en mij ter sprake is gekomen”, zegt Van Kooperen desgevraagd.</p><p>Lees hier wat Bergwijn moet gaan kosten:</p>
