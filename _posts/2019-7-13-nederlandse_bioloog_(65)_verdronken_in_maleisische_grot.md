---
layout: post
title: "Nederlandse bioloog (65) verdronken in Maleisische grot"
date: Sat, 13 Jul 2019 18:20:00 +0200
category: binnenland
externe_link: "https://www.telegraaf.nl/nieuws/2021535852/nederlandse-bioloog-65-verdronken-in-maleisische-grot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/38da086e-a653-11e9-978d-0255c322e81b.jpg"
---

<p class="intro">UPDATE 18.18 UUR - Bij een plotselinge overstroming in een grot in Maleisië is Nederlander Peter Hovenkamp om het leven gekomen. De 65-jarige bioloog, verbonden aan het Naturalis Biodiversity Center in Leiden, was voor een congres in Maleisië, zo vertelt Naturalis-woordvoerster Corine van Impelen: „Peter had er met zijn vrouw Gerda privé een paar dagen aan vastgeknoopt..”</p> <p>In Gunung Mulu National Park namen de twee vrijdag deel aan een groepsexcursie in de grot waar drie miljoen vleermuizen leven, toen het water daar plotseling kwam opzetten. „Gerda kon ontkomen aan het snel stijgende water, evenals zeven anderen van de groep, Peter was zoek. Noodgedwongen moesten zij terug naar het basiskamp, pas zaterdag konden zij Peter gaan zoeken. Door de plek waar ze hem aantroffen, konden ze concluderen dat hij direct dood moet zijn geweest. De 20-jarige gids is nog steeds vermist. Het was geen onveilig uitstapje, de grot wordt jaarlijks door duizenden toeristen bezocht.”</p><p>Hovenkamp werkte sinds 1983 voor de Universiteit Leiden, en sinds de fusie in 2013 bij Naturalis. Hij was gespecialiseerd in onderzoek naar varens. „Hij stond aan de vooravond van zijn pensioen. Onze verslagenheid is groot, Peter Hovenkamp was een gewaardeerd collega en een bevlogen onderzoeker. Ons medeleven gaat uit naar zijn familie en andere nabestaanden.”</p>
