---
layout: post
title: "Vermiste zwemster (23) in goede gezondheid gevonden"
date: Sun, 25 Aug 2019 21:17:02 +0200
categories: 
- entertainment 
- opinie 
externe_link: "https://www.telegraaf.nl/nieuws/1745872311/vermiste-zwemster-23-in-goede-gezondheid-gevonden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d6ddb5a4-c770-11e9-ad7c-0218eaf05005.jpg"
---

<p class="intro">De politie heeft de 23-jarige Penny die zaterdagavond bij Venhuizen (Noord-Holland) als vermist werd opgegeven, in goede gezondheid gevonden. Een politiewoordvoerder kon nog niet zeggen waar de vrouw is gevonden en wat er sinds zaterdagavond is gebeurd.</p> <p>De vrouw en een vriendin verloren elkaar bij het Markermeer uit het oog. Daarna was de vrouw verdwenen. Haar persoonlijke spullen lagen er nog. „Haar spullen, telefoon, kleding, alles lag daar nog en haar auto staat daar nog geparkeerd. Ze is spoorloos verdwenen. Heeft iemand iets gezien of gehoord?”, schreef haar broer op Facebook.</p><p>Zaterdagavond en zondag werd op het Markermeer gezocht met brandweerduikers, een helikopter en reddingsboten van de KNRM.</p><p>De politie bedankt mensen die hebben meegeholpen met zoeken. Duizenden mensen deelden de oproep van haar broer op Facebook en zochten mee op en rond het water, aldus de woordvoerder.</p><p>Ook de broer van de vrouw bedankt iedereen die zijn oproep op Facebook heeft gedeeld „In verband met het politie-onderzoek wordt nog niet bekendgemaakt wat er precies gebeurd is. Iedereen hartstikke bedankt voor het delen! Echt super!”, schrijft haar opgeluchte broer nadat bekend werd dat zijn zus terecht was.</p>
