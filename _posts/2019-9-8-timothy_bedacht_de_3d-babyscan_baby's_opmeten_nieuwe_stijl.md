---
layout: post
title: "Timothy bedacht de 3D-babyscan: baby's opmeten nieuwe stijl"
date: Sun, 08 Sep 2019 10:00:01 +0200
category: binnenland
externe_link: "http://feeds.nos.nl/~r/nosnieuwsbinnenland/~3/pfF-TsxdvRw/2300802"
feature_image: "https://nos.nl/data/image/2019/09/08/575794/1008x567.jpg"
---

<p>Met een meetlat de couveuse in en je dan een weg manoeuvreren door een wirwar van zuurstof- en voedingskabels en onderweg oppassen voor een bewegende baby. Dat is wat verpleegkundigen nu te doen staat als ze de lengte van een te vroeg geboren baby moeten opmeten.</p>
<p>Maar Timothy Singowikromo (25) heeft de oplossing. Een babyscanner die van buiten de couveuse meet en berekent hoe groot de baby is.</p>
<p>Hier zie je hoe dat in zijn werk gaat.</p>
<p>Timothy's babyscanner komt voort uit Create4care, een samenwerkingsproject van het Erasmus MC en de Hogeschool Rotterdam. Bij Create4care werken studenten aan oplossingen voor problemen waar verpleegkundigen in hun dagelijkse praktijk tegen aanlopen.</p>
<p>Ronald van Gils, de begeleider van Timothy, ziet toe op meer projecten die proberen oplossingen te bieden: "We hopen dat over vijf jaar één van de oplossingen zo ver ontwikkeld is dat deze in het echt geproduceerd kan worden."</p>
<h2>Niet alleen fijn voor baby's</h2>
<p>Ook buiten Rotterdam zijn ze enthousiast over het idee. Hoogeleraar Zimmerman, neonatoloog van het Maastricht UMC ziet de voordelen van de nieuwe meetmethode:</p>
<p>"De manier waarop we de baby's nu opmeten is eigenlijk onzorgvuldig. Als deze scanner echt gebruikt kan worden, is dat niet alleen fijner voor de baby's en de verpleegkundigen, maar hebben we ook nauwkeurigere gegevens. Daarmee kunnen we wetenschappelijk gezien misschien wel meer conclusies verbinden aan de groei van de baby's."</p>
<p>Er moet nog wel wat gebeuren voordat Timothy's scanner daadwerkelijk gebruikt kan worden, maar hij heeft goede hoop voor de toekomst: "Ze hebben me een baan aangeboden bij het Erasmus MC, dus de kans dat je mijn scanner over een aantal jaar op een Intensive Care-afdeling ziet liggen, is zeker aanwezig."</p><img src="http://feeds.feedburner.com/~r/nosnieuwsbinnenland/~4/pfF-TsxdvRw" height="1" width="1" alt=""/>
