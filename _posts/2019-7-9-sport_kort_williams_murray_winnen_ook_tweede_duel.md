---
layout: post
title: "Sport Kort: Williams_Murray winnen ook tweede duel"
date: Tue, 09 Jul 2019 20:45:00 +0200
category: sport
externe_link: "https://www.telegraaf.nl/sport/929332820/sport-kort-williams-murray-winnen-ook-tweede-duel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e5eb160-a27a-11e9-84e9-02c309bc01c1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>20.42 uur: Serena Williams en Andy Murray hebben op Wimbledon ook hun tweede partij in het gemengd dubbelspel weten te winnen. Williams en Murray versloegen op het Centre Court de Amerikaanse Raquel Atawo en de Fransman Fabrice Martin met 7-5 en 6-3. Williams en Murray moeten nog vier wedstrijden winnen om de titel te veroveren. In de derde ronde is het als eerste geplaatste duo Melichar/Soares de tegenstander. Dat duel wordt woensdag gespeeld.</p><p>19.26 uur: Wesley Koolhof is er op Wimbledon samen met zijn Nieuw-Zeelandse partner Marcus Daniell niet in geslaagd de halve finales van het dubbelspel te halen. Koolhof en Daniell hadden weinig in te brengen tegen Ivan Dodig uit Kroatië en de Slowaak Filip Polasek: 2-6 6-7 (1) 3-6.</p><p>19.25 uur: FC Emmen heeft opnieuw een speler aan de selectie toegevoegd. De club van trainer Dick Lukkien versterkte zich dinsdag met Nikolai Laursen, die een driejarig contract ondertekende. De 21-jarige Deense aanvaller komt over van PSV, dat hem vorig seizoen verhuurde aan Brøndby IF.</p><p>19.19 uur: Edu keert terug bij Arsenal. De 41-jarige Braziliaan is dinsdag aangesteld als technisch directeur van de Londense voetbalclub. Edu speelde tussen 2001 en 2005 voor Arsenal. In 125 wedstrijden scoorde de voormalige middenvelder vijftien keer. Met Arsenal won Edu twee keer de Engelse titel en twee keer de FA Cup.</p><p>16.21 uur: Sai van Wermeskerken speelt komend seizoen bij PEC Zwolle. De 25-jarige rechterverdediger komt over van SC Cambuur, waar zijn contract afliep. Van Wermeskerken ondertekende een contract voor twee seizoenen met een optie voor nog een jaar bij zijn nieuwe werkgever. De in Maastricht geboren Van Wermeskerken heeft Japanse roots en kwam uit voor het Japanse elftal voor spelers tot 23 jaar. Eerder speelde de voormalige vleugelaanvaller bij FC Dordrecht.</p><p>13.54 uur: Online beleggingsbank BinckBank verbindt zijn naam als een van de hoofdsponsors aan de BEAT wielerclub, waaraan de baanrenners Matthijs Büchli, Roy van den Berg, Theo Bos en Laurine van Riessen zijn verbonden. Ui</p><p>10.24 uur: Alessandro Ciranni vertrekt na een jaar weer bij Fortuna Sittard. De Belgische back, met Italiaanse roots, keert terug naar België en gaat aan de slag bij Excelsior Moeskroen in de Jupiler Pro League. De 23-jarige Ciranni tekent een contract voor drie seizoenen. Vorige zomer kwam Ciranni transfervrij over van provinciegenoot MVV. Bij Fortuna speelde de verdediger zeventien wedstrijden. „We zijn hem dankbaar voor zijn inzet. Hij zorgde voor een goede sfeer en we konden altijd op hem rekenen”, zegt technisch manager Sjoerd Ars.</p>
