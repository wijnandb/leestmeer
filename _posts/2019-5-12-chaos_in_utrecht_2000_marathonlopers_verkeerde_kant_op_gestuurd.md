---
layout: post
title: "Chaos in Utrecht: 2000 marathonlopers verkeerde kant op gestuurd"
date: Sun, 12 May 2019 13:06:23 +0200
category: binnenland
externe_link: "https://www.telegraaf.nl/nieuws/3573747/chaos-in-utrecht-2000-marathonlopers-verkeerde-kant-op-gestuurd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5c6758ae-74c6-11e9-88d9-0218eaf05005.png"
---

<p class="intro">Alle deelnemers van de kwart marathon in Utrecht zijn zondag bij de Gansstraat door een verkeersregelaar de verkeerde kant op gestuurd. De circa 2000 renners belandden vervolgens op het parcours van de halve marathon. In totaal doen ruim 6000 renners mee.</p> <p>Inwoners van de stad spreken hun verbazing uit op sociale media. Zo lopen er marathondeelnemers over de Bleekstraat, die niet op de route ligt.</p><p>De lopers zijn door organisator Golazo Sports Nederland teruggeleid, maar de deelnemers hebben enkele kilometers te veel afgelegd. De organisatie zegt het voorval te betreuren en biedt „haar welgemeende excuses aan de lopers van de kwart marathon aan.” De uitslag zal niet worden gepubliceerd.</p><p>Winnaar</p><p>De winnaar van de kwart marathon, is als enige op het juiste parcours gebleven. De Utrechter Jeroen Bakker werd namelijk begeleid door twee motorrijders en een fietser.</p><p>Door de verkeerde omleiding bleef het 10 kilometer parcours vrijwel leeg. Wat er precies is misgegaan, is nog onduidelijk.</p><p>Harderwijk</p><p>De chaos in Utrecht kwam twee maanden na het marathon-debacle in Harderwijk. Daar werden de eerste vijftig wedstrijdatleten op de 10 en 21 kilometer, werden na zes kilometer de verkeerde kant opgestuurd.</p>
