---
layout: post
title: "Willibrord Frequin: eigen begrafenis al geregeld"
date: Fri, 31 May 2019 23:53:46 +0200
categories: 
- entertainment 
- gossip 
externe_link: "https://www.telegraaf.nl/entertainment/3676767/willibrord-frequin-eigen-begrafenis-al-geregeld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f07571f0-83f0-11e9-b80d-0218eaf05005.jpg"
---

<p class="intro">Willibrord Frequin (77) vertelt vrijdagavond in Pauw naar aanleiding van een commercial van een overlijdensverzekeraar dat hij zelf al zijn begrafenis zo goed als geregeld heeft. Ook zegt hij dat hij weleens een etentje met zijn gezin en aanhang heeft, waarbij ze hem van alles mogen vragen en kunnen zeggen wat ze willen.</p> <p>Zo onthult de voormalig televisiepresentator dat ze gevraagd hebben ’of ze nog wat geld krijgen’ als hij er niet meer is. Zijn beweegreden achter het etentje? „Je hoort heel vaak dat mensen doodgaan en familie of vrienden zeggen: ’Ik had dit nog willen vragen, ik had dat nog willen bespreken’.”</p><p>Willibrord antwoordt op de vraag van Jeroen Pauw of hij alles al geregeld heeft voor zijn begrafenis: „Ik ga op een huifkar met vier of zes paarden naar de basiliek in Laren, echt chique hoor. Fanfare erbij, groot koor, dat wordt een feestje.” Zijn wens is dat de stoet vervolgens naar zijn favoriete restaurant in Blaricum gaat. „Met een platte kist, waar glaasjes op kunnen staan.”</p><p>Café Hendriks en Genee</p><p>Willibrord Frequin heeft een belangrijke rol in de nieuwe talkshow Café Hendriks en Genee, het laatste woord is aan hem. De oud-journalist voorziet het duo vanaf zondag aan het einde van elke aflevering van commentaar, zo vertelde hij in de talkshow.</p><p>„Ik geef in een halve minuut even mijn commentaar erop”, zei Willibrord over zijn rol in de Veronica-talkshow. „Pittig en heftig en zoals het is.” De 77-jarige oud-presentator belooft ’eerlijke kritiek’. „Die willen ze zelf ook graag hebben. En ook zinvolle kritiek.”</p><p>Willibrord was ook van de partij bij de twee proefafleveringen die Hélène Hendriks en Wilfred Genee maakten. „Die eerste was niet zo sterk, de tweede beter”, analyseerde Wilfred. De presentator zei dat het nog zoeken is naar de chemie tussen hem en Hélène. „Je hebt tv-duo’s gehad die werkte en duo’s die minder werkte, dat luistert heel nauw.”</p><p>Volgens Willibrord vormen Hélène en Wilfred ’een lief en leuk koppel’. „Ze worden steeds beter. Ik denk dat ze echt gaan vlammen zondag. Ik heb hoge verwachtingen.”</p>
