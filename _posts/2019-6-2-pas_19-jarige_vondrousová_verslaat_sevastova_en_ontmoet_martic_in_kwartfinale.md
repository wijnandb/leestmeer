---
layout: post
title: "Pas 19-jarige Vondrousová verslaat Sevastova en ontmoet Martic in kwartfinale"
date: Sun, 02 Jun 2019 12:50:52 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/JY3rYdJZVUA/2287291"
feature_image: "https://nos.nl/data/image/2019/06/02/554131/1008x567.jpg"
---

<p>Markéta Vondrousová en Petra Martic zijn voor het eerst doorgedrongen tot de kwartfinales op Roland Garros. De 19-jarige Vondrousová verraste Anastasija Sevastova met 6-2, 6-0 en Martic rekende af met Kaia Kanepi: 5-7, 6-2, 6-4. </p>
<p>Voor haar partij tegen Vondrousová had de als twaalfde geplaatste Sevastova tegen de Belgische Elise Mertens vijf matchpoints overleefd. Ze stond daardoor voor het eerst in de vierde ronde in Parijs. Maar de Letse kwam er tegen Vondrousová nooit aan te pas.</p>
<p>De Tsjechische, die op Roland Garros als juniore de damesdubbelspeltitel greep, serveerde beter, spreidde beter en liep ook beter. Bovendien toonde de nummer 38 van de wereld aanvallend meer lef dan Sevastova.</p>
<p>Mede door negentien winners wist Vondrousová haar tegenstander zes keer te breken. Ze klaarde de klus in minder dan een uur.</p>
<h2>Ook Martic naar kwartfinale</h2>
<p>In de kwartfinales neemt Vondrousová het op tegen Petra Martic. De Kroatische nummer 31 van de wereld versloeg Kaia Kanepi in drie sets.</p>
<p>Kanepi, kwartfinaliste in Parijs in 2008 en 2012, moest het vooral hebben van krachtige groundstrokes vanaf de baseline. Martic haalde veel punten binnen aan het net en met dropshots, daarbij profiterend van haar traag op gang komende tegenstander uit Estland.</p>
<p>Kanepi kreeg bij een 4-3 voorsprong in de derde set, mede door twee dubbele fouten van Martic, vier breakpoints. De Kroatische werkte ze weg en brak Kanepi in de volgende game op love.</p><img src="http://feeds.feedburner.com/~r/nossporttennis/~4/JY3rYdJZVUA" height="1" width="1" alt=""/>
