---
layout: post
title: "Trump ontkent dat hij vrouw heeft aangerand"
date: Sat, 22 Jun 2019 06:34:53 +0200
category: buitenland
externe_link: "https://www.telegraaf.nl/nieuws/1606161314/trump-ontkent-dat-hij-vrouw-heeft-aangerand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a0a7acfc-94ac-11e9-8efa-02c309bc01c1.jpg"
---

<p class="intro">De Amerikaanse schrijfster en columniste E. Jean Carroll heeft de Amerikaanse president Donald Trump ervan beschuldigd dat hij haar 23 jaar geleden heeft aangerand. Het Witte Huis heeft enige uren later de aantijgingen schriftelijk ontkend.</p> <p>De 75-jarige Carroll deed haar verhaal vrijdag in het tijdschrift New York Magazine. De aanranding zou zijn gebeurd in een kleedkamer van warenhuis Bergdorf Goodman in New York. Volgens Carroll vroeg Trump haar advies over een cadeau voor zijn toenmalige echtgenote en is zij daarbij door Trump aangerand.</p><p>Trump ontkent de beschuldiging en zegt dat Carroll het verhaal heeft verzonnen. „Ik heb deze persoon nooit van mijn leven ontmoet. Zij probeert om een boek te verkopen, dus dat zal haar motivatie zijn. Het boek zou in de fictiesectie moeten worden verkocht”, aldus de verklaring.</p><p>Carroll is een van zeker vijftien vrouwen die de afgelopen jaren met beschuldigingen van seksueel wangedrag door Trump naar buiten is gekomen.</p>
