---
layout: post
title: "Nikkei lager na tegenvallende resultaten"
date: Thu, 16 May 2019 08:09:39 +0200
categories: 
- financieel 
- koersen 
externe_link: "https://www.telegraaf.nl/financieel/3595381/nikkei-lager-na-tegenvallende-resultaten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8db04ce4-77a1-11e9-8689-0218eaf05005.jpg"
---

<p class="intro">De aandelenbeurs in Japan is donderdag met verlies gesloten. Tegenvallende resultaten van enkele grote Japanse bedrijven zorgden voor een negatieve stemming. Het nieuws dat de Verenigde Staten een aantal maatregelen hebben genomen om de Chinese telecomfabrikant Huawei van de Amerikaanse markt te weren wakkerde daarnaast de zorgen over het handelsconflict tussen beide economische grootmachten aan.</p> <p>In Tokio eindigde de Nikkei-index 0,6 procent lager op 21.062,98 punten. Japan Display verloor ruim 3 procent. De maker van beeldschermen leed voor het negende kwartaal op rij een verlies. Mitsubishi UFJ Financial Group zakte 3,6 procent tot het laagste niveau sinds november 2016, na een winstdaling in het afgelopen boekjaar. Ook concurrent Mizuho Financial Group zag de jaarwinst flink afnemen en raakte 1,5 procent aan beurswaarde kwijt.</p><p>De beurzen in China gingen licht vooruit. In Shanghai stond de beursgraadmeter tussentijd 0,4 procent hoger en de Hang Seng-index in Hongkong klom 0,2 procent. Washington plaatste het niet beursgenoteerde Huawei op een zwarte lijst omdat het bedrijf samenwerkt met de Chinese regering en Peking de netwerkapparatuur zou kunnen gebruiken om Amerikanen te bespioneren. In Sydney steeg de All Ordinaries 0,5 procent en de Kospi in Seoul daalde 1,2 procent.</p>
