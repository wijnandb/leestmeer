---
layout: post
title: "Jeugddetentie en tbs voor gewelddadige verkrachter Gerson F. (19)"
date: Thu, 20 Jun 2019 13:50:00 +0200
categories: 
- entertainment 
- opinie 
externe_link: "https://www.telegraaf.nl/nieuws/2066504499/jeugddetentie-en-tbs-voor-gewelddadige-verkrachter-gerson-f-19"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c7b10d9a-9351-11e9-967b-02d2fb1aa1d7.jpg"
---

<p class="intro">De 19-jarige Gerson F. is veroordeeld vanwege poging tot moord en de gruwelijke verkrachting van een Indonesische studente in Rotterdam tot 24 maanden jeugddetentie en jeugdtbs. Dat heeft de Rotterdamse rechtbank net besloten.</p> <p>De rechtbank besloot het adolescentenstrafecht (ASR) toe te passen. F. was ten tijde van zijn daad net 18 jaar. ,,De rechtbank kiest voor de toepassing van het ASR omdat de verdachte in zijn ontwikkeling zwaar is achtergebleven en door geweld, verwaarlozing en misbruik is getraumatiseerd. Het ASR met de PIJ-maatregel bieden, anders dan het strafrecht voor volwassenen, betere en effectievere maatregelen om de samenleving te beschermen tegen het gevaar dat de verdachte vormt”, aldus de rechtbank.</p><p>LINK:verdachte-gruwelverkrachting-nachtmerrie-van-iedere-vrouw</p><p>Na twee jaar jeugddetentie zal de verdachte in elk geval zes jaar worden behandeld in een maximaal beveiligde inrichting. ,,Die periode zal mogelijk te kort zijn om het risico op herhaling voldoende terug te brengen. Te voorzien is dat daarna omzetting van de PIJ-maatregel in TBS nodig zal zijn. Dat is ook mogelijk.”</p><p>Het Openbaar Ministerie (OM) eiste twee weken geleden zeven jaar cel en tbs met dwangverpleging. F. heeft bekend. De Rotterdam was op de bewuste (vroege) ochtend van 21 juli achter de vrouw aan gefietst, van het centrum van Rotterdam naar woonwijk De Esch. Hij viel haar aan toen zij haar fiets op slot zette. F. snoerde haar keel dicht met zijn opgerolde t-shirt en verkrachtte de vrouw. Zij raakte door zowel de wurgpoging als door de verkrachting ernstig gewond. "Gruwelijk en meedogenloos", zo heeft het OM de feiten omschreven. De vrouw, een studente uit Indonesië, heeft 50.000 euro schadevergoeding gekregen.</p><p>LINK:om-7-jaar-cel-en-tbs-voor-brute-verkrachting</p><p>Deskundigen hebben psychische stoornissen bij F. vastgesteld en achten de kans op herhaling groot als hij niet wordt behandeld. Het vonnis geldt ook een aanranding en twee diefstallen. Tijdens de rechtszaak heeft F. gezegd dat hij het slachtoffer niet wilde doden maar veel pijn wilde doen, omdat hij erg boos was en stress had.</p>
