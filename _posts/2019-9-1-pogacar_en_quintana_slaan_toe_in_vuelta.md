---
layout: post
title: "Pogacar en Quintana slaan toe in Vuelta"
date: Sun, 01 Sep 2019 17:52:00 +0200
categories: 
- sport 
- wielrennen 
externe_link: "https://www.telegraaf.nl/sport/1818939970/pogacar-en-quintana-slaan-toe-in-vuelta"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6c8c8e5e-ccd5-11e9-aa74-0217670beecd.jpg"
---

<p class="intro">Het peloton in de Vuelta a España heeft zondag in de slotfase van de negende etappe, een ultrakorte bergrit van 96 kilometer met vijf beklimmingen, stevig noodwerk voor de kiezen gekregen. Door de hevige regenval konden korte tijd zelfs geen beelden van de koers worden uitgezonden. De pas 20-jarige Tadej Pogacar en Nairo Quintana groeiden tussen de druppels door uit tot winnaars van de dag.</p> <p>De Sloveen van UAE-Team Emirates kwam solo aan bij de finish. De Colombiaan van Movistar werd tweede en nam de rode leiderstrui over van Cofidis-renenr Nicolas Edet.</p><p>Primoz Roglic, de kopman van Jumbo-Visma, verloor mede door een incident met een motor tijd op Quintana, maar pakte wel kostbare seconden op Miguel Angel Lopez, die in de finale nog ten val was gekomen.</p><p>Miguel Angel Lopez gooide zondag op twintig kilometer van de streep de knuppel in het hoenderhok. Op weg naar de top, bovenop de Cortals d’Encamp, plaatste hij een demarrage. De Colombiaanse wittetruidrager werd even later weer teruggepakt door zijn rivalen, maar een paar kilometer verderop was de klimmer van Astana alsnog gevlogen.</p><p>Bekijk hier de uitslag van de negende etappe van de Vuelta a España.</p><p>Dankzij hulp van ploeggenoten Gorka Izagirre en Jakob Fuglsang, die zich terug lieten zakken uit de kopgroep, sloeg Lopez een gaatje van veertig seconden. Maar omdat Roglic kon beschikken over meesterknecht George Bennett, die veel kopwerk verrichte, bleef het gat te overzien. Daardoor kwamen de favorieten uiteindelijk allemaal weer bij elkaar te rijden. Pogacar en Quintana bleken vervolgens de sterkste mannen in koers.</p><p>Movistar</p><p>In de laatste kilometers vond nog een opmerkelijk tafereel plaats met vluchter Marc Soler, die solo aan de leiding reed. Van de Movistar-ploegleiding moest hij zich echter terug laten zakken om kopmannen Quintana en Valverde te helpen. Dit tot zijn grote ongenoegen. Met veel misbaar protesteerde hij tegen het besluit van zijn ploeg, al willigde hij de wens uiteindelijk wel in.</p><p>Pogacar werd de grote winnaar van het Spaanse ploegenspel. De Sloveen van UAE-Team Emirates was in het spoor van Quintana mee geslopen richting Soler en reed direct nadat de aansluiting werd gemaakt weg bij het Movistar-tweetal, waardoor hij kon winnen.</p><p>Rustdag</p><p>Maandag kan het peloton genieten van een rustdag. Dinsdag gaat de Vuelta verder met een tijdrit. Tussen Jurançon en Pau dienen de renners een parcours van 36,2 kilometer met twee colletjes te overbruggen. De Côte de Beauvallon (twe kilometer à 7,3 procent) en de Côte de l'Eglise (1,7 kilometer à 5,9 procent) vormen de scherprechters.</p><p>Roglic geldt met zijn tijdritkwaliteiten als grootste kanshebber voor de ritzege en zou zijn rivalen voor het algemeen klassement sowieso een stuk moeten kunnen uitdelen.</p><p>Bekijk hier de stand in het algemeen klassement van de Vuelta a España.</p>
