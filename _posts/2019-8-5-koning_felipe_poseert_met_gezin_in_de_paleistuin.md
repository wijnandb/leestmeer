---
layout: post
title: "Koning Felipe poseert met gezin in de paleistuin"
date: Mon, 05 Aug 2019 08:09:18 +0200
categories: 
- entertainment 
- royalty 
externe_link: "https://www.telegraaf.nl/entertainment/901208067/koning-felipe-poseert-met-gezin-in-de-paleistuin"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a0b3481a-b747-11e9-80cd-02d2fb1aa1d7.jpg"
---

<p class="intro">De Spaanse koning Felipe hoopt dat er geen nieuwe verkiezingen hoeven te komen maar dat de politieke partijen zelf uit tot overeenstemming komen over de vorming van een nieuwe regering. De koning zei dat in antwoord op vragen van journalisten bij de jaarlijkse fotosessie bij paleis Marivent op Mallorca.</p> <p>Bij de parlementsverkiezingen van eind april boekte de sociaal-democratische partij PSOE van uitgaand premier Pedro Sánchez belangrijke winst, maar hij bleef ver verwijderd van een meerderheid in het 350 zetels tellende Huis van Afgevaardigden. Om aan een meerderheid te komen is minimaal gedoogsteun nodig van andere partijen en tot nu toe heeft Sánchez die nog niet weten te krijgen.</p><p>Hij verloor eind vorige maand kort achter elkaar twee vertrouwensstemmingen. Sánchez heeft nog tot eind september de tijd om voldoende steun te krijgen om zo nieuwe verkiezingen in het najaar te voorkomen. „Het is het beste om tot een oplossing te komen voordat verkiezingen nodig zijn”, aldus koning Felipe. Spanje heeft de afgelopen vier jaar al drie parlementsverkiezingen gehad.</p><p>De koning hoopte dat er nog ruimte was om te onderhandelen en tot overeenstemming te komen. Felipe krijgt Sanchez woensdag op audiëntie in Marivent, waar het koninklijk gezin tussen de weelderige planten geduldig poseerde voor het traditionele fotomoment.</p>
