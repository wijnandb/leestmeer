---
layout: post
title: "Restaurant blundert met wijn: ’Lekker hè?’"
date: Thu, 16 May 2019 16:22:22 +0200
category: opmerkelijk
externe_link: "https://www.telegraaf.nl/nieuws/3599040/restaurant-blundert-met-wijn-lekker-he"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e0d8bbe-77e6-11e9-bdd0-02d1dbdc35d1.jpg"
---

<p class="intro">Een restaurant in Manchester heeft geblunderd met een peperdure wijn. Gasten bestelden een fles van 260 pond, maar kregen door een fout van het personeel een Château le Pin Pomerol ingeschonken. Die kost daar zo’n 4500 pond (ruim 5100 euro).</p> <p>Dat schrijft de BBC. De klanten beseften kennelijk niet dat medewerkers de foute wijn hadden gepakt. Ze probeerden zelfs nog een tweede fles te bestellen. Daar kan volgens de eigenaar van het restaurant uit worden opgemaakt dat de gasten in elk geval hebben genoten van de dure vergissing.</p><p>De betrokken medewerkster hoeft niet te vrezen voor haar baan. „Ik ga haar plagen met dit voorval als ze niet meer zo verlamd is van de schrik”, grapt eigenaar Will Beckett.</p><p>Zijn restaurant Hawksmoor Manchester toont op Twitter een foto van de twee flessen met enige zelfspot, want de gelijkenissen moeten met een loep worden gezocht.</p>
