---
layout: post
title: "'Christendemocraten leveren in; populisten, groenen en liberalen winnen'"
date: Sun, 26 May 2019 20:46:28 +0200
category: binnenland
externe_link: "http://feeds.nos.nl/~r/nosnieuwsbinnenland/~3/0hk2Quoy524/2286426"
feature_image: "https://nos.nl/data/image/2019/05/26/552737/1008x567.jpg"
---

<p>De christendemocratische fractie EVP blijft ondanks 38 zetels verlies de grootste met 189 van de 751 zetels in het Europees Parlement, blijkt uit een in Brussel gepresenteerde prognose. De sociaaldemocratische fractie die Frans Timmermans als 'Spitzenkandidat' naar voren heeft geschoven komt uit op 150 zetels (-37).</p>
<p>De twee fracties hebben dus weliswaar verloren, maar blijven de twee grootste. Volgens correspondent Bert van Slooten valt op dat de populisten winnen, maar minder dan gedacht. Ook de Groenen (+18) en de liberalen (+39) hebben gewonnen. De winst van die laatsten komt vooral doordat de partij van Macron, die nog niet in het Europees Parlement zat, zich met zijn 21 zetels bij de liberale fractie aansluit.</p>
<p>In Duitsland hebben SPD en CDU/CSU zetels verloren. Kijk hier de reactie van die twee partijen en van winnaar de Groenen: </p>
<p>De opkomst, exclusief het Verenigd Koninkrijk, lijkt met gemiddeld zo'n 51 procent het hoogst in twintig jaar. Vijf jaar geleden stemde zo'n 43 procent. De afgelopen dagen konden ruim 420 miljoen Europeanen hun stem uitbrengen voor de EU-verkiezingen.</p><img src="http://feeds.feedburner.com/~r/nosnieuwsbinnenland/~4/0hk2Quoy524" height="1" width="1" alt=""/>
