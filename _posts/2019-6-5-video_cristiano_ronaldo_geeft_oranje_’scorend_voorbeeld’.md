---
layout: post
title: "Video: Cristiano Ronaldo geeft Oranje ’scorend voorbeeld’"
date: Wed, 05 Jun 2019 22:43:00 +0200
category: sport
externe_link: "https://www.telegraaf.nl/sport/1703717190/video-cristiano-ronaldo-geeft-oranje-scorend-voorbeeld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a17eb562-87d2-11e9-85ee-0218eaf05005.jpg"
---

<p class="intro">Cristiano Ronaldo maakte woensdagavond in Porto zijn debuut in de Nations League. De 34-jarige sterspeler van Portugal eiste in de halve finales tegen Zwitserland direct de hoofdrol voor zich op. De aanvoerder scoorde drie keer en loodste zijn ploeg zo naar de eindstrijd.</p> <p>Ronaldo liet de kwalificatiewedstrijden voor de Final Four om uiteenlopende redenen aan zich voorbijgaan. De beslissende fase van de Nations League wil de voormalige aanvaller van Real Madrid en huidige vedette van Juventus echter niet missen. Hij is erop gebrand om voor de eerste keer met Portugal in eigen land een titel te winnen. In 2004 ging het tegen Griekenland nog fout in de EK-finale. Daarnaast kan hij met Portugal nog meer historie te schrijven door überhaupt als eerste land de Nations League te winnen.</p><p>Het Nederlands elftal strijdt dus op donderdagavond om het andere finaleticket. Bondscoach Ronald Koeman gaf woensdag een persconferentie en blikte vooruit op die confrontatie. Bekijk hieronder zijn reactie en het laatste nieuws rond Oranje.</p>
