---
layout: post
title: "Willem-Alexander nodigt Trump uit voor oorlogsherdenking"
date: Wed, 29 May 2019 08:21:27 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/tHv-YffA_w8/2286786"
feature_image: "https://nos.nl/data/image/2019/05/29/553319/1008x567.jpg"
---

<p>Koning Willem-Alexander heeft de Amerikaanse president Trump uitgenodigd voor een bezoek aan Nederland. Dat bevestigt de Rijksvoorlichtingsdienst na berichtgeving in De Telegraaf. Of Trump op de uitnodiging ingaat, is nog niet bekend. De Amerikaanse ambassadeur Pete Hoekstra bevestigt aan de krant dat Trump de uitnodiging heeft ontvangen.</p>
<p>Trump is uitgenodigd voor de herdenking van de Slag om de Schelde op 31 augustus in Terneuzen. Tijdens deze slag, 75 jaar geleden, werden de oevers van de Westerschelde heroverd en kon Antwerpen de aanvoerhaven worden van de geallieerde troepen. Dat was van cruciale betekenis voor de bevrijding van Nederland.</p>
<h2>D-day-vlag voor Trump</h2>
<p>Een onderdeel van de herdenking zou het teruggeven van een bijzondere Amerikaanse vlag kunnen zijn. Eigenaar Bert Kreuk kondigde vorig jaar aan dat hij de vlag, die op 6 juni 1944 (D-day) in NormandiÃ« aan land kwam, wil teruggeven aan de VS. Maar dan moest president Trump hem wel hier komen ophalen.</p>
<p>"Je kunt die dingen niet los van elkaar zien", zegt Kreuk vanmorgen tegen de NOS over de mogelijke komst van Trump en zijn vlag. "Ik ben tien maanden bezig geweest met deze uitnodiging. Ik vind het een hele eer dat de koning dit heeft gedaan."</p>
<p>Hij acht de kans heel groot dat Trump ook daadwerkelijk komt. "Ik ben een positief ingesteld mens. Maar je weet het nooit zeker, het hangt van twee partijen af."</p>
<h2>Eerdere uitnodiging afgeslagen</h2>
<p>De uitnodiging door de koning is ongebruikelijk, omdat nog niet zeker is of Trump komt. Normaal gesproken wordt een uitnodiging pas verstuurd als er aanwijzingen zijn dat de gast daarvoor openstaat.</p>
<p>Een eerdere uitnodiging werd afgeslagen omdat Trumps agenda het niet toeliet. Dat betrof de Global Entrepreneurship Summit (GES), een top waarop 2000 internationale kopstukken op het gebied van ondernemerschap, innovatie en investeringen bij elkaar komen.</p>
<p>De GES, van 3 tot 5 juni in Den Haag, wordt wel bijgewoond door Ivanka Trump, dochter en adviseur van de president.</p><img src="http://feeds.feedburner.com/~r/nosnieuwskoningshuis/~4/tHv-YffA_w8" height="1" width="1" alt=""/>
