---
layout: post
title: "D66: Europees front tegen medicijnreuzen"
date: Mon, 13 May 2019 11:01:36 +0200
categories: 
- entertainment 
- opinie 
externe_link: "https://www.telegraaf.nl/nieuws/3577400/d66-europees-front-tegen-medicijnreuzen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d61e8eaa-755d-11e9-bf6e-02d1dbdc35d1.jpg"
---

<p class="intro">Nederland moet samen optrekken met andere lidstaten van de Europese Unie om winstbeluste farmaceutische bedrijven het hoofd te bieden, vindt D66. Een kopgroep van een twaalftal EU-landen moet voortaan bijvoorbeeld samen gaan onderhandelen over de prijs, zodat ze sterker staan tegenover de leverancier.</p> <p>Nederland werkt al nauw samen met België, Luxemburg, Ierland en Oostenrijk om geneesmiddelen betaalbaar te houden. Maar volgens Tweede Kamerlid Pia Dijkstra van de regeringspartij delft Nederland nog vaak het onderspit in de strijd met grote medicijnmakers. Zij rekenen waar ze maar kans zien de hoofdprijs, en kleine landen kunnen moeilijk verlaging afdwingen, aldus het D66-Kamerlid.</p><p>De voorhoede van Europese landen die Dijkstra voor zich ziet, moet monopolies van de farmaceutische industrie opbreken, zorgen dat zij openhartiger worden over hun prijzen en ook trucs met patenten tegengaan. Nu passen fabrikanten bijvoorbeeld geregeld een middel waarvan het patent afloopt heel licht aan en vragen op dat ’nieuwe’ medicijn weer voor jaren patent aan. Dat moet afgelopen zijn, staat in een D66-nota waarover EenVandaag het eerst berichtte.</p>
