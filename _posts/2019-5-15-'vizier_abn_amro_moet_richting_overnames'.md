---
layout: post
title: "'Vizier ABN AMRO moet richting overnames'"
date: Wed, 15 May 2019 09:31:59 +0200
categories: 
- financieel 
- koersen 
externe_link: "https://www.telegraaf.nl/financieel/3589233/vizier-abn-amro-moet-richting-overnames"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b0f9f8d0-76e3-11e9-9abf-0255c322e81b.jpg"
---

<p class="intro">De baten van ABN AMRO stonden in het eerste kwartaal stevig onder druk. De bank heeft de schade beperkt door op de kosten te letten, maar op de langere duur zal ABN AMRO overnames moeten doen om de winstgevendheid op peil te houden, zeggen analisten van KBC Securities. De Belgische vermogensbeheerder Bank Degroof Petercam zou een goede overnamekandidaat zijn, als die op de markt zou komen, geven ze aan.</p> <p>De slechtere operationele winst maakte dat de cijfers van ABN AMRO niet echt iets waren om over naar huis te schrijven. De lagere kredietvoorzieningen hielpen het bedrijf toch aan respectabele cijfers. Toch blijft er druk op de resultaten van de bank.</p><p>De KBC-analisten waren teleurgesteld dat ABN AMRO bij de jaarcijfers in februari geen speciale uitkering deed aan aandeelhouders. Ze begrijpen echter dat het bedrijf daarmee flexibel wil blijven en zijn vermogensbeheersactiviteiten uit wil breiden. In dat licht herhalen ze dat Bank Degroof Petercam een goede aanwinst zou zijn. Volgens mediaberichten komt die Belgische bank beschikbaar.</p><p>KBC</p><p>Afgezien daarvan blijft KBC vol vertrouwen dat ABN AMRO zijn kosten verder kan terugdringen. De druk op de batenkant blijft wel een risico en ook voorzieningen kunnen het bedrijf geld kosten, al was het eerste kwartaal daarbij geruststellend.</p><p>KBC heeft een accumulate-advies voor ABN AMRO met een koersdoel van 27 euro. Het aandeel ABN AMRO stond woensdag rond 09.20 uur 1,4 procent lager op 18,96 euro.</p>
