---
layout: post
title: "Automobilist spekt staatskas"
date: Fri, 17 May 2019 01:00:50 +0200
categories: 
- entertainment 
- opinie 
externe_link: "https://www.telegraaf.nl/nieuws/3601739/automobilist-spekt-staatskas"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/316f263a-7864-11e9-8a65-0217670beecd.jpg"
---

<p class="intro">Automobilisten hebben de schatkist vorig jaar flink gespekt. De opbrengsten van de belasting op personenauto’s en motorrijtuigen (bpm) en de accijnzen op brandstof waren honderden miljoenen euro’s hoger dan waarop de overheid had gerekend.</p> <p>De inkomsten van de bpm leverden de schatkist vorig jaar maar liefst 469 miljoen euro meer op dan verwacht. In totaal werd er 2,27 miljard euro opgehaald met deze belasting op autoverkoop. „Er zijn meer auto’s verkocht”, geeft het ministerie van Financiën als verklaring. „Daarnaast lijkt de verkoop te verschuiven naar grotere en duurdere auto’s met een hogere CO2-uitstoot.” En omdat die auto’s zwaarder belast worden, wordt er meer bpm opgehaald.</p><p>De ’accijns op lichte olie’, waar benzine onder valt, leverde maar liefst 145 miljoen euro meer op dan het kabinet aanvankelijk had ingeboekt. In totaal werd er 4,5 miljard opgehaald met die brandstofaccijns, zo blijkt uit de bijlage van het financieel jaarverslag van het Rijk.</p>
