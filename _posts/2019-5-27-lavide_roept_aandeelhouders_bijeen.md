---
layout: post
title: "Lavide roept aandeelhouders bijeen"
date: Mon, 27 May 2019 08:55:28 +0200
categories: 
- financieel 
- koersen 
externe_link: "https://www.telegraaf.nl/financieel/3651696/lavide-roept-aandeelhouders-bijeen"
---

<p class="intro">Beursfonds Lavide houdt op 20 juni een algemene aandeelhoudersvergadering. Op de agenda staat onder meer de voordracht van Bert Riemens als nieuw lid van de raad van commissarissen. Sjaak van den Berg treedt na de aandeelhoudersvergadering af als lid van de toezichtsraad.</p> <p>Riemens werkte onder meer als directeur van ABN AMRO-filialen in Zeeuws-Vlaanderen en was topman van de Belgische tapijtmaker Unicorn Group of Companies. Lavide heeft hem genomineerd vanwege zijn financiÃ«le kennis en kennis van Zeeuws-Vlaanderen, waar een groot deel van de toekomstige activiteiten van Lavide zullen plaatsvinden.</p><p>Onder de nieuwe topman Salar Azimi verlaat Lavide de kinderopvang. Het bedrijf gaat zich bezighouden met de exploitatie van de bezittingen van Azimi zoals verschillende hotels, een partyschip en voetbalclub Koninklijke Patro Eisden uit het Belgische Maasmechelen. Tijdens de aandeelhoudersvergadering geeft Azimi een toelichting op die activiteiten.</p><p>Lavide werd onlangs door beurshuis Euronext op het zogeheten strafbankje gezet.</p>
