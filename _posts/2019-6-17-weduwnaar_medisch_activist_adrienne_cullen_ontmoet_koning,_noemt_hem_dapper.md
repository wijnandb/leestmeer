---
layout: post
title: "Weduwnaar medisch activist Adrienne Cullen ontmoet koning, noemt hem dapper"
date: Mon, 17 Jun 2019 17:23:35 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/FBBOhb1aAEE/2289440"
feature_image: "https://nos.nl/data/image/2019/06/14/556812/1008x567.jpg"
---

<p>De weduwnaar van Adrienne Cullen, kankerpatiënt en slachtoffer van een medische fout in het UMC Utrecht, kijkt met een bijzonder gevoel terug op een ontmoeting met koning Willem-Alexander. De Ierse man ontmoette de koning vorige week bij het staatsbezoek aan Ierland, waar Willem-Alexander volgens hem erkende dat het "vreselijk" was wat er met Cullen is gebeurd. "Dat was een dapper gebaar", schrijft Peter Cluskey in een stuk in The Irish Times.</p>
<p>De 58-jarige Cullen stierf als gevolg van uitgezaaide baarmoederhalskanker, die te laat was ontdekt in het UMCU. De vrouw streed na de te late diagnose jarenlang tegen de geslotenheid van het Utrechtse ziekenhuis. Volgens Cullen ging het ziekenhuis op een onpersoonlijke wijze met haar om als patiënte.</p>
<p>"De koning beschreef Adrienne als dapper, aanhoudend en altruïstisch, wetende dat ze terminaal was", schrijft Cluskey. Ook zei Willem-Alexander dat hij dit al eerder tegen Ierse journalisten had gezegd. "De koning zei ook: 'wat zij heeft gedaan, heeft verandering teweeggebracht, maar haar verlies moet zeer, zeer moeilijk voor je zijn'."</p>
<p>Het tweetal sprak op een receptie zo'n vijf minuten over persoonlijke onderwerpen. De weduwnaar is ervan overtuigd dat de zaak van Cullen als "volledig onacceptabel" wordt gezien op de hoogste niveaus in Nederland. "Ook wordt erkend dat de nasleep schaamtevol is aangepakt".</p>
<p>Cluskey noemt het gebaar van het Nederlandse koningshuis een "welkom stukje dapperheid".</p><img src="http://feeds.feedburner.com/~r/nosnieuwskoningshuis/~4/FBBOhb1aAEE" height="1" width="1" alt=""/>
