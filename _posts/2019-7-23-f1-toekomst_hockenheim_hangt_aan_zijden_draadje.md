---
layout: post
title: "F1-toekomst Hockenheim hangt aan zijden draadje"
date: Tue, 23 Jul 2019 09:00:28 +0200
categories: 
- sport 
- autosport 
externe_link: "https://www.telegraaf.nl/sport/52289266/f1-toekomst-hockenheim-hangt-aan-zijden-draadje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9b0abf9a-ad17-11e9-abfd-0255c322e81b.jpg"
---

<p class="intro">Het ziet er somber uit voor de Grote Prijs van Duitsland in de Formule 1. De kans is groot dat komende weekeinde voorlopig de laatste is.</p> <p>Circuit Hockenheim heeft nog geen contract voor 2020 en de directie heeft weinig hoop dat het nog goedkomt. „Voor 2020 acht ik de kans klein op een Duitse Grand Prix”, zei directeur Georg Seiler van Hockenheim aan persbureau DPA.</p><p>„Er zijn 21 races gepland, Hanoi en Zandvoort zijn nieuw, dus er zullen races moeten afvallen. Mexico en Barcelona behoren tot de kandidaten en wij ook.”</p><p>Hockenheim heeft al jarenlang teruglopende toeschouwersaantallen en krijgt de organisatie van de Grand Prix financieel amper rond. Dankzij bijspringen van Mercedes slaagde het circuit er voor dit jaar nog net in een race te organiseren. „Er is altijd een achterdeur en we praten met eigenaar Liberty Media van de Formule 1, maar van een contract voor 2020 is nog lang geen sprake. Ik zie het somber in”, aldus Seiler.</p>
