---
layout: post
title: "Jongen (16) wint 3 miljoen dollar met Fortnite"
date: Mon, 29 Jul 2019 10:47:14 +0200
category: buitenland
externe_link: "https://www.telegraaf.nl/nieuws/1399300249/jongen-16-wint-3-miljoen-dollar-met-fortnite"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f5771134-b1e2-11e9-9b85-02c309bc01c1.jpg"
---

<p class="intro">Een 16-jarige Amerikaan heeft zondag het wereldkampioenschap Fortnite gewonnen. Professioneel gamer Kyle Giersdorf alias Bugha bleef als laatste over in de game. „Hier zijn geen woorden voor, ik ben zo blij. Al het harde werk, het heeft gewerkt. Dit is krankzinnig”, zei Giersdorf in een interview na de wedstrijd.</p> <p>Hij won niet alleen de solo-titel, maar ook de bijbehorende cheque van 3 miljoen dollar. Dat is meer geld dan tennisser Novak Djokovic kreeg toen hij onlangs Wimbledon won.</p><p>De finale werd gespeeld in een uitverkocht Arthur Ashe Stadium, waar over een paar weken de US Open wordt getennist.</p><p>Op zaterdag was de 21-jarige Dave Jong uit het Noord-Hollandse Andijk, alias Rojo, tweede geworden in het Fortnite-WK voor duo’s. Hij mag met zijn teamgenoot, de 15-jarige Brit Jaden Ashman, een bedrag van 2,2 miljoen dollar verdelen. Ze verloren de finale van de 16-jarige Nyhrox uit Noorwegen en de 17-jarige Aqua uit Oostenrijk. Zij verdelen 3 miljoen dollar.</p><p>Fortnite is een van de populairste games ooit. Momenteel zijn er ongeveer 200 miljoen geregistreerde spelers, van wie er bijna 80 miljoen geregeld spelen.</p>
