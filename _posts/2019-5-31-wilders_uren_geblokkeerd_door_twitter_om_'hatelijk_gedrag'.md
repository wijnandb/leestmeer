---
layout: post
title: "Wilders uren geblokkeerd door Twitter om 'hatelijk gedrag'"
date: Fri, 31 May 2019 10:53:22 +0200
category: politiek
externe_link: "https://nos.nl/l/2287029"
feature_image: "https://nos.nl/data/image/2019/05/21/551573/1008x567.jpg"
---

<p>PVV-leider Geert Wilders was vandaag uren geblokkeerd door Twitter. Dat gebeurde na een tweet over D66 en de immigratie van moslims. Het bedrijf heeft Wilders laten weten dat hij de regels omtrent "hatelijk gedrag" heeft geschonden. Twitter wil niet op individuele gevallen reageren en verwijst naar de gedragsregels.</p>
<p>Rond 20.45 uur meldde de politicus dat hij weer het sociale medium kon gebruiken. "Geen censuur maar vrijheid!" schreef hij. </p>
<p>Wilders zei eerder verbaasd te zijn dat hij was geblokkeerd. "Ongelooflijk, een twitterblock voor kritiek op Jetten. Tijdelijk met het dreigement erbij die definitief te maken. Afzenders van doodsbedreigingen aan me worden vaak wel door Twitter getolereerd, maar een feitelijke tweet van me over een collega niet. Waanzin."</p>
<p>De aanleiding, de tweet over D66, is inmiddels verwijderd. Dit kan een eis van Twitter zijn om de blokkade te kunnen opheffen.</p>
<p>Wilders noemde D66 in het bericht 'sukkels' die krokodillentranen huilen over antisemitisme, eerwraak, vrouwenbesnijdenis, terrorisme en haat:</p>
<p>Onlangs werd Bart Nijman, adjunct-hoofdredacteur van GeenStijl, ook tijdelijk geblokkeerd op Twitter. Dat gebeurde tot twee keer toe in korte tijd. De eerste keer bleek een fout te zijn, de tweede keer besloot Nijman de tweet te verwijderen.</p>
