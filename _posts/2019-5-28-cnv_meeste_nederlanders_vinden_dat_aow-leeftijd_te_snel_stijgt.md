---
layout: post
title: "CNV: meeste Nederlanders vinden dat AOW-leeftijd te snel stijgt"
date: Tue, 28 May 2019 09:13:59 +0200
category: nieuws
externe_link: "https://nos.nl/l/2286636"
feature_image: "https://nos.nl/data/image/2019/03/18/537905/1008x567.jpg"
---

<p>De meeste Nederlanders vinden dat de AOW-leeftijd te snel stijgt. Volgens vakbond CNV vindt 68 procent dat de pensioenleeftijd bevroren moet worden. Onder vrouwen is het percentage nog hoger; 79.</p>
<p>Maurice de Hond heeft in opdracht van het CNV aan de vooravond van de pensioenacties van vandaag onderzoek gedaan onder 2000 Nederlanders.</p>
<p>Bijna de helft van de ondervraagden is bang om de pensioenleeftijd niet gezond te halen en 87 procent vindt dat mensen met een zwaar beroep eerder met pensioen moeten kunnen. Verder steunt 65 procent de acties van vandaag.</p>
<h2>Sommige treinen rijden wel</h2>
<p>Het openbaar vervoer in bijna het hele land ligt vandaag plat. Alleen een paar treinen van regionale vervoerders rijden wel, net als een aantal treinen naar Schiphol. De rechter heeft vorige week bepaald dat niet al het treinverkeer naar de luchthaven mag worden platgelegd.</p>
<p>"Met onze acties en stakingen willen we de minister onder druk zetten. We willen dat mensen op tijd met pensioen kunnen, juist ook degenen met een zwaar beroep", zegt CNV-voorzitter Arend van Wijngaarden.</p>
<p>Volg de acties van vandaag in ons liveblog.</p>
