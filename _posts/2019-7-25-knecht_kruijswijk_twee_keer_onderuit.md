---
layout: post
title: "Knecht Kruijswijk twee keer onderuit"
date: Thu, 25 Jul 2019 18:23:27 +0200
categories: 
- sport 
- wielrennen 
externe_link: "https://www.telegraaf.nl/sport/530966677/knecht-kruijswijk-twee-keer-onderuit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/efcde2d4-aeff-11e9-abfd-0255c322e81b.jpg"
---

<p class="intro">George Bennett, een van de helpers van Steven Kruijswijk in de Tour de France, arriveerde donderdag gehavend aan de finish van de achttiende etappe van de Tour. De Nieuw-Zeelander bleek in de afdaling van de Galibier gevallen te zijn. Het was zijn tweede buiteling, nadat hij vroeg in de koers in de afdaling van de Col de Vars ook al onderuit was gegaan.</p> <p>Bennett leek zich in eerste instantie bij de medische controlepost van de Tour te gaan melden voor r√∂ntgenfoto's, maar draaide alsnog om en vertrok op de fiets richting het hotel van Jumbo-Visma. Daar constateerde de medische staf bij een eerste check geen ernstige verwondingen. Bennett zal later op de avond nog nader onderzoek ondergaan, meldde de ploeg op Twitter.</p><p>Een blessure zou met het oog op de komende twee Alpenritten slecht uitkomen voor Jumbo-Visma. Bennett is normaal samen met Laurens de Plus de belangrijkste hulp in de bergen voor Kruijswijk, de Nederlander die vierde staat in het algemeen klassement.</p>
