---
layout: post
title: "Rechter: Johnny Hallyday was inwoner Frankrijk"
date: Tue, 28 May 2019 16:44:41 +0200
categories: 
- entertainment 
- gossip 
externe_link: "https://www.telegraaf.nl/entertainment/3661507/rechter-johnny-hallyday-was-inwoner-frankrijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2c1ccefc-8157-11e9-b11c-0218eaf05005.png"
---

<p class="intro">Een Franse rechter heeft dinsdag verklaard dat de in 2017 overleden rockster Johnny Hallyday officieel in Frankrijk woonde en dat daarom de Franse wet van toepassing is op de verdeling van zijn nalatenschap. De uitspraak betekent een overwinning voor zijn kinderen David Hallyday en Laura Smet, die al meer dan een jaar met de weduwe van de popster overhoop liggen over het testament.</p> <p>Hallyday, die ook een huis had in Amerika, had in 2014 in Californië een testament opgemaakt. Daarmee liet hij naar verluidt alles na aan zijn vrouw Laeticia en hun twee jongere aangenomen kinderen Jade en Joy. David en Laura bleven met lege handen achter en stapten naar de rechter om de geldigheid van dat testament aan te vechten. Volgens hen zijn de Franse regels van toepassing en moet daarom de helft van Hallydays bezit naar de vier kinderen en een kwart naar de weduwe.</p><p>Het gaat mogelijk om een erfenis met een waarde van 100 miljoen euro. Vorig jaar april lieten David en Laura vrijwel de hele nalatenschap bevriezen. Zij laten weten „zeer ontroerd” te zijn door de beslissing van de rechtbank. Laeticia Hallyday heeft volgens Franse media aangegeven in hoger beroep te gaan.</p><p>Johnny Hallyday, ook wel de Franse Elvis genoemd, stierf in december 2017 op 74-jarige leeftijd aan de gevolgen van longkanker. Hij verkocht gedurende zijn carrière meer dan 100 miljoen platen.</p>
