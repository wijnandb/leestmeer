---
layout: post
title: "Omzetdaling Sony ondanks nieuwe Mortal Kombat"
date: Tue, 30 Jul 2019 09:22:45 +0200
categories: 
- financieel 
- koersen 
externe_link: "https://www.telegraaf.nl/financieel/1093172722/omzetdaling-sony-ondanks-nieuwe-mortal-kombat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/06fc2724-b29b-11e9-abfd-0255c322e81b.jpg"
---

<p class="intro">Een nieuwe editie van het klassieke computerspel Mortal Kombat en het uitbrengen van films als Men in Black konden de omzetdaling bij elektronica- en entertainmentgigant Sony niet stoppen. Het Japanse concern zette in het afgelopen kwartaal lagere opbrengsten in de boeken dan een jaar eerder en is pessimistischer geworden over zijn omzetprognose voor dit jaar.</p> <p>Het Japanse bedrijf voorziet nu een omzet van 8,6 biljoen yen in 2019, omgerekend 74 miljard euro. Dat was eerder nog 8,8 biljoen yen. De omzet in het eerste kwartaal van het lopende gebroken boekjaar daalde licht tot 1,9 biljoen yen. De computerspeltak en de divisie voor elektronica verloren omzet. De muziek- en filmtakken zagen wel de opbrengsten toenemen.</p><p>Sony tornde niet aan zijn winstverwachtingen. De operationele winst dikte aan tot 231 miljard yen. Dat is een stijging van 18 procent ten opzichte van een jaar eerder. Onder de streep resteerde 152 miljard yen.</p>
