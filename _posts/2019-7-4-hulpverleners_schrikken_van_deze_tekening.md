---
layout: post
title: "Hulpverleners schrikken van deze tekening"
date: Thu, 04 Jul 2019 10:33:00 +0200
category: jeugdjournaal
externe_link: "http://feeds.nos.nl/~r/jeugdjournaal/~3/jlFYJKBCRn4/2291948"
feature_image: "https://nos.nl/data/image/2019/07/04/561060/1008x567.jpg"
---

<p>Deze foto van een kindertekening krijgt veel aandacht op sociale media. De tekening is gemaakt door drie kinderen in de Verenigde Staten die gevangen werden gezet.</p>
<p>Opgesloten</p>
<p>De kinderen zijn 10 en 11 jaar oud en waren met hun ouders vanuit Mexico op weg naar de Verenigde Staten. Ze hopen daar een beter leven te krijgen.</p>
<p>Mensen die stiekem de grens over proberen te komen worden gelijk opgepakt. Ouders en kinderen worden dan vaak van elkaar gescheiden en ze worden apart opgesloten.</p>
<p>Steeds vaker</p>
<p>Dat kinderen bij hun ouders worden weggehaald, gebeurt al langer in de Verenigde Staten. Maar het opsluiten van kinderen gebeurt steeds vaker.</p>
<p>Veel mensen maken zich daar boos over. Ze zeggen dat het kinderen kan beschadigen om zonder hun ouders opgesloten te zitten. En deze tekening is daar volgens hen een goed voorbeeld van.</p><img src="http://feeds.feedburner.com/~r/jeugdjournaal/~4/jlFYJKBCRn4" height="1" width="1" alt=""/>
