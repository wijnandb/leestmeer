---
layout: post
title: "Eigenaresse haan Maurice kraait victorie"
date: Thu, 05 Sep 2019 11:02:52 +0200
category: buitenland
externe_link: "https://www.telegraaf.nl/nieuws/1126958496/eigenaresse-haan-maurice-kraait-victorie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c1be80dc-cfbc-11e9-bcd0-0255c322e81b.jpg"
---

<p class="intro">Een geruchtmakende rechtszaak over de Franse haan Maurice is gewonnen door de eigenaresse van het dier. De zaak was aangespannen door buren van de vrouw op het eiland Île d’Oléron, die zich ergerden aan het gekraai van de vogel.</p> <p>„Maurice heeft gewonnen en de klagers moeten de eigenaar een schadevergoeding betalen van 1000 euro”, zei de advocaat van de vrouw. Zij had de rechtbank in Rochefort verteld dat niemand ooit had geklaagd over haar haan, tot twee pensionado’s het vakantiehuis naast haar kochten.</p><p>De nieuwe buren klaagden dat ze wakker werden van het dier. Daarop deed eigenaresse Corinne Fesseau verschillende vergeefse pogingen de overlast te beëindigen. Ze hing onder meer zwarte lakens op om Maurice wijs te maken dat het nog geen ochtend was, maar daar trapte de haan niet in.</p><p>Maurice kreeg dankzij de rechtszaak een heldenstatus in Frankrijk. Hij kwam symbool te staan voor de spanningen op het platteland tussen eigenaars van vakantiewoningen en de lokale bevolking. Zo’n 140.000 mensen tekenden een petitie waarin ze steun uitspraken voor het dier.</p><p>„Ik ben sprakeloos”, zei Fesseau donderdag. „Het is een overwinning voor iedereen die in dezelfde situatie zit als ik.”</p>
