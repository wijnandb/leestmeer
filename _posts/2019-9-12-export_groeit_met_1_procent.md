---
layout: post
title: "Export groeit met 1 procent"
date: Thu, 12 Sep 2019 06:58:19 +0200
categories: 
- financieel 
- koersen 
externe_link: "https://www.telegraaf.nl/financieel/947869016/export-groeit-met-1-procent"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/34fdfcc8-d51a-11e9-896b-02c309bc01c1.jpg"
aantal: 134
unieke: 88
bron: "De Telegraaf"
---

<p class="intro">Het volume van de goederenexport was in juli 1 procent groter dan in dezelfde maand een jaar eerder. Dat is ongeveer gelijk aan de voorgaande maand, aldus het Centraal Bureau voor de Statistiek (CBS) donderdag.</p> <p>In juli groeide vooral de export van chemische producten, machines en voedingsmiddelen. Daarentegen kromp opnieuw de export van elektrotechnische apparatuur. Het volume van de import was in juli 3,3 procent hoger dan een jaar eerder. De groei van de import en de export werd wederom gedrukt door een, niet bij naam genoemd bedrijf dat vanaf oktober vorig jaar een deel van zijn activiteiten heeft verplaatst naar een ander land.</p><p>Volgens de zogeheten exportradar van het statistiekbureau zijn de omstandigheden voor de export in september iets gunstiger dan in juli. Dat komt vooral doordat de jaar-op-jaarontwikkeling van de wisselkoersen verbeterde.</p>
