---
layout: post
title: "Veluwse gemeenten klaar met herrie festivals"
date: Thu, 27 Jun 2019 13:40:29 +0200
categories: 
- entertainment 
- opinie 
externe_link: "https://www.telegraaf.nl/nieuws/272252194/veluwse-gemeenten-klaar-met-herrie-festivals"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1372cba6-98d4-11e9-8611-0255c322e81b.jpg"
---

<p class="intro">De Noord-Veluwse gemeenten Elburg, Nunspeet en Oldebroek zijn klaar met de herrie van festivals op het Walibi-terrein in Biddinghuizen in Flevoland. Daarom stappen ze naar de rechter om de nieuwe omgevingsvergunning die voor de festivals is afgegeven aan te vechten.</p> <p>In de nieuwe vergunning die de gemeente Dronten heeft afgegeven staat onder andere aan welke geluidsnormen festivals als Defqon, Lowlands en Opwekking moeten voldoen. De maximale geluidsgrens is hoger dan in de oude vergunning. Dat is de drie gemeenten tegen het zere been, want ze proberen al jaren om de geluidshinder juist omlaag te krijgen. „Als de wind richting de Veluwe staat is er soms geen normaal gesprek te voeren”, zegt de Nunspeetse wethouder Jaap Groothuis (SGP).</p><p>Defqon krijgt vanaf volgend jaar een dag extra en Lowlands mag elke dag een uur langer doorgaan, want volgens Dronten valt de overlast enorm mee. Nunspeet, Elburg en Oldebroek zeggen juist dat de herrie nu al tot de vroege ochtenduren duurt.</p><p>Defqon.1 begint vrijdag en duurt tot en met zondag. Zowel de Noord-Veluwe als Dronten laten geluidsmetingen doen.</p>
