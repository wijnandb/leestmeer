---
layout: post
title: "No-deal-brexit kan leiden tot chaos, staat in Britse regeringsdocumenten"
date: Thu, 12 Sep 2019 03:39:49 +0200
category: nieuws
externe_link: "https://nos.nl/l/2301330"
feature_image: "https://nos.nl/data/image/2019/09/12/576658/1008x567.jpg"
aantal: 178
unieke: 130
bron: "NOS"
---

<p>De Britse regering heeft documenten openbaar gemaakt over de mogelijke effecten van een no-deal-brexit. En die effecten zijn niet mis: stijgende voedselprijzen, hogere brandstofprijzen, een ontregeling van medicijnleveringen en er kan chaos op de straten uitbreken.</p>
<p>In de documenten wordt het vertrek van het Verenigd Koninkrijk uit de Europese Unie zonder akkoord een "worstcasescenario" genoemd, oftewel de slechts denkbare situatie.</p>
<p>De documenten werden op 2 augustus opgesteld. De Britse regering moest ze publiceren nadat het Lagerhuis in meerderheid had gestemd voor openbaarmaking.</p>
<h2>Kwetsbare groepen</h2>
<p>De documenten beschrijven dat de handel met het vasteland vrijwel stil kan komen te liggen: 85 procent van de vrachtwagens zou zonder deal niet voldoen aan de Franse douaneregels. Wat betreft voedingsmiddelen wordt verwacht dat verse producten en verpakkingsmiddelen schaarser kunnen worden, met name kwetsbare groepen zullen daar "onevenredig veel" last van krijgen.</p>
<p>De beschreven effecten van een no-deal-brexit komen bijna volledig overeen met inschattingen die in augustus uitlekten. Destijds werden ze door de overheid afgedaan als bangmakerij. Premier Johnson wil de EU hoe dan ook op 31 oktober verlaten, met of zonder deal.</p>
