---
layout: post
title: "’Violet’ uit Sjakie en de Chocoladefabriek dood"
date: Thu, 11 Jul 2019 11:44:30 +0200
categories: 
- entertainment 
- gossip 
externe_link: "https://www.telegraaf.nl/entertainment/1035023848/violet-uit-sjakie-en-de-chocoladefabriek-dood"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/18f35c56-a3c1-11e9-a30f-0218eaf05005.jpg"
---

<p class="intro">Denise Nickerson, de actrice die Violet Beauregarde speelde in de filmklassieker Sjakie en de Chocoladefabriek uit 1971, is op 62-jarige leeftijd overleden. Dat heeft haar familie via Facebook bekendgemaakt. „Ze is niet meer”, staat er in de post.</p> <p>De actrice leed aan een longontsteking en kreeg meerdere beroertes. De familie had dinsdag een crowdfunding opgezet om de medische kosten te betalen. Ook lieten ze weten Nickerson voor haar dood morfine te hebben toegediend „om haar pijn weg te nemen en haar ademhaling rustiger te maken.”</p><p>De Amerikaanse actrice begon haar carrière als klein meisje toen ze rollen wist te bemachtigen in de gothicsoap Dark Shadows. Daarin speelde ze twee personages, Amy Jennings en Nora Collins. Op haar 13e werd Nickerson gecast voor Sjakie en de Chocoladefabriek. Vanaf haar 21e levensjaar keerde de kind-ster acteren grotendeels de rug toe en werkte ze volgens de BBC als receptioniste en accountant. Sindsdien verscheen ze sporadisch op televisie.</p><p>Nickerson was tweemaal getrouwd. Haar eerste man overleed in 1983. Met haar tweede man, van wie ze in 1998 scheidde, kreeg ze een zoon.</p>
