---
layout: post
title: "Haan Maurice moet naar de rechter"
date: Thu, 04 Jul 2019 15:03:08 +0200
category: jeugdjournaal
externe_link: "http://feeds.nos.nl/~r/jeugdjournaal/~3/cBtcV7w6Wow/2292023"
feature_image: "https://nos.nl/data/image/2019/07/04/561021/1008x567.jpg"
---

<p>In Frankrijk staat vandaag haan Maurice voor de rechter. Volgens toeristen in het plaatsje Saint-Pierre d'Oléron maakt de haan te veel herrie. De rechtszaak lijkt misschien een grapje, maar in Frankrijk wordt het zeer serieus genomen.</p>
<p>Herrie</p>
<p>Saint-Pierre d'Oléron is normaal gesproken een rustig dorpje, maar in de zomer komen er duizenden toeristen uit Franse steden naartoe. In het huis naast haan Maurice zitten ook vakantiegangers en die vinden het gekraai van de haan maar niks. Ze willen daarom dat Maurice voortaan 's nachts in een hokje zit, zodat ze er minder last van hebben.</p>
<p>Maar zijn baasje Corinne vindt dat onzin. Zij zegt dat zulke geluiden bij het platteland horen. En veel andere mensen die op het platteland wonen zijn het met haar eens. Zij vinden dat mensen uit de stad te veel klagen.</p>
<p>Meer dan 100.000 Fransen tekenden een petitie om Maurice en zijn baasje te steunen. Sommigen zijn ook naar de rechtszaal gekomen en hebben hun eigen haan meegenomen. </p>
<p>In september maakt de rechter een beslissing. </p><img src="http://feeds.feedburner.com/~r/jeugdjournaal/~4/cBtcV7w6Wow" height="1" width="1" alt=""/>
