---
layout: post
title: "NOS Formule 1-podcast #7: 'Betwijfel of Verstappen races gaat winnen'"
date: Mon, 13 May 2019 14:48:30 +0200
category: sport
externe_link: "https://nos.nl/l/2284432"
feature_image: "https://nos.nl/data/image/2019/05/13/549674/1008x567.jpg"
---

<p>Max Verstappen eindigde in Barcelona op de derde plek. Is dat dit seizoen het maximaal haalbare voor hem? En hoe zit het nou met Zandvoort, wanneer komt er witte rook uit de duinen?</p>
<p>In de zevende aflevering van de NOS Formule 1-podcast blikken Louis Dekker (NOS-verslaggever) en Jan Lammers (NOS-analist) met presentator Amber Brantsen terug op de Grand Prix van Spanje en praten ze over de mogelijke terugkeer van de Nederlandse grand prix.</p>
<p>"Red Bull kan zich gaandeweg het seizoen nog wel verbeteren, maar ik betwijfel op dit moment of Verstappen races gaat winnen", zegt Lammers. "Wereldkampioen zal hij niet worden en voor die derde plaats zal hij ook nog heel hard moeten vechten."</p>
<h2>Zandvoort</h2>
<p>De geruchten dat er volgend jaar weer in Zandvoort geracet gaat worden, zijn steeds hardnekkiger. "Iedereen gaat er vanuit dat er volgend jaar niet meer in Barcelona gereden gaat worden en wel in Zandvoort", zegt Dekker. "Dat wordt door niemand ontkend, het is alleen nog niet officieel bekendgemaakt."</p>
<p>Lammers, de beoogd directeur van de Nederlandse GP, geeft die officiële bevestiging ook niet, maar zegt onder meer wel dat het circuit van Zandvoort "een van de mooiste in de wereld is" en "een fascinerende belevenis voor coureurs".</p>
