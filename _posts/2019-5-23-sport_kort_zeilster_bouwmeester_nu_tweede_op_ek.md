---
layout: post
title: "Sport Kort: Zeilster Bouwmeester nu tweede op EK"
date: Fri, 24 May 2019 00:09:00 +0200
category: sport
externe_link: "https://www.telegraaf.nl/sport/3634630/sport-kort-zeilster-bouwmeester-nu-tweede-op-ek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8ac73cac-7da7-11e9-b7c7-0255c322e81b.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>23:59 uur Golfster Anne van Dam is slecht begonnen aan de Pure Silk Championship in het Amerikaanse Williamsburg. De 23-jarige Arnhemse kwam in haar eerste ronde op de River Course tot 77 slagen, zes boven het baangemiddelde. Daarmee staat ze bijna onderaan.
22:04 uur Zeilster Marit Bouwmeester is geklommen naar de tweede plaats bij de open Europese kampioenschappen in de Laser Radial-klasse. Voor de kust van Porto eindigde Bouwmeester als zesde en veertiende in de zevende en achtste race. Desondanks steeg ze een plaats omdat de Finse Tuula Tenkanen met een vijftiende en tiende plek zakte naar de vijfde plaats.</p><p>20:00 uur Zwemster Sharon van Rouwendaal is als tweede geëindigd op de 10 kilometer open water van de open Franse kampioenschappen. De olympische kampioene van Rio 2016 moest in Brive-la-Gaillarde alleen Paula Ruiz Bravo voor laten gaan.</p><p>18.41 uur: De Nederlandse volleybalsters hebben hun derde wedstrijd in de Nations League gewonnen van Zuid-Korea. In Belgrado wonnen de vrouwen van bondscoach Jamie Morrison met 3-0 (25-18 25-21 25-18). Het is de eerste zege van Oranje, na nederlagen tegen Servië en Turkije.</p><p>18.40 uur: Danny Koevermans keert als assistent-trainer van het vrouwenelftal terug bij PSV. De voormalig aanvaller van de club uit Eindhoven heeft zich voor een jaar gebonden aan de nummer drie van het afgelopen seizoen in de eredivisie.</p><p>18.20 uur: De nationale voetbalploeg van Montenegro moet van de UEFA de eerstvolgende thuiswedstrijd, op 7 juni tegen Kosovo, zonder publiek spelen. De Europese voetbalbond bevestigt de straf die het land opgelegd had gekregen na racistische spreekkoren richting de Engelse spelers Danny Rose en Raheem Sterling in het kwalificatieduel met Engeland. Montenegro was tegen de straf in beroep gegaan, maar is daarin in het ongelijk gesteld.</p><p>15.21 uur: De Nederlandse Loterij gaat optreden als shirtsponsor van de nationale handbalploegen. De belangrijkste sponsor van de Nederlandse sport was in die hoedanigheid al zichtbaar op kleding van TeamNL-sporters in het wielrennen, zwemmen en atletiek. De Nederlandse Loterij verlengde daarnaast het partnerschap met TeamNL tot en met 2020.</p><p>11.45 uur: Ronnie O’Sullivan heeft misschien wel zijn laatste wereldkampioenschap snooker gespeeld. „Volgend jaar wil ik slechts een paar toernooien spelen, misschien drie of vier. Toernooien waar geen media is. De Masters, het UK Championship en het wereldkampioenschap missen zal ik dus missen. Voor mij wordt het wereldkampioenschap overschat. Ik heb het vijf keer gewonnen en het is het bloed, zweet en de tranen is het me nietmeer waard”, aldus The Rocket, die op het vorige WK al vroeg werd uitgeschakeld door een amateur.</p><p>10.11 uur: PEC Zwolle heeft Kenneth Paal definitief binnengehaald. De 21-jarige verdediger speelde dit seizoen al op huurbasis voor de eredivisieclub uit Overijssel. PEC Zwolle had bij PSV een optie tot koop bedongen en die optie is nu gelicht.Paal ondertekent in Zwolle een contract voor drie jaar.</p><p>10.04 uur: De internationale hockeyfederatie FIH heeft een comité opgericht dat zich onder leiding van Marijke Fleuren vooral bezig gaat houden met gelijkheid in de sport. De Nederlandse voorzitter van de Europese hockeybond heeft als doel om vrouwen op en naast het hockeyveld dezelfde kansen als mannen te geven. De Europese hockeybond richtte vorig jaar op initiatief van Fleuren een vrouwenversie op van de Euro Hockey League, het belangrijkste clubtoernooi in Europa voor de mannen.</p>
