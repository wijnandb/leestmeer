---
layout: post
title: "Opnieuw leden motorclub Caloh Wagoh opgepakt"
date: Tue, 03 Sep 2019 11:21:45 +0200
categories: 
- entertainment 
- opinie 
externe_link: "https://www.telegraaf.nl/nieuws/807064337/opnieuw-leden-motorclub-caloh-wagoh-opgepakt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ce33649a-ce36-11e9-b0f3-0218eaf05005.jpg"
---

<p class="intro">Opnieuw zijn drie mannen aangehouden in het onderzoek naar de motorclub Caloh Wagoh vanwege liquidaties. Het gaat om een 37-jarige man uit Rijswijk en twee mannen van 32 en 52 uit Den Haag, allen leden van de motorclub, meldde het Openbaar Ministerie in Den Haag dinsdag. Onlangs werden al twee verdachten aangehouden op Sint-Maarten en in Spanje.</p> <p>Het OM denkt dat deze twee mannen opdracht hebben gegeven tot liquidaties aan een ander bendelid. Deze persoon, die wordt gezien als een kopstuk binnen de club, zit ook al vast. Hij zou enkele opdrachten hebben uitgezet bij de andere drie motorclubleden die dinsdag zijn opgepakt in Nederland.</p><p>Om welke zaken het hier precies gaat, wil het OM nog niet zeggen. Bekend was al dat het grote onderzoek zich richt op onder meer de moord op Zeki Yumusak in Rotterdam, op Jair Wessels in Breukelen en Farid Souhali in Den Haag. Daarvoor zitten al meer verdachten vast. In de omvangrijke zaak figureert ook een kroongetuige, Tony de G.</p><p>De drie net opgepakte verdachten worden vrijdag voorgeleid aan de rechter-commissaris van de rechtbank Utrecht. Het is nog niet bekend wanneer de twee eerder aangehouden verdachten - van 34 en 36 jaar - naar Nederland komen. Van hen is geen vaste woonplaats bekend in Nederland.</p><p>Het OM wil ook Caloh Wagoh laten verbieden en ontbinden, omdat de motorclub „structureel en onlosmakelijk” verbonden zou zijn met criminaliteit. De club heeft enkele honderden leden en is voortgekomen uit de Haagse bende Crips. In 2016 is deze bende met de outlaw motorclub Trailer Trash Maro Djipen (’Ons Leven’) MC samengevoegd tot Caloh Wagoh.</p><p>Eerder heeft de rechter al Bandidos, Satudarah, No Surrender en Hells Angels verboden. Bij de twee laatste clubs loopt nog een hoger beroep.</p>
