---
layout: post
title: "Nadal, Federer en Djokovic simpel door"
date: Mon, 08 Jul 2019 20:26:00 +0200
category: sport
externe_link: "https://www.telegraaf.nl/sport/170002237/nadal-federer-en-djokovic-simpel-door"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/328c2392-a1ae-11e9-8785-0217670beecd.jpg"
---

<p class="intro">Rafael Nadal heeft zich overtuigend als eerste speler geplaatst voor de kwartfinales van het mannentoernooi van Wimbledon.</p> <p>De 33-jarige Spanjaard, als derde geplaatst in Londen, gunde de Portugees Joao Sousa maar zes games. Het werd in een uur en drie kwartier 6-2 6-2 6-2.</p><p>Nadal begon voortvarend en had al na dertien minuten een voorsprong van 4-0. De nummer 2 van de wereld verloor in de hele wedstrijd maar vijf punten op zijn eigen opslag en hij gunde de mondiale nummer 69 geen enkel breakpoint.</p><p>Federer in 74 minuten door</p><p>Roger Federer heeft met speels gemak de kwartfinales bereikt van Wimbledon. De achtvoudig kampioen liet in de vierde ronde de Italiaan Matteo Berrettini met 6-1 6-2 6-2 kansloos. De partij duurde maar 74 minuten.</p><p>De nummer 3 van de wereld noteerde maar vijf onnodige fouten, tegenover 23 winners. Federer won de helft van de punten op de opslag van de Italiaan. Na nog geen vijf kwartier maakte Federer het af met een lovegame, die hij afsloot met een eenvoudige volley.</p><p>Djokovic</p><p>Eerder had Novak Djokovic zich ook zonder moeite bij de laatste acht geschaard. De titelverdediger stond tegen de Fransman Ugo Humbert geen set af: 6-3 6-2 6-3.</p>
