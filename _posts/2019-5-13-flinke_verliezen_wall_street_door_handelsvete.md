---
layout: post
title: "Flinke verliezen Wall Street door handelsvete"
date: Mon, 13 May 2019 22:18:43 +0200
categories: 
- financieel 
- koersen 
externe_link: "https://www.telegraaf.nl/financieel/3581533/flinke-verliezen-wall-street-door-handelsvete"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a6293b8c-75bc-11e9-8aa7-02d1dbdc35d1.jpg"
---

<p class="intro">De Amerikaanse aandelenbeurzen zijn maandag met forse verliezen gesloten. De weer escalerende handelsvete tussen de Verenigde Staten en China joeg beleggers op Wall Street schrik aan.</p> <p>De Dow-Jonesindex eindigde 2,4 procent lager op 25.324,99 punten. De breder samengestelde S&amp;P 500 sloot ook 2,4 procent in de min, op 2811,87 punten, en technologiebeurs Nasdaq leverde 3,4 procent in tot 7647,02 punten. Het gaat om de grootste verliesdag in maanden.</p><p>President Donald Trump waarschuwde China niet met vergeldingen te komen. Maar Peking kondigde toch aan de tarieven voor 60 miljard dollar aan Amerikaanse producten te zullen verhogen. De VS bereiden in de tussentijd heffingen voor op bijna alle goederen uit China waarvoor nog geen invoertarieven gelden. Kenners op de financiÃ«le markten houden er vanwege de oplopende spanningen daarnaast in toenemende mate rekening mee dat de Federal Reserve later dit jaar met een renteverlaging zou kunnen komen.</p><p>Boeing 737 MAX langer aan de grond</p><p>Vooral bedrijven die gevoelig zijn voor de handelsoorlog tussen Washington en Peking kregen klappen op de beurs. Zo was Apple met een min van bijna 6 procent de hekkensluiter bij de Dow-fondsen. Grote exporteurs als maker van elektrische auto's Tesla en witgoedfabrikant Whirlpool zakten rond de 5 procent. Juweliersketen Tiffany kreeg eveneens een tik en noteerde bijna 7 procent in de min na de sluitingsbel.</p><p>Boeing verloor een kleine 5 procent. Naast de zorgen over de handelsoorlog kwam de vliegtuigproducent onder druk vanwege zijn geplaagde 737 MAX-vliegtuig. De toestellen zouden nog maanden aan de grond moeten blijven omdat de goedkeuring van de Amerikaanse luchtvaartautoriteit langer op zich laat wachten.</p><p>Uber omlaag</p><p>Uber Technologies ging verder bijna 11 procent omlaag. De maker van de bekende taxi-app maakte vrijdag al een teleurstellende start op Wall Street door op zijn eerste handelsdag meteen bijna 8 procent in te leveren.</p><p>De euro was 1,1230 dollar waard, tegen 1,1236 dollar bij het slot van de Europese beurzen eerder op de dag. Een vat Amerikaanse olie kostte 1,4 procent minder en was 60,82 dollar waard. Brentolie zakte 1,1 procent in prijs op 69,86 dollar per vat.</p>
