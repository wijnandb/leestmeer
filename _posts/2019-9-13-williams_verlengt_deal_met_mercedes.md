---
layout: post
title: "Williams verlengt deal met Mercedes"
date: Fri, 13 Sep 2019 13:02:04 +0200
categories: 
- sport 
- autosport 
externe_link: "https://www.telegraaf.nl/sport/463453337/williams-verlengt-deal-met-mercedes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f62b8b26-d615-11e9-bec0-02c309bc01c1.jpg"
aantal: 133
unieke: 104
bron: "De Telegraaf"
---

<p class="intro">De Engelse renstal Williams heeft ook de komende jaren de beschikking over motoren van Mercedes.</p> <p>Het Formule 1-team verlengde het contract met de Duitse fabrikant, dat na volgend seizoen zou aflopen, tot eind 2025. De bolides van Williams worden sinds 2014 aangedreven door Mercedes-motoren.</p><p>De voorheen zo toonaangevende renstal van Sir Frank Williams, die zeven wereldkampioenen leverde in de Formule 1, is de laatste jaren afgegleden tot een achterhoedeteam. Dit seizoen pakte Williams pas één punt, vorig jaar stokte de teller bij zeven punten.</p><p>De overstap van Renault-motoren naar krachtbronnen van Mercedes bleek in de eerste jaren wel succesvol. In 2014 en 2015 eindigde het team als derde in het WK voor constructeurs en werden heel wat podiumplaatsen behaald met de coureurs Valtteri Bottas en Felipe Massa. Daarna ging Williams echter steeds minder presteren.</p>
