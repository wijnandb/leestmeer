---
layout: post
title: "’Afval dumpen hard aanpakken’"
date: Thu, 22 Aug 2019 10:19:22 +0200
category: overig
externe_link: "https://www.telegraaf.nl/watuzegt/899381375/afval-dumpen-hard-aanpakken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8b9817fa-c4b5-11e9-8880-0217670beecd.jpg"
---

<p class="intro">Zwerfvuil is een steeds groter probleem aan het worden. De plastic soep in de zeeën wordt steeds dikker! G. Baert maakt zich zorgen en komt met oplossingen.</p> <p>Op- en afritten van snelwegen zijn blijkbaar de nieuwe afval dumpplaatsen. ’Reclame’ van de diverse fastfoodketens is een omtrek van twee kilometer op de omliggende parkeerplaatsen ruim te vinden, want als klaar bent met eten dump je het afval toch gewoon buiten op straat?</p><p>Oplossing:</p><p>1) veel, veel meer cameratoezicht. Het kan niet zo heel moeilijk zijn om software te ontwikkelen die automatisch opneemt en registreert als mensen afval dumpen.</p><p>2) hard optreden bij afval dumpen: geen boetes maar minimaal 500 uren ter beschikking stelling aan de gemeentelijke reinigingsdiensten alsmede verplicht volgen van een nieuw te ontwikkelen cursus ’hoe moet ik omgaan met afval en waarom?’.</p><p>De kosten van deze cursus alsmede kosten van toezicht tijdens uitvoering van het afval ruimen dient de afvaldumper tevens zelf te voldoen. Als men dat financieel niet kan dragen: extra uren ter beschikking stelling van de reinigingsdiensten tegen een vergoeding van 1 euro per uur. Bij herhaling van het strafbare feit: strafverdubbeling.</p><p>3) Fabrikanten dwingen om statiegeld in te voeren op plastic flessen en blikjes.</p><p>4) Fastfoodketens dwingen om statiegeld in te voeren op verpakkingen.</p><p>Als bovenstaande ingevoerd zou worden zal men zich wel twee keer bedenken om nog iets van afval op straat te gooien.</p><p>G. Baert, Breda</p>
