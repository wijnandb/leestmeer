---
layout: post
title: "Gehandicapte schildpad loopt weer dankzij LEGO-wieltjes"
date: Sun, 23 Jun 2019 16:01:48 +0200
category: buitenland
externe_link: "https://www.telegraaf.nl/nieuws/1289241065/gehandicapte-schildpad-loopt-weer-dankzij-lego-wieltjes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/78fcc110-95bf-11e9-b635-0217670beecd.jpg"
---

<p class="intro">De 15-jarige schildpad Pedro kwam door pech zonder achterpoten te zitten. Zijn baasje, Sandra Traylor uit het Amerikaanse Baton Rouge (Louisiana), keek daarom samen met de dierenartsen van de Universiteit van de staat naar een oplossing. Nu kan Pedro weer naar hartenlust op pad: het dier heeft LEGO-wieltjes gekregen en komt weer vooruit.</p> <p>In gesprek met CNN vertelt Ginger Guttner, de woordvoerder van de Universiteit, dat er medisch gezien niets mis was met Pedro: „Maar het was duidelijk dat de schildpad geen achterpoten meer had, en dus was het niet moeilijk om te achterhalen wat het probleem was.”</p><p>Sandra Traylor adopteerde de schildpad toen hij drie pootjes had. Niet lang geleden verloor Pedro echter ook een tweede poot, toen hij in de tuin rondliep.</p><p>Stagiaire Kelly Rockwell kwam uiteindelijk met het idee van de LEGO-wieltjes. Met wat lijm was het probleem van Pedro zo verholpen.</p><p>Guttner: „Of onze patienten nu twee gram of 900 kilo wegen, we moeten de zaken vaak vanuit een geheel ander perspectief bekijken.”</p><p>Inmiddels maakt Pedro volgens CNN het weer helemaal goed.</p>
