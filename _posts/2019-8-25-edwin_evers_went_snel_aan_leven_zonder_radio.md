---
layout: post
title: "Edwin Evers went snel aan leven zonder radio"
date: Sun, 25 Aug 2019 16:07:00 +0200
category: entertainment
externe_link: "https://www.telegraaf.nl/entertainment/1288543393/edwin-evers-went-snel-aan-leven-zonder-radio"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/faa88ce0-c741-11e9-a7aa-0218eaf05005.jpg"
---

<p class="intro">Radio-dj Edwin Evers, die sinds december van een sabbatical geniet, mist het radiovak niet. Dit vertelt de radiomaker aan Johnny de Mol in de eerste aflevering van het nieuwe seizoen van Waar is De Mol?, waarvoor de mannen zijn afgereisd naar Liverpool. Een videofragment van de aflevering verscheen zondagmiddag op Instagram.</p> <p>Op de vraag ’wat mis je het meest’ antwoordt Edwin zorgvuldig: „Ik denk er goed over na, want het is bot om te zeggen ’ik mis eigenlijk helemaal niets’. Maar dat is eigenlijk wel zo.”</p><p>Edwin Evers nam in december afscheid van zijn ochtendshow Evers staat op, met een twaalf uur durende marathonuitzending op Radio 538. Hij stopte na 21 jaar met zijn ochtendshow. Aan Johnny de Mol vertelt Edwin: „Ik heb altijd in een heel vast stramien geleefd. Op tijd naar bed, op tijd eruit. Doordeweeks geen alcohol, geen gekkigheid, geen feestjes, niks. Dat heb ik ook nooit gedaan. Ik wilde dat gewoon even helemaal kwijt. Ik wilde gewoon geen enkele verplichting meer. Daar ga je verdomd snel aan wennen.”</p>
