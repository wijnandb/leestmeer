---
layout: post
title: "Om deze opmerkelijke reden legt Henk Westbroek de opnames van All Together Now stil"
date: Fri, 24 May 2019 20:43:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3645297/om-deze-opmerkelijke-reden-legt-henk-westbroek-de-opnames-van-all-together-now-stil"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e92cb21c-7e6b-11e9-8145-02d2fb1aa1d7.jpg"
---

<p class="intro">Vrijdagavond is er een wel heel opvallend moment in All Together Now. Niet een deelnemer, maar jurylid Henk Westbroek krijgt de 100-koppige jury aan het applaudisseren. En dat doen ze niet om zijn zangtalent...</p> <p>In All Together Now treden zangers op voor een jury bestaande uit 100 muziekprofessionals uit alle takken van de business. De zanger of zangeres die de meeste juryleden enthousiast weet te krijgen, is de winnaar van de avond. Ook Henk Westbroek zit in deze jury, maar vrijdagavond was hij in geen velden of wegen te vinden.</p><p>„Hey! Henk is weg!”, wordt al snel opgemerkt. Als presentatrice Chantal Janzen backstage verhaal gaat halen, wordt al snel duidelijk wat er nou aan de hand is. „Henk, waar blijf je nou?” vraagt de blondine. „Ik had diarree”, verklaart Henk terwijl hij nonchalant doorloopt. „Nou, ja dan weten we dat. Altijd fijn om met de mensen mee te leven”, reageert Chantal in de camera.</p><p>Als Henk eindelijk zijn plekje in de jury inneemt, wordt hij warm onthaald. De zanger krijgt nog net geen staande ovatie van de voltallige jury. Toch ziet hij er nog niet helemaal op zijn gemak uit. „Henk zit er heel bescheten bij”, besluit Chantal.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
