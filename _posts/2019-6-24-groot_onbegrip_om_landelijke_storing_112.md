---
layout: post
title: "Groot onbegrip om landelijke storing 112"
date: Mon, 24 Jun 2019 17:17:17 +0200
category: binnenland
externe_link: "https://www.telegraaf.nl/nieuws/1486617150/groot-onbegrip-om-landelijke-storing-112"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d081d63a-9698-11e9-8efa-02c309bc01c1.jpg"
---

<p class="intro">Op sociale media wordt met ontzetting gereageerd op de grote landelijke storing waardoor 112 onbereikbaar is. Mensen zijn vooral verbaasd dat er geen back-up systeem is en dat er nu wordt opgeroepen om contact op te nemen via Facebook en Twitter. „Mensen in nood moeten het toevallig via sociale media zien.”</p> <p>Ook klonken er kritische geluiden waarom er niet direct een NL-Alert is uitgedaan. Het is onduidelijk of de storing ook dat alarmsysteem had aangetast. Om 17.21 uur is er alsnog een NL-Alert op grote schaal verstuurd.</p><p>De storing treft niet alleen hulpdiensten, maar ook andere nummers dan 112. Vanwege de grote telefoonstoring heeft de politie een alternatief telefoonnummer ingesteld voor mensen die met 112 willen bellen. Het alarmnummer is bereikbaar via 088-6628240. Wie het nummer voor niet-spoedeisende gevallen nodig heeft, 0900-8844, kan voorlopig bellen met 088-9659630. Maar volgens sommigen werkt dat nummer ook niet, blijkt uit reacties.</p><p>Grappen</p><p>Sommigen kunnen ook wel de humor inzien van de massale storing. „Apeldoorn bellen heeft ook geen zin”, wordt getweet. „Welkom terug in de middeleeuwen!” schrijft Wouter Blok. Anderen opperen om toch maar het omstreden Chinese Huawei-netwerk in Nederland aan te leggen. Ook de term ’bananenrepubliek’ valt veelvuldig.</p><p>Ondervindt u problemen door de storing bij 112 en 0900-8844, meld dit dan door een bericht te sturen naar onze verslaggever Marcel Vink: m.vink@telegraaf.nl.</p>
