---
layout: post
title: "Clubarts RKC kreeg hartstilstand tijdens de rust"
date: Tue, 28 May 2019 21:01:54 +0200
categories: 
- sport 
- voetbal 
externe_link: "https://www.telegraaf.nl/sport/3662916/clubarts-rkc-kreeg-hartstilstand-tijdens-de-rust"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3e0e55dc-817e-11e9-a983-02c309bc01c1.jpg"
---

<p class="intro">Tijdens het promotie/degradatieduel tussen Go Ahead Eagles en RKC vond tijdens de rust een vervelend incident plaats.</p> <p>De teamarts van RKC kreeg tijdens de rust een hartstilstand. De tweede helft ging daardoor tien minuten later van start, mede omdat RKC-trainer Fred Grim aan scheidsrechter Dennis Higler om meer tijd vroeg, zodat zijn spelers langer de tijd konden krijgen om bij te komen. Het staflid werd met de ambulance naar het ziekenhuis gebracht. Inmiddels is hij weer stabiel.</p><p>Het leek een negatief effect op de spelers van RKC te hebben, de spelers waren met hun hoofd ergens anders. Logisch ook. Een 1-2 voorsprong veranderde namelijk snel in een 3-2 achterstand. Uiteindelijk trok RKC toch aan het langste eind door met 4-5 te winnen in Deventer en promoveert daardoor naar de Eredivisie.</p><p>De spelers en trainer Grim waren na afloop zichtbaar geëmotioneerd. Iedereen was gerustgesteld dat ’hun dokter’, zoals ze zelf zeiden, het naar omstandigheden goed maakte. „Het was schrikken in de rust”, reageerde Stijn Spierings, die zelf de uitermate belangrijke 4-4 tegen de touwen werkte. „Deze is natuurlijk voor hem”, doelde hij vervolgens op de clubarts. „Het is onwerkelijk”, vulde keeper Etienne Vaessen aan. „Gelukkig gaat het weer goed.”</p>
