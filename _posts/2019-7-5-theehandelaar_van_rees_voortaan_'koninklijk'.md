---
layout: post
title: "Theehandelaar Van Rees voortaan 'Koninklijk'"
date: Fri, 05 Jul 2019 18:34:15 +0200
categories: 
- financieel 
- koersen 
externe_link: "https://www.telegraaf.nl/financieel/772766488/theehandelaar-van-rees-voortaan-koninklijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a5508890-9f61-11e9-8395-02d2fb1aa1d7.jpg"
---

<p class="intro">Van Rees Group, onderdeel van het beursgenoteerde handelshuis Amsterdam Commodities (Acomo), heeft het predicaat Koninkrijk gekregen. De Rotterdamse onderneming, die haar 200e verjaardag viert, is naar zeggen een van de grootste onafhankelijke theehandelaren ter wereld.</p> <p>Directeur Rajith De Mel is heel erg blij met de onderscheiding. "Ik vergelijk Van Rees wel eens met een oude theestruik die inmiddels vele stormen en droogte heeft overleefd en de tand des tijds heeft doorstaan. Dat beeld biedt vertrouwen en perspectief om onze marktpositie in de wereld continu te blijven versterken."</p><p>Sinds de jaren tachtig zijn er geen leden van de familie Van Rees meer werkzaam in het bedrijf. Wel aanwezig bij de jubileumviering waren Jan Maarten en Jan Wijnand van Rees die als zonen van handelaar Jan van Rees eind jaren veertig al op jonge leeftijd naar het buitenland reisden.</p><p>Sinds 2010 zijn de aandelen in handen van Acomo, dat is gespecialiseerd in de handel in specerijen, noten, gedroogde zuidvruchten, thee, eetbare zaden en voedingsingrediÃ«nten. "Met Acomo hebben we een solide langetermijnaandeelhouder aan boord die ons steunt bij onze groeiambities", aldus De Mel.</p>
