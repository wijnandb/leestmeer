---
layout: post
title: "Nadal: ’Dat is onderdeel van het leven’"
date: Sat, 07 Sep 2019 20:23:06 +0200
categories: 
- sport 
- tennis 
externe_link: "https://www.telegraaf.nl/sport/422797310/nadal-dat-is-onderdeel-van-het-leven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/89dd66b0-d19c-11e9-9b97-0218eaf05005.jpg"
---

<p class="intro">Rafael Nadal heeft het de tennisliefhebbers aan de vooravond van de finale van de US Open nog maar eens onder de neus gewreven. The Big Four - oftewel hijzelf, Novak Djokovic, Roger Federer en Andy Murray - blijft niet eeuwig het mondiale tennis domineren.</p> <p>„Op een bepaald moment komt dit tijdperk tot een einde”, zei Nadal voorafgaand aan de eindstrijd in New York tegen de Rus Daniil Medvedev. „We hebben bijna 15 jaar aan de top gestaan. Ik ben 33, Novak is 32 en Roger is 38. En Andy, die is 32. De tijd staat niet stil, dat is onderdeel van het leven. Dit tijdperk hoeft niet eeuwig te duren.”</p><p>De laatste keer dat er een speler uit ’De Grote Vier’ ontbrak in een finale van een grandslamfinale is precies vijf jaar geleden, toen de finale van de US Open tussen Marin Cilic en Kei Nishikori ging.</p><p>De laatste elf majors werden gewonnen door de dertigers Djokovic, Nadal en Federer. „Ik maak me er geen zorgen over, want in het tennis staan er altijd weer nieuwe kampioenen op”, aldus Nadal. „Er komt een moment dat dit tijdperk gaat eindigen.”</p>
