---
layout: post
title: "Beurs: Verlies AEX loopt sterk terug"
date: Tue, 04 Jun 2019 10:03:00 +0200
categories: 
- financieel 
- koersen 
externe_link: "https://www.telegraaf.nl/financieel/3687193/beurs-verlies-aex-loopt-sterk-terug"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/607675f6-86a0-11e9-acb5-02c309bc01c1.jpg"
---

<p class="intro">Van het stevige openingsverlies voor de AEX was na een uur handelen nog slechts de helft over. Onder meer ArcelorMittal en de financiële instellingen boekten mooie plussen. Daar stonden behoorlijke minnen van de zwaargewichten ASML en Shell tegenover.</p> <p>Iets na tien uur stond de AEX 0,4% lager op 538,5 punten, na pal na opening tot 536,2 punten te zijn weggezakt. De AMX wist het openingsverlies zelfs in een winst van 0,6% op te buigen, waardoor de index voor middelgrote fondsen op 735,1 punten belandde.</p><p>Elders in Europa joegen beleggers ook naar koopjes. De Duitse DAX belandde 0,1% hoger en de Franse CAC 40 stond nog slechts 0,3% lager.</p><p>In Azië was de stemming vanochtend veelal licht bedrukt. De Japanse Nikkei-index sloot fractioneel lager.</p><p>De indexfutures wezen op een ongeveer 0,4% hoger begin van de Amerikaanse beurzen. Maandag sloot de Dow Jones-index fractioneel hoger. De Nasdaq-index verloor 1,6%, door stevige verliezen bij zwaarwegende technologiebedrijven die door toezichthouders worden aangepakt.</p><p>Beleggers opereerden voorzichtig, vanwege de angst dat het handelsconflict tussen China en de VS uit de hand gaat lopen. In de afgelopen dagen hielden beide landen zich relatief rustig, met als enige wapenfeit de aanpak van FedEx door China.</p><p>Woensdag praat een Mexicaanse handelsdelegatie met Amerikaanse topambtenaren in Washington in de hoop de door president Donald Trump aangekondigde importheffing van tafel te krijgen.</p><p>Deze week staat ook in het teken van het rentebesluit door de Europese Centrale Bank op donderdag. Mogelijk zal topman Mario Draghi voorzichtig hinten op nieuwe stimuleringsmaatregelen, mocht de situatie hiertoe aanleiding geven.</p><p>Bij de Nederlandse hoofdfondsen ging ArcelorMittal met een winst van 3,1% aan kop. Volgens ABN Amro moeten staalproducenten sterker gaan snijden in de kosten.</p><p>Vastgoedfonds Unibail-Rodamco-Westfield won 2,5%, na een koopadvies van Goldman Sachs.</p><p>De in de afgelopen weken stevig weggezakte financiële instellingen waren ook in trek. ING en ABN Amro stegen 2,5% respectievelijk 2,4%. Aegon pakte er 2,2% bij.</p><p>Chipmachinefabrikant ASML verloor 1,6%.</p><p>Shell leverde 1,1% in. De olie- en gasproducent verwacht in de periode 2021 tot en met 2025 minstens $125 miljard terug te laten vloeien naar de aandeelhouders.</p><p>Bij de middelgrote fondsen stond vastgoedfonds Wereldhave met een plus van 4,2% bovenaan, na door Goldman Sachs van de verkooplijst te zijn gehaald. Air France KLM volgde met een winst van 3,8%.</p><p>Takeaway en TomTom stonden met minnen van 1,3% en 0,8% onderaan.</p><p>Op de lokale markt schoot Curetis 8,2% omhoog. Het biotechbedrijf presenteert later deze maand nieuwe data uit het onderzoek naar zijn diagnosesysteem voor de toepassing bij longontsteking.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
