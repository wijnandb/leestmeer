---
layout: post
title: "Trijntje beloofde Amalia te zingen in haar schoolmusical"
date: Tue, 14 May 2019 12:11:24 +0200
categories: 
- entertainment 
- royalty 
externe_link: "https://www.telegraaf.nl/entertainment/3583271/trijntje-beloofde-amalia-te-zingen-in-haar-schoolmusical"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a42ad11e-7630-11e9-85b5-0217670beecd.jpg"
---

<p class="intro">Trijntje Oosterhuis had met prinses Amalia afgesproken dat ze zou gaan zingen in de mede door haar geschreven kerstmusical. „Het is een schoolproject en ik heb haar beloofd om een liedje te komen zingen”, zegt de zangeres in Veronica Magazine.</p> <p>Vorige maand werd bekend dat Amalia samen met een klasgenootje het stuk Het Kerstklooster zou hebben geschreven. De Rijksvoorlichtingsdienst wilde het nieuws echter niet bevestigen. Ook Trijntje mag verder niets zeggen over de exacte betrokkenheid van de prinses. „Ik weet niet precies wat Amalia gaat doen.”</p><p>De musical is op 10 december eenmalig te zien in de Koninklijke Schouwburg in Den Haag. Naast Trijntje zijn er leerlingen van het Christelijk Gymnasium Sorghvliet, de school van de prinses, te zien.</p><p>’Vitale mensen'</p><p>De zangeres heeft een bijzondere band met de Oranjes. Zo schreef ze Amalia’s geboortelied en zong ze op meerdere koninklijke bruiloften. De band gaat ver terug. „Mijn vader (priester en dichter Huub Oosterhuis, red.) was bevriend met prins Claus. Ergens zal het een level of confidence opleveren wanneer je als dochter zijnde op een vertrouwensbasis binnenkomt.”</p><p>Zo werd ze gevraagd om te zingen op het huwelijk van Constantijn en Laurentien. „Trouw als ze zijn aan de mensen die er op dat soort ijkmomenten voor ze waren, zijn ze altijd contact met mij blijven houden. Daar ben ik dankbaar voor, want het zijn leuke, vitale, integere en creatieve mensen”, vertelt ze. „Als je in een periode van twintig jaar bij elkaar op verjaardagen komt en zodoende ook de rest van de familie ziet, dan bouw je een geschiedenis op.”</p><p>Amalia, Ariane en Alexia kent ze een stuk minder goed. „Ik weet wel dat ze allemaal erg goed kunnen zingen en dat ook leuk vinden. Het zijn schatjes, echt prachtige meiden. Kanjers.”</p>
