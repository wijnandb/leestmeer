---
layout: post
title: "Technisch directeur moet biezen pakken bij F1-renstal Williams"
date: Tue, 25 Jun 2019 12:32:29 +0200
categories: 
- sport 
- autosport 
externe_link: "https://www.telegraaf.nl/sport/1840206881/technisch-directeur-moet-biezen-pakken-bij-f1-renstal-williams"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/60b9d188-9736-11e9-a01c-02d2fb1aa1d7.jpg"
---

<p class="intro">Formule 1-renstal Williams heeft definitief afscheid genomen van technische baas Paddy Lowe. Hij werd in maart al met verlof gestuurd. De Brit stond toen al geruime tijd zwaar ter discussie bij het kwakkelende raceteam, dat vorig seizoen slechts zeven punten behaalde en als laatste eindigde in het WK-klassement na 21 Grand Prixs.</p> <p>De positie van Lowe bij Williams werd nog zwakker toen bleek dat de nieuwe bolide in de aanloop van het huidige seizoen nog niet klaar was voor het begin van de eerste testsessie in Barcelona. Twee dagen te laat verscheen de wagen alsnog op het circuit, maar hij eindigde onderaan in de snelheidstest. Williams staat op dit moment tiende en laatste in het WK-klassement voor teams in de Formule 1.</p><p>Lowe verliet begin 2017 het kampioensteam van Mercedes en trad een paar maanden later in dienst van Williams. Hij kreeg een plaats in de directie en werd ook aandeelhouder van de Britse renstal, die sinds 2012 geen Formule 1-race meer heeft gewonnen. Die aandelen heeft hij ook van de hand gedaan.</p>
