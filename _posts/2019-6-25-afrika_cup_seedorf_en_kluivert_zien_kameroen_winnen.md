---
layout: post
title: "Afrika Cup: Seedorf en Kluivert zien Kameroen winnen"
date: Tue, 25 Jun 2019 20:59:22 +0200
category: sport
externe_link: "https://www.telegraaf.nl/sport/293198769/afrika-cup-seedorf-en-kluivert-zien-kameroen-winnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/58131388-977b-11e9-958f-0217670beecd.JPG"
---

<p class="intro">Bondscoach Clarence Seedorf en zijn assistent Patrick Kluivert hebben met Kameroen de eerste groepswedstrijd bij de Afrika Cup in Egypte gewonnen. De titelhouder versloeg Guinee-Bissau met 2-0. Yaya Banana en Stephane Bahoken scoorden na de rust.</p> <p>Kameroen speelt zaterdag in de tweede poulewedstrijd tegen Ghana. Benin is de derde tegenstander.</p><p>In het doel van Kameroen kreeg Andre Onana niet zoveel te doen. De Ajacied viel niettemin op door twee riskante acties. In de 37e minuut zat hij, zonder gevolgen, naast een hoge voorzet en kort na de rust ging hij, opnieuw zonder averij, bij het uitverdedigen in de fout. In de 73e minuut zag Onana een kopbal van Piqueti op de paal belanden.</p><p>Seedorf en Kluivert werden in augustus vorig jaar aangesteld in Kameroen. Drie maanden later moest het land de organisatie van de Afrika Cup 2019 afstaan. De Afrikaanse voetbalfederatie (CAF) maakte zich zorgen over de veiligheid in Kameroen en vond tevens de staat van de infrastructuur en de aangewezen voetbalstadions onvoldoende. In januari werd Egypte als gastland gekozen.</p>
