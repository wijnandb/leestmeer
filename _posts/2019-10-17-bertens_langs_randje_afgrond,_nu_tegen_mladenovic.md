---
layout: post
title: "Bertens langs randje afgrond, nu tegen Mladenovic"
date: Thu, 17 Oct 2019 17:31:00 +0200
categories: 
- sport 
- tennis 
externe_link: "https://www.telegraaf.nl/sport/1650024183/bertens-langs-randje-afgrond-nu-tegen-mladenovic"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3a904566-f0f3-11e9-ac22-02d2fb1aa1d7.jpg"
aantal: 315
unieke: 207
bron: "De Telegraaf"
---

<p class="intro">Kiki Bertens heeft zich op bewonderingswaardige wijze geplaatst voor de kwartfinales van het WTA-toernooi in Moskou. Ze heeft nu nog twee zeges nodig om zich te plaatsen voor de WTA Finals.</p> <p>De 27-jarige Nederlandse kwam tegen Kaia Kanepi, gehinderd door een voetblessure, zowel in de tweede als in de derde set (zels 4-1) een break achter, maar telkens vocht ze zich terug. Uiteindelijk kreeg ze de tennisster uit Estland er met 4-6, 6-3 en 7-5 onder. Direct na afloop liet de nummer acht van de wereld een luidde oerkreet horen.</p><p>Om plaatsing voor de WTA Finals af te dwingen, moet Bertens in Moskou minimaal de eindstrijd bereiken. Bij de laatste acht stuit de geboren Wateringse op Kristina Mladenovic. De nummer 45 van de wereldranglijst versloeg in de tweede ronde Anastasija Sevastova uit Letland in drie sets: 7-5 3-6 6-3.</p><p>Bencic</p><p>Bertens (27) en Mladenovic (26) speelden één keer eerder tegen elkaar. Dat was drie jaar geleden in het kader van de Fed Cup. Bertens zegevierde op de gravelbaan in twee sets: 7-5 6-4. Het toernooi om de Kremlin Cup wordt in de Russische hoofdstad op hardcourt gespeeld.</p><p>In een mogelijke halve finale treft ze wellicht de Zwitserse Belinda Bencic. In dat geval plaatst de winnares van die wedstrijd zich voor de WTA Finals.</p><p>Serena Williams</p><p>Op dit moment is Serena Williams de nummer acht van de Race to Shenzhen. De 38-jarige Amerikaanse kwam sinds de US Open, waar ze in de finale verloor van de Canadese tiener Bianca Andreescu, niet meer in actie. De beste acht speelsters van de jaarranglijst mogen aantreden bij het toetje van het seizoen, waar om miljoenen euro’s wordt gespeeld.</p><p>„Hiervan moet ik herstellen. Morgen wil ik weer zo goed mogelijk voor de dag komen”, vertelde Bertens na afloop. Het duel met de 34-jarige Kanepi nam 2 uur en 17 minuten in beslag. Bertens komt in Moskou al voor de zesde week op een rij in actie.</p>
