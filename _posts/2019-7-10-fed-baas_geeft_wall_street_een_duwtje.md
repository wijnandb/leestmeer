---
layout: post
title: "Fed-baas geeft Wall Street een duwtje"
date: Wed, 10 Jul 2019 19:40:02 +0200
categories: 
- financieel 
- koersen 
externe_link: "https://www.telegraaf.nl/financieel/1044106214/fed-baas-geeft-wall-street-een-duwtje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0c5a7f56-a33a-11e9-b56c-0255c322e81b.jpg"
---

<p class="intro">De aandelenbeurzen in New York stonden woensdag halverwege de dag op winst. Daarmee is Wall Street op recordjacht. De brede S&amp;P 500 ging tussentijds zelfs kort door de grens van 3000 punten. Beleggers verwerkten de woorden die Jerome Powell, voorzitter van de Federal Reserve, sprak voor het Huis van Afgevaardigden. Volgens hem staat de bankenkoepel gereed om in te grijpen waar nodig.</p> <p>De leidende Dow-Jonesindex stond omstreeks 19.30 uur (Nederlandse tijd) 0,4 procent hoger op 26.883 punten. De brede S&amp;P 500 zakte weer onder de 3000 punten maar stond nog wel 0,5 procent in de plus op 2995 punten. Technologiegraadmeter Nasdaq dikte 0,8 procent aan tot 8203 punten.</p><p>Kenners zien in het optreden van Powell een bevestiging dat er binnenkort waarschijnlijk een renteverlaging aankomt. De Fed-preses had immers de mogelijkheid om de markt van die verwachting af te helpen, maar die kans greep hij niet.</p><p>Levi Strauss</p><p>Bij de bedrijven ging de aandacht uit naar Levi Strauss dat dik 11 procent verloor na cijfers. De omzet van de jeansmaker ging omhoog, maar de winst daalde flink, vooral vanwege kosten voor de beursgang in maart.</p><p>Farmaceut Pfizer zag zijn beurswaarde 1,5 procent stijgen. De Europese Commissie ging onder voorwaarden akkoord met de fusie van de consumentenonderdelen van Pfizer en de Britse branchegenoot GlaxoSmithKline. Wel moet Pfizer het merk ThermaCare, bekend van onder meer warmtekompressen, afstoten.</p><p>Tesla</p><p>Tesla won 2,6 procent. Het concern zou voorbereidingen treffen om zijn productie van elektrische auto's op te voeren in de fabriek in Fremont, vooralsnog de enige volledige autofabriek van Tesla.</p><p>Wat betreft de handelsontwikkelingen is het overleg tussen de VS en China op hoog niveau hervat, na de eerder overeengekomen wapenstilstand in het handelsconflict. Volgens economisch adviseur van het Witte Huis Larry Kudlow verliepen de gesprekken constructief, maar mogen geen wonderen worden verwacht.</p><p>De euro was 1,1257 dollar waard, tegen 1,1262 dollar bij het slot van de Europese beurzen eerder op de dag. Een vat Amerikaanse olie werd 4 procent duurder op 60,12 dollar. De prijs van Brentolie klom 4 procent tot 66,73 dollar per vat.</p>
