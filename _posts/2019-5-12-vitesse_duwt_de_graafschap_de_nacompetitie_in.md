---
layout: post
title: "Vitesse duwt De Graafschap de nacompetitie in"
date: Sun, 12 May 2019 16:24:14 +0200
categories: 
- sport 
- voetbal 
externe_link: "https://nos.nl/l/2284259"
feature_image: "https://nos.nl/data/image/2019/05/12/549403/1008x567.jpg"
---

<p>Bij een overwinning op Vitesse zou De Graafschap in competitieronde 34 wellicht het vege lijf nog kunnen redden in de eredivisie, maar die stunt zat er voor de Doetinchemmers geen moment in. Integendeel. Vitesse was in eigen huis heer en meester en liep met 6-1 over de gasten heen.</p>
<p>Vitesse is dankzij de thuiszege zeker van de play-offs om Europees voetbal. De Graafschap kan zich opmaken voor de strijd om lijfsbehoud via de nacompetitie.</p>
<h2>Uitrazen</h2>
<p>De Graafschap begon fel en dacht ook op voorsprong te komen, maar Delano Burgzorg stond buitenspel. Vitesse liet de streekgenoot uitrazen en sloeg daarna zelf toe: een schot van Martin Ødegaard werd door Bart traalman van richting veranderd. De Arnhemmers waren heer en meester en Thomas Buitink zorgde nog voor rust voor de verdiende 2-0.</p>
<p>Via een kopbal van Buitink, een strafschop van Ødegaard en simpel afronden door invaller Oussama Darfalou liep Vitesse verder uit. De mooiste goal van de wedstrijd kwam van Graafschap-speler was de 5-1 van Youssef El Jebli, die uit een vrije trap scoorde. Het slotwoord was voor debutant Richie Musaba, die kort voor tijd bij Vitesse in het veld was gekomen: 6-1.</p>
