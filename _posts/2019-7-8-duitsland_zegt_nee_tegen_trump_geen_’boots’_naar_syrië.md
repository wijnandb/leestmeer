---
layout: post
title: "Duitsland zegt nee tegen Trump: geen ’boots’ naar Syrië"
date: Mon, 08 Jul 2019 12:56:51 +0200
categories: 
- entertainment 
- opinie 
externe_link: "https://www.telegraaf.nl/nieuws/1207178649/duitsland-zegt-nee-tegen-trump-geen-boots-naar-syrie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bc39f522-a16f-11e9-b75f-0255c322e81b.jpg"
---

<p class="intro">Duitsland is niet van plan om troepen naar Syrië te sturen, zoals de VS hebben gevraagd. Een regeringswoordvoerder zei dat de Bondsrepubliek zich blijft inzetten in de internationale coalitie tegen Islamitische Staat (IS), maar daar horen grondtroepen niet bij.</p> <p>De Verenigde Staten hebben, net als aan ons land, Duitsland gevraagd grondtroepen te sturen naar het oosten van Syrië. De speciale Syrië-gezant van de Amerikaanse regering, James Jeffrey, heeft Berlijn om hulp gevraagd van de ’Bundeswehr’ voor de Syrische Democratische Strijdkrachten (SDF), meldden Duitse media zondag.</p><p>De SDF zijn overwegend Koerdische milities die met vooral Amerikaanse steun tegen IS vechten. De IS-terroristen zijn vrijwel verslagen in het bewoonde deel van de regio, maar nog actief in de Syrische woestijn, die zich uitstrekt van het westen van Syrië tot in centraal Irak.</p><p>President Trump heeft gezegd dat hij de meesten van de circa 2000 Amerikaanse militairen uit Syrië wil terugtrekken. Andere landen van de anti-IS coalitie zouden de Amerikanen moeten vervangen. Bij deze coalitie zijn circa tachtig landen aangesloten, inclusief Duitsland en Nederland.</p><p>Eerder vroegen de VS ons land om hulp, maar ook minister Bijleveld liet destijds al weten daar op dit moment geen ruimte voor te zien.</p>
