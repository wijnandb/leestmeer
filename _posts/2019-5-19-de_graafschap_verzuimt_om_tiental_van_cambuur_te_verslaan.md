---
layout: post
title: "De Graafschap verzuimt om tiental van Cambuur te verslaan"
date: Sun, 19 May 2019 22:32:13 +0200
category: sport
externe_link: "https://nos.nl/l/2285467"
feature_image: "https://nos.nl/data/image/2019/05/19/551263/1008x567.jpg"
---

<p>De Graafschap heeft in de play-offs om promotie/degradatie verzuimd om direct afstand te nemen van SC Cambuur. De Doetinchemmers bleven in de uitwedstrijd op 1-1 steken tegen de Friezen, die lang met tien man stonden na de rode kaart voor Moise Emmanuel Mbende.</p>
<p>Nadat een doelpunt van Nigel Robertha op advies van de VAR was afgekeurd, zette Furdjel Narsingh (ex-Cambuur) De Graafschap op 1-0. Precies 110 seconden later stond het alweer 1-1 door een bekeken schot van Robin Maulun.</p>
<h2>Rood Cambuur</h2>
<p>Na rust zag De Graafschap-coach Henk de Jong, die na de zomer bij Cambuur terugkeert, hoe Mbende vlak na rust rood kreeg voor een overtreding op Fabian Serrarens. Volgens scheidsrechter Jeroen Manschot zou Mbende terwijl hij op de grond lag met opzet Serrarens in de knieholte hebben getrapt.</p>
<p>Toen de tien van Cambuur ook nog een penalty tegen kregen, kregen de emoties bij het Leeuwarder publiek de overhand. Het spel lag even stil, maar kon kort daarop verder toen enkele Cambuur-spelers de fans tot rust hadden gemaand. Vervolgens hield de uitblinkende doelman Xavier Mous zijn ploeg op de been door de penalty van Serrarens te stoppen.</p>
<p>Komende woensdag om 20.45 uur is de return in Doetinchem.</p>
