---
layout: post
title: "De Gendt wint, Alaphilippe terug in het geel"
date: Sat, 13 Jul 2019 17:26:35 +0200
category: sport
externe_link: "https://www.telegraaf.nl/sport/1504393508/de-gendt-wint-alaphilippe-terug-in-het-geel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3b7279c0-a58c-11e9-9127-0217670beecd.jpg"
---

<p class="intro">Thomas de Gendt heeft de achtste etappe van de Tour de France op zijn naam geschreven.</p> <p>De renners legden zaterdag een rit van 200 kilometer af, van Macon naar Saint-Étienne. Een etappe met veel heuvels, vijf van de tweede categorie en twee van de derde categorie. Een ideaal parcours voor vluchters, zo bleek.</p><p>Vier renners reden in het begin al snel weg uit het peloton, met onder andere Niki Terpstra. In de kopgroep kreeg de Nederlander van Total Direct Energie gezelschap van De Gendt (Lotto-Soudal), Alessandro De Marchi (CCC Team) en Benjamin King (Team Dimension Data).</p><p>Bij de beklimming van Cote de la Croix de Part moest Terpstra een gaatje laten vallen ten opzichte van zijn medevluchters. De klim van de tweede categorie was ook King te machtig. Het duo liet zich langzaam wegzakken en werd een kleine 50 kilometer voor de eindstreep opgeslokt door het peloton.</p><p>Kopgroep</p><p>De Gendt en De Marchi beschikten over de beste benen van de dag en maakten onderling uit wie er met de ritzege vandoor zou gaan.</p><p>De Marchi kende bij een afdaling nog een penibel moment. De Italiaan miste een bocht en reed bijna de hekken in. De renner van CCC Team kon door knap remwerk voorkomen dat hij ten val kwam. De Gendt kon profiteren van het foutje van zijn concurrent, maar besloot te wachten tot De Marchi weer bij hem aansloot.</p><p>Team Ineos</p><p>Bij Team Ineos, de werkgever van onder andere klassementsrenners Geraint Thomas en Egan Bernal, ging het op weg naar de slotklim bijna volledig mis. De hele ploeg reed in het peloton bij elkaar toen Gianni Moscon ten val kwam. Thomas en Bernal konden nog net op de been blijven. Later sloten de kopmannen van de Britse wielerploeg, dankzij Wout Poels, weer aan bij het peloton.</p><p>Ondertussen reed De Gendt alleen aan kop. De Belg zag Julian Alaphilippe en Thibaut Pinot - die ontsnapt waren uit het peloton - nog erg dichtbij komen, maar uiteindelijk hield De Gendt knap stand en kwam hij in Saint-Étienne als eerste over de streep.</p><p>Klassement</p><p>In het algemeen klassement hebben zich kleine veranderingen voorgedaan. Alaphilippe heeft de gele trui weer overgenomen van Giulio Ciccone, die teruggezakt is naar de tweede plek. Daardoor rijdt Alaphilippe morgen op de Franse feestdag Quatorze Juillet in de door hem zo gewenste leiderstrui. Pinot staat nu derde en George Bennett van Jumbo-Visma vierde. Steven Kruijswijk staat zevende, achter Thomas en Bernal.</p><p>Bekijk hier de uitslagen in de Ronde van Frankrijk.</p><p>Bekijk hier de klassementen in de Ronde van Frankrijk</p><p>Bekijk hier het etappeschema van de Ronde van Frankrijk.</p><p>Bekijk hier de deelnemende ploegen + renners aan de Ronde van Frankrijk.</p>
