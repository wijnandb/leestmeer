---
layout: post
title: "Mijn telefoon in de zee kon ik niet meer redden. Sterker nog, het ging helemaal mis"
date: Fri, 24 May 2019 13:00:00 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/mijn-telefoon-in-de-zee-kon-ik-niet-meer-redden-sterker-nog-het-ging-helemaal-mis~be29aeff/"
feature_image: "https://images4.persgroep.net/rcs/6YgZwhndiN3g0O6Z71k4x5sTioQ/diocontent/147450602/_crop/0/1591/3809/3806/_fill/320/320?appId=93a17a8fd81db0de025c8abd1cca1279&quality=0.85"
---

Vanaf een Montenegrijns terrasje heb ik mijn iPhone in de zee laten vallen. Ik wilde een foto maken van de maan en toen viel hij op mijn teen, schoot hij weg over de tegels. Mijn vrouw slaakte een gilletje. ‘Is-ie in het water gevallen?,’ vroeg ik. Ik had het niet gezien maar ik ken haar gilletjes. Mijn vrouw knikte. In dat soort situaties weet ik nooit precies wat ik moet voelen. Rouw? Woede? Hilariteit? Dus ik zei: ‘O,’ en we keken over de rand. Het was donker, we zagen niks. ‘Bel me eens,’ zei ik, en warempel: op de bodem brandde prompt een lichtje.
