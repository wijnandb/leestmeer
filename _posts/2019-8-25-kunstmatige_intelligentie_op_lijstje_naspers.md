---
layout: post
title: "Kunstmatige intelligentie op lijstje Naspers"
date: Sun, 25 Aug 2019 16:24:21 +0200
categories: 
- financieel 
- koersen 
externe_link: "https://www.telegraaf.nl/financieel/842309604/kunstmatige-intelligentie-op-lijstje-naspers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6dcbfac0-c744-11e9-9ae0-02c309bc01c1.jpg"
---

<p class="intro">Het Zuid-Afrikaanse technologieconcern Naspers wil gaan investeren in zogeheten machine learning, een onderdeel van kunstmatige intelligentie. Ook online onderwijs staat op het lijstje met aandachtsgebieden waarop het bedrijf, dat zijn consumenteninternettak Prosus naar de beurs in Amsterdam brengt, zich komende tijd wil richten bij het doen van investeringen.</p> <p>Een en ander hebben bestuurders van Naspers gezegd op de jaarlijkse aandeelhoudersvergadering in Kaapstad. Het concern deed eerder al investeringen in tal van techbedrijven, waarvan het Chinese Tencent de bekendste is. Afgelopen jaar werd weer zo'n 3 miljard dollar uitgegeven. De onderneming kijkt voortdurend naar nieuwe kansen.</p><p>De notering aan de beurs in Amsterdam moet op 11 september plaats vinden. De aandeelhouders zijn al akkoord gegaan. Met de notering wil Naspers meer internationale beleggers trekken en minder afhankelijk worden van de beurs in Johannesburg.</p><p>Overigens is geen sprake van een traditionele beursgang omdat Naspers geen nieuwe aandelen in Prosus uitgeeft. De aandelen worden verdeeld onder de huidige aandeelhouders van Naspers in dezelfde eigendomsverhoudingen.</p>
