---
layout: post
title: "Bruma debuteert en Malen uiterst trefzeker bij eerste oefenzege PSV"
date: Fri, 12 Jul 2019 21:15:31 +0200
categories: 
- sport 
- voetbal 
externe_link: "https://nos.nl/l/2293235"
feature_image: "https://nos.nl/data/image/2019/07/12/563089/1008x567.jpg"
---

<p>PSV heeft de eerste zege in deze voorbereiding te pakken. In Oosterhout werd de Griekse subtopper Aris Saloniki verslagen (3-0).</p>
<p>Miljoenenaankoop Bruma debuteerde bij PSV, dat voor het eerst aantrad in de nieuwe thuisshirts. De Portugees had meteen een paar goede acties in huis en stond aan de basis van de openingstreffer in een fase waarin de Eindhovenaren het heft in handen namen.</p>
<p>Donyell Malen frommelde vijf minuten voor rust de 1-0 binnen, nadat Bruma over de linkerflank Sam Lammers de diepte in had gestuurd. Met het hoofd maakte Malen vlak na rust ook PSV's tweede op aangeven van Denzel Dumfries.</p>
<p>De contouren voor het elftal dat het over een kleine twee weken in de Champions League-voorronde moet opnemen tegen FC Basel worden langzaam zichtbaar. Onder anderen Ibrahim Afellay en Hirving Lozano (nog niet wedstrijdfit) ontbraken nog, maar achterin lijkt Derrick Luckassen bijvoorbeeld de plek van de vertrokken Daniel Schwaab in te nemen.</p>
<p>Na een uur bood trainer Mark van Bommel elf andere spelers de kans zich te bewijzen. JoÃ«l Piroe zette vlak voor tijd de eindstand op het bord.</p>
<p>PSV speelde eerder deze voorbereiding gelijk tegen Sion (0-0), waarna van Nice werd verloren (2-3). Woensdag oefenen de Eindhovenaren in het Philips Stadion tegen VfL Wolfsburg.</p>
