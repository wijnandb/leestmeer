---
layout: post
title: "Groen licht voor fusie divisies GSK en Pfizer"
date: Wed, 10 Jul 2019 19:21:18 +0200
categories: 
- financieel 
- koersen 
externe_link: "https://www.telegraaf.nl/financieel/918029133/groen-licht-voor-fusie-divisies-gsk-en-pfizer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/88346180-a337-11e9-9ef9-0255c322e81b.jpg"
---

<p class="intro">De Europese Commissie is onder voorwaarden akkoord met de fusie van de consumentenonderdelen van farmaceuten GlaxoSmithKline (GSK) en Pfizer. Door de samenvoeging komen onder meer de bekende pijnstillers Advil en Panadol onder een dak. Wel moet Pfizer het merk ThermaCare, bekend van onder meer warmtekompressen, afstoten aan een door Brussel akkoord bevonden partij.</p> <p>Volgens de commissie bestond de kans op een gebrek aan concurrentie bij producten tegen acute pijn, waarmee prijsverhogingen voor consumenten op de loer lagen. Met de verkoop van ThermaCare is dat probleem getackeld, concludeert Brussel.</p><p>Het Britse GSK en het Amerikaanse Pfizer maakten eind vorig jaar bekend hun divisies voor consumentengezondheid bijeen te willen brengen in een nieuw bedrijf. Het samenwerkingsverband moet binnen drie jaar een notering hebben op de beurs. GSK krijgt 68 procent van het nieuwe bedrijf met het Amerikaanse Pfizer in handen. Het fusiebedrijf zal een omzet van 12,7 miljard dollar hebben.</p>
