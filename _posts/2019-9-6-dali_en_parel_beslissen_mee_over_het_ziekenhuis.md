---
layout: post
title: "Dali en Parel beslissen mee over het ziekenhuis"
date: Fri, 06 Sep 2019 06:47:30 +0200
category: jeugdjournaal
externe_link: "http://feeds.nos.nl/~r/jeugdjournaal/~3/YTDFzoTYCW8/2300532"
feature_image: "https://nos.nl/data/image/2019/09/06/575280/1008x567.jpg"
---

<p>Steeds meer ziekenhuizen luisteren naar wat kinderen anders willen. In 20 ziekenhuizen is inmiddels een speciale groep kinderen die meedenken over het ziekenhuis, een kinderadviesraad wordt dat genoemd.</p>
<p>Dali van 12 en Parel van 13 zitten ook in zo'n raad, in het Sophia Kinderziekenhuis in Rotterdam. </p>
<p>Lekkerder eten</p>
<p>De kinderen denken mee over veel verschillende dingen. Bijvoorbeeld wat voor eten patiënten krijgen of hoe de muren worden versierd. Maar ook over serieuze zaken zoals hoe de dokters kinderen het beste kunnen aanspreken.</p>
<p>De kinderen in de raad weten zelf hoe het is om veel in het ziekenhuis te zijn. Ze zijn bijvoorbeeld zelf patiënt of komen er voor hun broer of zus. Zij weten daarom goed wat er kan veranderen.</p>
<p>Serieus nemen</p>
<p>Volgens deskundigen is het goed dat steeds meer ziekenhuizen de mening van kinderen vragen. Wel vinden ze het belangrijk dat ze hun ideeën ook echt serieus nemen.</p>
<p>Dali en Parel hebben al heel wat dingen voor elkaar gekregen. Zo is er nu ontbijt voor ouders en een nieuwe muurschildering:</p><img src="http://feeds.feedburner.com/~r/jeugdjournaal/~4/YTDFzoTYCW8" height="1" width="1" alt=""/>
