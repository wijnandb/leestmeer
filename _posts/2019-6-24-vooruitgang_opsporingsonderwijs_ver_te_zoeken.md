---
layout: post
title: "Vooruitgang opsporingsonderwijs ver te zoeken"
date: Mon, 24 Jun 2019 12:29:08 +0200
category: binnenland
externe_link: "https://www.telegraaf.nl/nieuws/899482186/vooruitgang-opsporingsonderwijs-ver-te-zoeken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ed3cf5d0-966a-11e9-8c8b-02d2fb1aa1d7.jpg"
---

<p class="intro">De politie schiet tekort op het gebied van onderwijs voor recherchewerk. Al jaren boeken de politie en de politieacademie te weing voortgang bij het verbeteren van het opsporingsonderwijs.</p> <p>Dat concludeert de Inspectie van Justitie en Veiligheid. Het onderwijs sluit onvoldoende aan bij de praktijk, aldus de inspectie. Opsporingsopleidingen kampen met te weinig docenten, waardoor het schort aan professionalisering. „Dat is slecht voor de kwaliteit van het onderwijs. Van de onderzochte opsporingsopleidingen voldoen er slechts twee van de twaalf aan eisen als het bewaken van de inhoudelijke kwaliteit en de zorgvuldigheid van de examinering”, meldt de Inspectie. „De Inspectie stuitte op een aanzienlijk aantal examens die de academie al tien jaar of langer gebruikt.”</p><p>Voor de leeuwen</p><p>Agenten worden door het bestuur van de opleiding voor de leeuwen geworpen, nog voordat zij daaraan toe zijn. „Zo haalt zij momenteel aspirant-agenten al van de opleiding ’allround politiemedewerker ’ af om hen in te zetten in de praktijk, nog voordat zij de module ’opsporing’ hebben gevolgd”, aldus de Inspectie.</p><p>Op 1 oktober komt de politie met een rapportage, waaruit moet blijken of de problemen zijn opgelost.</p>
