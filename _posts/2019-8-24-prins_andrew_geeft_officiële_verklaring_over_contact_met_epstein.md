---
layout: post
title: "Prins Andrew geeft officiële verklaring over contact met Epstein"
date: Sat, 24 Aug 2019 16:01:00 +0200
categories: 
- entertainment 
- royalty 
externe_link: "https://www.telegraaf.nl/entertainment/574717695/prins-andrew-geeft-officiele-verklaring-over-contact-met-epstein"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f1deb540-c682-11e9-aa74-0217670beecd.jpg"
---

<p class="intro">Prins Andrew heeft commentaar gegeven op zijn contact met de inmiddels overleden Jeffrey Epstein, die verdacht werd van seksueel misbruik van tientallen minderjarige meisjes. Om ’verdere speculatie’ voor te zijn, laat de prins via een officieel statement weten dat hij nooit verdacht gedrag heeft gezien bij Epstein.</p> <p>„Ik ontmoette Epstein in 1999. In de tijd dat ik hem kende, zag ik hem op onregelmatige basis en hooguit een of twee keer per jaar”, schrijft Andrew (59), het derde kind van koningin Elizabeth. „In die tijd heb ik in een aantal van zijn woningen verbleven.”</p><p>„Gedurende de korte tijd die ik met hem doorbracht, heb ik nooit enig verdacht gedrag, wat later tot zijn arrestatie zou leiden, gezien”, laat de prins weten over Epstein, die in 2008 al eens werd veroordeeld voor het aanzetten tot prostitutie. „Ik heb eerder al aangegeven dat het een fout was om hem in 2010 na zijn vrijlating te zien en ik kan alleen maar herhalen dat het mij spijt dat ik me heb vergist in wat ik van hem dacht te weten en dat dat overduidelijk niet de echte persoon was, gezien wat we nu weten.”</p><p>Hij noemt het een ’moeilijke tijd voor iedereen die betrokken is’. „Ik weet niet hoe ik de levensstijl van Mr. Epstein zou moeten kunnen begrijpen of verklaren.” Ook laat hij weten de uitbuiting van mensen te betreuren en dat hij ’ dergelijk gedrag’ niet zou ’goedkeuren, eraan deelnemen of aanmoedigen’.</p><p>Hij zegt te denken aan alle slachtoffers van Epstein. „Diens zelfmoord heeft veel vragen onbeantwoord gelaten.”</p><p>In zijn verklaring gaat prins Andrew niet concreet in op claims die recent opduiken en tegen hem lijken te pleiten.</p><p>De broer van prins Charles wordt al jaren achtervolgd door zijn banden met Epstein. In 2014 al zongen beschuldigingen rond dat Andrew zich schuldig zou hebben gemaakt aan seksueel misbruik van een minderjarige die in de kringen van Epstein verkeerde.</p>
