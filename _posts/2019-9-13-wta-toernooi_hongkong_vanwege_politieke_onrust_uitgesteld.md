---
layout: post
title: "WTA-toernooi Hongkong vanwege politieke onrust uitgesteld"
date: Fri, 13 Sep 2019 09:35:28 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/3G7Bic9sjZY/2301500"
feature_image: "https://nos.nl/data/image/2019/09/13/576888/1008x567.jpg"
aantal: 228
unieke: 156
bron: "NOS"
---

<p>Het tennistoernooi van Hongkong is door de organisatie van de WTA-kalender gehaald. Het toernooi voor vrouwen, dat op 5 oktober zou beginnen, gaat niet door vanwege "de huidige situatie", zo staat in het persbericht te lezen.</p>
<p>De organisatie doelt daarmee op de politieke onrust in Hongkong, waar de protesten tegen de Chinese overheid de laatste weken steeds meer toenemen. Dat er enkele dagen voor het toernooi festiviteiten gepland staan vanwege het zeventigjarig bestaan van de Volksrepubliek China, zal hebben meegespeeld in de overwegingen. Er is nog geen nieuwe datum gevonden. </p>
<p>Eerder deze week keerden duizenden voetbalsupporters hun rug toe naar het veld, vlak voor het begin van de wedstrijd Hongkong-Iran, toen het volkslied van China te horen was. Er klonk boegeroep en tijdens de wedstrijd klonken er ook spreekkoren waarin werd opgeroepen tot vrijheid en onafhankelijkheid.</p>
<h2>Invoering omstreden wet</h2>
<p>De recente protesten in Hongkong waren in eerste instantie gericht tegen de invoering van een omstreden wet waarmee burgers aan China zouden kunnen worden uitgeleverd. Regeringsleider Carrie Lam ging woensdag overstag en trok de wet definitief in.</p>
<p>In de loop van de weken hebben de demonstranten meer eisen op tafel gelegd. Ze willen een onafhankelijk onderzoek naar het politieoptreden tijdens de demonstraties en eisen dat de bestuurders van Hongkong democratisch gekozen worden. Bestuurders van de stadstaat hebben nu nog de goedkeuring van China nodig.</p><img src="http://feeds.feedburner.com/~r/nossporttennis/~4/3G7Bic9sjZY" height="1" width="1" alt=""/>
