---
layout: post
title: "'Middeninkomens volgend jaar ruim 2 procent erop vooruit'"
date: Thu, 12 Sep 2019 19:18:48 +0200
category: nieuws
externe_link: "https://nos.nl/l/2301441"
feature_image: "https://nos.nl/data/image/2019/08/19/571123/1008x567.jpg"
aantal: 202
unieke: 140
bron: "NOS"
---

<p>Mensen met een inkomen van 35.000 euro of hoger gaan er volgend jaar ruim twee procent op vooruit.</p>
<p>Dat blijkt uit gelekte cijfers voor Prinsjesdag waar RTL Nieuws over publiceert.</p>
<p>Haagse bronnen bevestigen de verwachte gemiddelde koopkrachtstijging van 2 procent, maar de uiteindelijke cijfers kunnen nog een fractie daarvan verschillen.</p>
<p>In augustus bleek uit cijfers van het CPB dat de gemiddelde koopkrachtstijging voor komend jaar zonder extra maatregelen op 1,2 procent zou uitkomen. </p>
<p>PPB-directeur Van Geest zei daarbij verder dat Nederland een exportland is en te maken krijgt " met de gure wind uit het buitenland".</p>
<p>Omdat de economische groei terug lijkt te lopen besloot het kabinet tot een pakket maatregelen voor forse lastenverlichting.</p>
<h2>'Geen beloften'</h2>
<p>De nieuwe koopkrachtcijfers zijn gebaseerd op gegevens van het ministerie van FinanciÃ«n uit augustus. Het CPB heeft doorgerekend of de maatregelen inderdaad tot die uitkomst leiden. De definitieve cijfers op Prinsjesdag kunnen hiervan nog een fractie verschillen, bevestigen bronnen.</p>
<p>De koopkrachtvoorspellingen zijn afgelopen jaren niet altijd uitgekomen. Dat komt onder meer doordat economische ontwikkelingen in binnen- en buitenland slechts beperkt te voorspellen zijn.</p>
<p>Premier Rutte heeft over koopkrachtcijfers al vaker gezegd dat het geen beloften zijn en dat ze van geval tot geval kunnen verschillen.</p>
