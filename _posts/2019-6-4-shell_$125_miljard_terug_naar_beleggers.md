---
layout: post
title: "Shell: $125 miljard terug naar beleggers"
date: Tue, 04 Jun 2019 08:29:05 +0200
categories: 
- financieel 
- koersen 
externe_link: "https://www.telegraaf.nl/financieel/3687057/shell-125-miljard-terug-naar-beleggers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e4c7c56-869c-11e9-8a2a-02c309bc01c1.jpg"
---

<p class="intro">Shell ligt op koers voor het behalen van zijn doelstellingen in 2020. Dat maakte de olie- en gasreus dinsdag bekend in aanloop naar een zogeheten Management Day.</p> <p>Shell meldt verder dat het mogelijkheden ziet om 125 miljard dollar of meer terug te laten vloeien naar de aandeelhouders in de periode 2021 tot en met 2025. Het energieconcern wil dat doen in de vorm van dividenden en het inkopen van aandelen. Verder voorziet Shell in 2025 een autonome vrije kasstroom van circa 35 miljard dollar.</p><p>„Wij hebben onze onderneming omgevormd met een focus op waarde en hebben laten zien dat wij een goede reputatie hebben in het waarmaken van onze ambitieuze beloftes”, stelde topman Ben van Beurden in een verklaring. „Het succes van onze strategie en de kracht van wat wij vandaag leveren, geeft ons vertrouwen in de toekomst”, aldus Van Beurden, die Shell sinds 2014 leidt.</p>
