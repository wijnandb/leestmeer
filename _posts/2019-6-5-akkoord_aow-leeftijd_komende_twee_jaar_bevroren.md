---
layout: post
title: "Akkoord: AOW-leeftijd komende twee jaar bevroren"
date: Wed, 05 Jun 2019 10:53:55 +0200
categories: 
- financieel 
- koersen 
externe_link: "https://www.telegraaf.nl/nieuws/247223895/akkoord-aow-leeftijd-komende-twee-jaar-bevroren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b33a8fcc-8784-11e9-b6fa-0218eaf05005.jpg"
---

<p class="intro">„Het is ons samen gelukt eruit te komen”, aldus een opgeluchte minister Koolmees over de gepresenteerde pensioenplannen. „De polder levert en dat is goed voor Nederland. Voor jong en oud.”</p> <p>Nadat er eerder al veel uitlekte zijn, na een presentatie van de voorlopige pensioendeal vanochtend, de precieze plannen bekend. En die plannen gaan talloze Nederlanders raken.</p><p>De stijging van de AOW-leeftijd wordt getemperd. De pensioengerechtigde leeftijd wordt de komende twee jaar bevroren op 66 jaar en vier maanden. Daarna stijgt die stapje voor stapje naar 67 jaar in 2024. Dat is drie jaar later dan gepland. Ook na 2024 zal de AOW-leeftijd blijven stijgen, maar minder snel dan nu nog wettelijk is vastgelegd.</p><p>Iedereen krijgt, als het akkoord eenmaal ingevoerd wordt, iets ruimere mogelijkheden om eerder te stoppen met werken. De fiscale boete daarop verdwijnt deels. Die maatregel is vooral bedoeld om mensen met zware beroepen tegemoet te komen.</p><p>Daarnaast moeten zzp’ers straks een arbeidsongeschiktheidsverzekering hebben. En grootschalige kortingen op pensioenen zijn door nieuwe regels voorlopig van de baan. Voor de toekomst geldt: er zal sneller gekort worden in slechte tijden, maar ook sneller bijgeplust als het goed gaat.</p><p>Het kabinet steekt bovendien 800 miljoen euro in een soort fonds waarmee mensen geholpen moeten worden om gezond en werkend hun pensioengerechtigde leeftijd te halen. Daar kunnen bijvoorbeeld cao-afspraken mee betaald worden en scholing van bekostigd worden.</p><p>Het is grotendeels ’wisselgeld’ vanuit het kabinet voor de hervorming van het pensioenstelsel. Het systeem waarbij jongeren relatief veel en ouderen relatief weinig premie betalen, gaat op de schop.</p><p>Het pakket kost veel geld. Het eenmalige geld, dat onder meer voor de bevriezing van de AOW-leeftijd betaald moet worden, komt uit op zo’n 8 miljard euro. Dat kostenplaatje wordt uitgesmeerd over 15 jaar en moet ongeveer voor de helft door bedrijven en voor de helft door burgers opgebracht moeten worden. Zo worden er miljarden bezuinigd op loonsubsidies die bedrijven krijgen om bijvoorbeeld jongeren aan het werk te houden.</p><p>Op lange termijn is er een meevaller. Het Centraal Planbureau schat de overheidsfinanciën gunstig in en daarmee wordt de structurele, langzamere stijging van de AOW-leeftijd grotendeels betaald. Er resteert in de toekomst dan nog wel een bedrag van 800 miljoen, dat wordt opgehaald met een bezuiniging die over verschillende ministeries wordt verdeeld.</p><p>Een voorbehoud bij deze plannen is wel dat de leden van de FNV zich nog mogen uitspreken over het akkoord en daar ’nee’ tegen kunnen zeggen. FNV-voorzitter Busker is in elk geval tevreden en noemt het een 'buitengewoon verdedigbaar principeakkoord'. Hij gaat het zijn leden 'voorleggen in de overtuiging dat het tot draagvlak zal leiden'.</p><p>PvdA en GroenLinks zijn in elk geval enthousiast over de plannen. Zij steunen de deal in principe, maar maken ook een voorbehoud: ze willen wel de uitwerking zien.</p><p>Volg onze verslaggevers op twitter:</p>
