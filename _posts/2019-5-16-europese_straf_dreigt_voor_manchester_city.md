---
layout: post
title: "Europese straf dreigt voor Manchester City"
date: Thu, 16 May 2019 10:41:43 +0200
category: sport
externe_link: "https://www.telegraaf.nl/sport/3596139/europese-straf-dreigt-voor-manchester-city"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/11cdc25a-77ba-11e9-a042-0218eaf05005.jpg"
---

<p class="intro">Manchester City moet rekening houden met een straf van de UEFA, wellicht zelfs uitsluiting van deelname aan de Champions League. Onderzoek door de financiële controlecommissie van de Europese voetbalbond heeft voldoende bewijs voor gesjoemel met de cijfers opgeleverd om de zaak door te sturen naar de tuchtcommissie. Die moet uitspraak doen.</p> <p>Manchester City, dat zondag de landstitel in Engeland prolongeerde, zou met de financiële cijfers hebben gerommeld om de regels van Financial Fair Play van de UEFA te ontlopen. De zaak kwam aan het rollen door publicaties van klokkenluiderswebsite Football Leaks. De UEFA besloot in maart een onderzoek in te stellen.</p><p>De tuchtcommissie gaat nu de straf bepalen. "Manchester City is teleurgesteld, maar helaas ook niet verrast door de aankondiging dat onderzoeker Yves Leterme de zaak heeft doorverwezen'', staat in een verklaring op de website van de Engelse kampioen. "Het lekken naar de media in de afgelopen weken is typerend voor het proces. City vertrouwt volledig op een positieve uitkomst nu de zaak behandeld gaat worden door een onafhankelijk juridisch orgaan. De beschuldiging van financiële onregelmatigheden is volledig onjuist. De onderzoeker negeert een grote hoeveelheid onweerlegbaar bewijs daarvoor. Deze beslissing is gebaseerd op fouten, verkeerde interpretaties en verwarringen.''</p><p>City moest in 2014 al een boete van 60 miljoen euro betalen aan de UEFA, omdat het zich niet had gehouden aan Financial Fair Play. Nu dreigt een nog hardere straf voor het sterrenensemble van manager Pep Guardiola: uitsluiting van Europees voetbal.</p>
