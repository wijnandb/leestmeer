---
layout: post
title: "De Ligt: ’We waren te slordig aan de bal’"
date: Sun, 09 Jun 2019 23:11:01 +0200
category: sport
externe_link: "https://www.telegraaf.nl/sport/665764836/de-ligt-we-waren-te-slordig-aan-de-bal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/da85ceda-8b02-11e9-81f9-0217670beecd.jpg"
---

<p>Matthijs de Ligt vond dat Nederland de nederlaag in de finale van de Nations League aan zichzelf te wijten had.</p><p>„Portugal zakte in en speelde op de counter. Maar we waren in de eerste helft te slordig aan de bal. We hebben niets gecreëerd. Voorin hielden we de ballen niet vast en maakten we niet de acties die we tegen Engeland wel hadden”, zei de verdediger na de wedstrijd tegen Portugal (1-0). „Een finale speel je om te winnen. Als dat niet lukt, ben je gefrustreerd.”</p><p>Jasper Cillessen kon na afloop niet zeggen of hij schuldig was aan de enige treffer. „Dan zou ik de beelden echt even moeten terugkijken”, zei de doelman van Oranje. „Ik zag de bal laat aankomen omdat Denzel Dumfries nog in mijn zicht stond. Het was ook een hard schot.”</p><p>Cillessen kreeg nog wel een hand tegen de trap van Gonçalo Guedes, de maker van het enige doelpunt. „Maar dat was helaas niet genoeg”, zei hij. „Ik baal ontzettend van deze nederlaag. Nee, ik ben nu ook niet trots dat we de finale hebben gehaald. Een finale verliezen is heel zuur. En dit is al mijn tweede in korte tijd”, doelde hij op de verloren eindstrijd van Barcelona om de Spaanse beker tegen Valencia.</p><p>„Het was een vervelend seizoen, ook met die blessures”, zei Cillessen. „Ik heb behoefte aan vakantie en ga dan met mijn zaakwaarnemer bekijken wat de mogelijkheden zijn. Ik wil meer gaan spelen bij een club.”</p>
