---
layout: post
title: "Mannen veroordeeld voor moord en verkrachting 8-jarig meisje"
date: Mon, 10 Jun 2019 10:08:43 +0200
category: buitenland
externe_link: "https://www.telegraaf.nl/nieuws/215106174/mannen-veroordeeld-voor-moord-en-verkrachting-8-jarig-meisje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7f25650c-8b87-11e9-a826-0218eaf05005.jpg"
---

<p class="intro">Een rechtbank in India heeft maandag zes mannen veroordeeld die betrokken waren bij de moord en verkrachting van een achtjarig meisje. De zaak veroorzaakte vorig jaar grote woede in heel India. Drie mannen zijn veroordeeld tot een levenslange gevangenisstraf. De andere drie moeten vijf jaar de cel in.</p> <p>Het meisje uit een moslimgemeenschap in de staat Jammu en Kasjmir in het noorden van India kreeg begin vorig jaar verdovende middelen toegediend, waarna ze werd vastgehouden in een tempel. Ze werd een week lang seksueel misbruikt voordat ze werd gewurgd en met een steen doodgeslagen. Onder de veroordeelden zijn een Hindoepriester en politieagenten.</p><p>De aanklagers eisten de doodstraf voor drie verdachten die het meisje verkrachtten en vermoordden. Drie anderen, die een straf van vijf jaar moeten uitzitten, werden veroordeeld voor het vernietigen van bewijs. Een zevende verdachte werd vrijgesproken, een minderjarige verdachte wordt apart berecht.</p><p>Jammu en Kajsmir is de enige staat van India waar moslims in de meerderheid zijn, maar het zuidelijke gedeelte van de staat, waar de moord is gepleegd, wordt gedomineerd door Hindoes. Volgens de aanklacht was de moord op het moslimmeisje onderdeel van een plan de nomadische moslimminderheid uit het gebied te verdrijven.</p><p>India werd eerder opgeschrikt door meerdere grote verkrachtingszaken. De Indiase regering paste vorig jaar het strafrecht aan waardoor op het verkrachten van kinderen jonger dan twaalf jaar de doodstraf staat. Op verkrachting van tieners tussen de twaalf en zestien jaar staat minimaal twintig jaar cel.</p>
