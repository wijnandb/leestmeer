---
layout: post
title: "DSM en ING nemen AEX op sleeptouw"
date: Thu, 06 Jun 2019 09:27:00 +0200
categories: 
- financieel 
- koersen 
externe_link: "https://www.telegraaf.nl/financieel/1353074453/dsm-en-ing-nemen-aex-op-sleeptouw"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6a4285dc-882d-11e9-9f69-0218eaf05005.jpg"
---

<p class="intro">Na een positieve start breidde de Amsterdamse beurs donderdag de winst verder uit. Vooral ING trok bij de hoofdfondsen de kar. DSM en AkzoNobel gaven eveneens steun aan de AEX. Beleggers deden het verder kalm aan op weg naar het ECB-besluit later vanmiddag.</p> <p>De AEX-index noteerde rond half tien 0,5% hoger op 546,50 punten. De Midkap-index ging eveneens 0,5% vooruit naar 748,07 punten.</p><p>Elders in Europa kleurden de borden ook groen. Frankfurt en Parijs wonnen 0,3% respectievelijk 0,2%. In Milaan zakte Fiat Chrysler 2,7%. De Italiaans-Amerikaanse automaker heeft zijn voorstel om te fuseren met het Franse Renault (min 7%) ingetrokken.</p><p>Wall Street hield gisteravond de vaart er aardig in voortbordurend op de hoop dat de Amerikaanse centrale Bank later dit jaar de beleiderente zal gaan verlagen. Verder kwam naar buiten dat Mexico en Amerika er nog niet in zijn geslaagd om een deal te bereiken over immigratie en handel. Volgende week zullen de gesprekken worden hervat. Eind vorige maand had president Trump nog gedreigd om importheffingen in te gaan voeren op alle Mexicaanse goederen.</p><p>Vanmiddag zullen alle ogen zijn gericht op het rentebesluit van de Europese centrale Bank (ECB) die zo goed als zeker zal herhalen om de rentetarieven tot het einde van dit jaar ongewijzigd te laten. Naar verwachting zal ECB-voorzitter Draghi vandaag aankondigen tegen welke tarieven banken straks bij de ECB kunnen aankloppen.</p><p>In de AEX werd ING door beleggers 1,1% hoger gezet. Analisten van JPMorgan hebben het advies voor het financiële concern verhoogd van ’houden’ naar ’overwogen’ met een koersdoel van €12,50. De chemieconcerns zaten ook in de voorhoede. Voor DSM werd 1% meer betaald. Akzo Nobel koerste 0,7% hoger. RD Shell droeg ook een steentje bij en dikte 0,6% aan.</p><p>Aan de andere kant behoorde Arcelor Mittal bij de schaarse dalers en raakte 1% kwijt.</p><p>In de Midkap ging WDP aan kop met een 1% hogere notering. Het logistiek vastgoedfonds en VIB Vermögen kondigden aan hun logistieke vastgoedportefeuilles in Duitsland uit te breiden.</p><p>Meer financieel nieuws via mail? Schrijf je hier in voor onze nieuwsbrief!</p>
