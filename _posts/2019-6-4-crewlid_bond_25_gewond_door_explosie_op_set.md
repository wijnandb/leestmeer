---
layout: post
title: "Crewlid Bond 25 gewond door explosie op set"
date: Tue, 04 Jun 2019 21:14:28 +0200
category: entertainment
externe_link: "https://www.telegraaf.nl/entertainment/573763925/crewlid-bond-25-gewond-door-explosie-op-set"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/01a387d2-86fd-11e9-a101-0255c322e81b.jpg"
---

<p class="intro">Een gecontroleerde explosie op de set van de nieuwe James Bond-film in Londen heeft schade veroorzaakt aan het decor van de film. Ook is een crewlid lichtgewond geraakt; het slachtoffer bevond zich niet op de set. Dat hebben de producenten dinsdag bekendgemaakt via de sociale media.</p> <p>Volgens de Britse krant The Sun zou er niet één, maar zouden er drie explosies op de set zijn geweest. Het ongeluk zou zijn gebeurd toen een stunt met een vuurbal in de set van een laboratorium werd geoefend. Een anonieme bron spreekt van „totale chaos.”</p><p>Het crewlid zou gewond geraakt zijn toen een stuk decor op hem viel. De set zou na het ongeluk zijn afgesloten voor onderzoek.</p><p>Zoveelste tegenslag</p><p>Het is een nieuwe tegenslag voor het geplaagde project. Hoofdrolspeler Daniel Craig moest eind mei onder het mes onder hij zijn enkel ernstig blesseerde tijdens het draaien van de film. De opnames hoefden overigens niet te worden stilgelegd tijdens de twee weken rust die Craig verplicht moest houden.</p><p>Craig raakte gewond tijdens opnames op Jamaica. De opnames voor de 25e, nog titelloze Bondfilm moesten eerder een half jaar worden uitgesteld omdat regisseur Danny Boyle en de producenten ruzie kregen over het scenario. Boyle werd van het project gehaald en het script werd flink herschreven.</p><p>De film zou in april 2020 in de bioscopen te zien moeten zijn.</p>
