---
layout: post
title: "Bertens verliest en lijkt WTA Finals te missen"
date: Fri, 18 Oct 2019 13:17:23 +0200
categories: 
- sport 
- tennis 
externe_link: "https://www.telegraaf.nl/sport/678664924/bertens-verliest-en-lijkt-wta-finals-te-missen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0d8cbf86-f1ac-11e9-a58e-0218eaf05005.jpg"
aantal: 301
unieke: 182
bron: "De Telegraaf"
---

<p class="intro">Kiki Bertens lijkt de WTA Finals te gaan missen. Ze verloor in de kwartfinale van de WTA in Moskou van Kristina Mladenovic in drie sets: 4-6, 6-2, 1-6.</p> <p>Mladenovic had in de eerste set aan een break genoeg om de set binnen te slepen: 6-4. Bertens rechtte zoals wel vaker dit toernooi haar rug en brak meteen de service van haar opponente in de volgende set. Uiteindelijk liep de beste Nederlandse tennisster uit naar 4-1. Bij 4-2 brak de Wateringse nog een keer door de opslag van Mladenovic. Uiteindelijk won Bertens de set met ogenschijnlijk gemak: 6-2.</p><p>In de derde set verloor Bertens echter meteen weer haar service en ook een beetje haar hoofd. Niet veel later moest ze wederom haar opslagbeurt inleveren: 3-0. De Nederlandse was het helemaal kwijt en zag Mladenovic snel uitlopen naar 4-0. De frustratie liep op bij Bertens, waardoor er eigenlijk niets meer lukte. Mladenovic, uit Frankrijk, won de derde set en de wedstrijd dan ook met afgetekende cijfers: 6-1.</p><p>Kleine kansen</p><p>Toch zijn er nog kleine kansen voor de WTA Finals voor Bertens. Mocht Belinda Bencic niet de finale in Moskou halen, is er wellicht een escape voor Bertens mogelijk. Dan blijft ze de nummer 9 in de Race to Shenzhen en Bencic nummer 10. Aangezien Serena Williams achtste staat en de laatste jaren de WTA Finals overslaat, zou Bertens deze plek wellicht kunnen innemen.</p><p>In tegenstelling tot Bertens won Bencic later op de vrijdagmiddag wél haar kwartfinale, waardoor de Zwitserse goede kansen houdt op de WTA Finals. Bencic was in twee sets te sterk voor de Belgische Kirsten Flipkens: 7-6 (8) 6-1. Voor een plaatst in de finale moet Bencic zien af te rekenen met Mladenovic, de kwelgeest van Bertens. Die moet op haar beurt hopen dat haar meerdere nu ook te sterk is voor ’concurrent’ Bencic.</p>
