---
layout: post
title: "’Spoor kan Formule 1-drukte niet aan’"
date: Mon, 13 May 2019 10:22:41 +0200
categories: 
- entertainment 
- opinie 
externe_link: "https://www.telegraaf.nl/nieuws/3577065/spoor-kan-formule-1-drukte-niet-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/467d4e1c-7558-11e9-98be-0217670beecd.jpg"
---

<p class="intro">De NS wil met het oog op de verwachte komst van een Formule 1-race in Zandvoort meer treinen kunnen laten rijden naar de kustplaats. De huidige stroomcapaciteit van de bovenleiding van deze spoorlijn, laat dit volgens het spoorbedrijf echter niet toe.</p> <p>NS dringt daarom aan op de noodzakelijke verbetering van de bovenleiding naar Zandvoort aan Zee.</p><p>Dat blijkt uit het Besluit Dienstregeling NS 2020 dat maandag is gepubliceerd.</p><p>Maar de spoorlijn tussen Haarlem en Zandvoort is ’volstrekt ongeschikt’ voor de grote stroom tijdens een mogelijke Formule 1-race op Zandvoort. Dat zegt spoorbeheerder ProRail tegen het AD.</p><p>„Het optrekken en afremmen van meer en langere treinen vergt véél stroom. Zes treinen per uur is het maximaal haalbare”, zegt een woordvoerder van ProRail.</p><p>De NS verwacht tijdens een Formule 1-weekend zeker 50.000 passagiers per dag, zo blijkt uit berekeningen. Nu zijn dat er nog zo’n 5.000.</p><p>NS heeft eerste grove schetsen gemaakt voor een Formule 1-dienstregeling, waarmee grote aantallen racefans kunnen worden vervoerd. In die plannen gaat NS uit van twaalf treinen per uur. De intercity’s hebben dan een lengte van tien rijtuigen, de sprinters zouden zelfs uit twaalf rijtuigen bestaan. Daarmee kan NS per uur gemiddeld tussen de 12.500 en 15.000 bezoekers naar Zandvoort aan Zee brengen.</p><p>Maar volgens ProRail een eerdere proef met acht treinen per uur leverde direct storingen op.</p><p>De NS wil ook tijdens het strandseizoen en andere evenementen meer treinen per uur kunnen laten rijden. ProRail kan in juni meer duidelijkheid geven over mogelijke aanpassingen.</p>
