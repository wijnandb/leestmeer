---
layout: post
title: "Verwacht noodweer blijft beperkt tot noordoosten van het land"
date: Fri, 07 Jun 2019 18:18:17 +0200
category: nieuws
externe_link: "https://nos.nl/l/2288052"
feature_image: "https://nos.nl/data/image/2019/06/07/555284/1008x567.jpg"
---

<p>Het lijkt mee te vallen met het noodweer waar voor gewaarschuwd werd. Alleen in het noordoosten van het land, met name de provincies Drenthe en Groningen, is er zware regenval. Maar de grootschalige onweersbuien en windstoten waar voor gewaarschuwd werd, bleven uit.</p>
<p>Wel blijft het nog code oranje voor Gelderland, Overijssel, Drenthe, Friesland, Groningen en het Waddengebied. Voor Flevoland is die waarschuwing ingetrokken. Eerder vanavond veranderden Utrecht en Limburg al in code groen.</p>
<h2>Festivals</h2>
<p>Het slechte weer heeft gevolgen voor festivals. Zo heeft Pinkpop de openingstijden van de camping aangepast. Bezoekers is gevraagd om later te komen.</p>
<p>Een concert van De Jeugd van Tegenwoordig in het Amsterdamse Olympisch Stadion is ingekort. De deuren zijn tweeÃ«nhalf uur later opengegaan dan gepland en het voorprogramma is ingekort.</p>
<p>Ook het christelijke festival Opwekking heeft maatregelen getroffen. Tot 20.00 uur waren tenten en douches niet toegankelijk en het programma is een uur opgeschoven.</p>
<p>Het slechte weer leidt al de hele week tot problemen. De afgelopen dagen is veel schade veroorzaakt aan huizen. Ook het treinverkeer werd ontregeld.</p>
