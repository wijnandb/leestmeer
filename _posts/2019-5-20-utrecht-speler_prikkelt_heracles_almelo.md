---
layout: post
title: "Utrecht-speler prikkelt Heracles Almelo"
date: Mon, 20 May 2019 14:37:45 +0200
category: sport
externe_link: "https://www.telegraaf.nl/sport/3615794/utrecht-speler-prikkelt-heracles-almelo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/de37b900-7afc-11e9-bb93-0255c322e81b.jpg"
---

<p class="intro">Hoewel Heracles Almelo in eigen stadion het eerste duel met FC Utrecht in de halve finales van de play-offs voor Europees voetbal met 2-0 verloor, houdt trainer Frank Wormuth geloof in een goede afloop. De Duitser denkt dat zijn elftal dinsdag bij de return in De Galgenwaard de achterstand kan wegpoetsen.</p> <p>„Meteen na de wedstrijd wenste een speler van FC Utrecht mij succes”, aldus Wormuth. „Ik zei: waarmee? Voor volgend seizoen, zei hij. Hij denkt dus dat FC Utrecht zich al heeft geplaatst voor de volgende ronde. Ik heb het daarna ook in de kleedkamer gezegd: zij voelen zich zeker, denken dat ze er al zijn. Maar in Utrecht hebben we altijd kansen en kunnen we voetballen, dat hebben we daar eerder laten zien. Twee goals maken hoeft geen probleem te zijn, alles is mogelijk. We hebben gewoon een goede kans.”</p><p>Lerin Duarte viel zaterdag als invaller geblesseerd uit en kan in de return niet meedoen. Wormuth mist daarnaast opnieuw de geblesseerden Kristoffer Peterson, Maximilian Rossmann, Robin Pröpper en Sebastian Jakubiak.</p><p>FC Utrecht</p><p>Bij FC Utrecht ontbreekt de geblesseerde Timo Letschert. Hetzelfde geldt voor Simon Makienok en Leon Guwara. Urby Emanuelson keert terug in de selectie van de domstedelingen. Hetzelfde geldt voor Willem Janssen, die tijdens de eerste ontmoeting met Heracles was geschorst.</p>
