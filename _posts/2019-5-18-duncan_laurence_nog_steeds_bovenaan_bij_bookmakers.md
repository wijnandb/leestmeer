---
layout: post
title: "Duncan Laurence nog steeds bovenaan bij bookmakers"
date: Sat, 18 May 2019 23:29:00 +0200
category: entertainment
externe_link: "https://www.telegraaf.nl/entertainment/3609216/duncan-laurence-nog-steeds-bovenaan-bij-bookmakers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9818526e-79f7-11e9-a513-0255c322e81b.jpg"
---

<p class="intro">Update 23:45: Na het optreden van Duncan Laurence is de winkans van de topfavoriet even met 2% gedaald van 45% naar 43%, inmiddels staat het op 50%. Luca Hänni van Zwitserland staat met 12% winkans op de tweede plaats met zijn Dirty Dancin’-lied She Got Me. De Australische zangeres Kate Miller-Heidke staat nu met haar lied Zero Gravity op de derde plaats van de bookmakers met een winkans van 8%. Ondertussen heeft Mahmood namens Italië een vierde plaats met 8% met Soldi verworven.</p> <p>Duncan Laurence begint zaterdagavond dus als topfavoriet van de wedkantoren aan het songfestival. „Dat zegt niet alles, maar het is voor Nederland weleens anders geweest de afgelopen 44 jaar”, zei commentator Jan Smit bij aanvang van de finale. Cornald Maas: „Laten we hopen dat de droom van Duncan Laurence verwezenlijkt gaat worden.”</p><p>De 25-jarige Duncan Laurence komt zaterdagavond tijdens de grote finale als twaalfde in actie. Zwitserland is pas als 24e aan de beurt, Australië komt daarna als 25e voor de laatste act van Spanje. Pas na middernacht wordt de uitslag verwacht en weten we of Teach-In na al die jaren een opvolger krijgt.</p>
