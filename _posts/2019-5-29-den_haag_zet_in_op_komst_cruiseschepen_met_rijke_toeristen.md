---
layout: post
title: "Den Haag zet in op komst cruiseschepen met rijke toeristen"
date: Wed, 29 May 2019 11:52:01 +0200
categories: 
- financieel 
- economie 
externe_link: "https://nos.nl/l/2286812"
feature_image: "https://nos.nl/data/image/2019/05/29/553364/1008x567.jpg"
---

<p>Den Haag wil de komende jaren cruiseschepen naar de stad lokken. De gemeente wil graag kleinere en luxere schepen verwelkomen met rijke reizigers aan boord. Het zal dus niet gaan om grote cruiseschepen; daar is de haven van Scheveningen te klein voor.</p>
<p>Voor de Hofstad is toerisme een belangrijke economische pijler. Volgens wethouder Economie Richard de Mos verdient een op de tien Hagenaars er geld aan, bijvoorbeeld in de horeca. </p>
<p>Met speciale tours wil de stad toeristen warm maken om naar de stad te komen. Bezoekers kunnen onder meer een diner in een museum na sluitingstijd krijgen, of een rondleiding door de stad.</p>
<p>Het Duitse schip Hanseatic Nature was vandaag het eerste schip dat in de Scheveningse haven voor anker ging. "Er zal dit jaar nog een ander cruiseschip volgen. Voor volgend jaar is er contact geweest met verschillende rederijen, maar er zijn nog geen concrete afspraken gemaakt", aldus De Mos.</p>
<p>Dit soort toerisme leidt ook tot overlast, zoals in VenetiÃ«. Daar willen ze al lange tijd af van de grote cruiseschepen. De Mos benadrukt dat het in Den Haag over boten gaat die maximaal 160 meter lang zijn. Hij is dus niet bang voor overlast. "Den Haag heeft nog voldoende aanbod, waardoor het aantal toeristen over het hele jaar verspreid kan worden."</p>
<p>In Amsterdam zullen dit jaar naar verwachting 127 cruiseschepen aanmeren. Dit is minder dan in 2018 vanwege een nieuwe toeristenbelasting. Rotterdam profiteert daarvan en ziet het aantal cruises stijgen naar een record. Meer dan honderd schepen hebben dit jaar de Rotterdamse haven als bestemming. "Schreveningen wordt nooit een haven voor grote cruiseschepen, zoals Rotterdam of Amsterdam", zegt de Mos.</p>
