---
layout: post
title: "'Chipsector VS wil versoepeling Huawei-ban'"
date: Mon, 17 Jun 2019 07:40:12 +0200
category: financieel
externe_link: "https://www.telegraaf.nl/financieel/244919679/chipsector-vs-wil-versoepeling-huawei-ban"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a716e654-90c2-11e9-a826-0218eaf05005.jpg"
---

<p class="intro">De Verenigde Staten moeten sancties tegen het Chinese technologiebedrijf Huawei versoepelen. Dat vinden meerdere grote Amerikaanse chipbedrijven. Vertegenwoordigers van onder meer Intel en Qualcomm zouden volgens bronnen achter de schermen druk uitoefenen op de Amerikaanse regering om de maatregelen aan te passen.</p> <p>Huawei werd eerder door de VS op een zwarte lijst gezet. De regering-Trump vertrouwt het bedrijf niet, omdat het zou kunnen dienen als spionagevehikel van de Chinese overheid. Verschillende Amerikaanse bedrijven schortten daarop leveringen aan Huawei op.</p><p>De chipreuzen zouden tijdens verschillende bijeenkomsten met vertegenwoordigers van het ministerie van Handel er op hebben aangedrongen de sancties te verlichten. Ze wezen daarbij op de schade die de ban op Huawei heeft op Amerikaanse bedrijven. Van de circa 70 miljard dollar die Huawei vorig jaar uitgaf aan componenten, ging 11 miljard dollar naar Amerikaanse bedrijven als Intel, Qualcomm en Micron Technology.</p>
