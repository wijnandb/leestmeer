---
layout: post
title: "Vraagtekens bij Instagram-video Britney Spears"
date: Fri, 17 May 2019 09:11:51 +0200
categories: 
- entertainment 
- gossip 
externe_link: "https://www.telegraaf.nl/entertainment/3602274/vraagtekens-bij-instagram-video-britney-spears"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c8b80ade-7873-11e9-b070-02d1dbdc35d1.jpg"
---

<p class="intro">Enkele dagen nadat Larry Rudolph, de manager van Britney Spears, bekendmaakte dat de popster wellicht nooit meer zal optreden, postte ze een video op Instagram waarin ze dansend in haar gym te zien is op het nummer Scream van Michael Jackson.</p> <p>Britney lijkt hiermee te willen zeggen dat ze nog steeds fit genoeg is, maar fans vermoeden dat het geen recent filmpje is. De zangeres draagt dezelfde kleding als in een work-outvideo die ze in maart online zette. Dit meldt TMZ.</p><p>De popster gaat momenteel door een moeilijke fase in haar leven. Zo zou het niet goed gaan met haar mentale gesteldheid en heeft ze medicijnen nodig om haar emoties onder controle te krijgen. „Britney is soms een zombie waar totaal geen leven of passie meer in zit. Dat is verdrietig”, aldus een bron.</p><p>De relatie met haar vader Jamie en moeder Lynne staat volgens insiders ook onder hoogspanning vanwege Britney’s toestand, waarover door de familie zelf weinig naar buiten wordt gebracht.</p>
