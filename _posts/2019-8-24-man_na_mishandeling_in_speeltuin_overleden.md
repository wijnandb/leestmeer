---
layout: post
title: "Man na mishandeling in speeltuin overleden"
date: Sat, 24 Aug 2019 18:51:22 +0200
category: jeugdjournaal
externe_link: "http://feeds.nos.nl/~r/jeugdjournaal/~3/dfmKizsj4w8/2298810"
feature_image: "https://nos.nl/data/image/2019/08/24/572165/1008x567.jpg"
---

<p>In Assen is een man na een mishandeling overleden. Het gebeurde in een speeltuin.</p>
<p>De man zou een meisje van 4 in de speeltuin lastig hebben gevallen. Hij zou seksuele dingen met haar hebben willen doen. Of dat ook is gebeurd, is nog niet bekend.</p>
<p>5 mannen</p>
<p>Mensen uit de buurt belden de politie. Tegelijkertijd gingen 5 mannen naar de speeltuin om ervoor te zorgen dat de man niet weg kon vluchten.</p>
<p>Volgens de politie leek het op een schermutseling. De 5 mannen zaten op de man. Hij is daarna overleden en kon niet meer gered worden.</p>
<p>Kinderen</p>
<p>Op het moment dat het meisje lastig werd gevallen, waren er ook andere kinderen in de speeltuin. Of die ook iets hebben gezien, is niet duidelijk.</p>
<p>De politie heeft de volwassenen die op de man waren afgegaan, aangehouden. Het meisje is weer bij haar ouders.</p><img src="http://feeds.feedburner.com/~r/jeugdjournaal/~4/dfmKizsj4w8" height="1" width="1" alt=""/>
