---
layout: post
title: "Bergsma en Schouten blikvangers bij Team easyJet"
date: Fri, 18 Oct 2019 14:02:11 +0200
categories: 
- sport 
- schaatsen 
externe_link: "https://www.telegraaf.nl/sport/23289789/bergsma-en-schouten-blikvangers-bij-team-easy-jet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1db18fca-f19f-11e9-a64f-02d2fb1aa1d7.jpg"
aantal: 177
unieke: 126
bron: "De Telegraaf"
---

<p class="intro">Jillert Anema heeft op de Jaap Eden IJsbaan in Amsterdam zijn schaatsploeg voor de langebaanwedstrijden gepresenteerd.</p> <p>Jorrit Bergsma en Irene Schouten zijn opnieuw de boegbeelden van Team easyJet, waar verder de 41-jarige Carien Kleibeuker, Arjan Stroetinga, Bob de Vries en de talenten Tjerk de Boer, Marijke Groenewoud en Elisa Dul voor rijden. Anema heeft vier schaatsers bij zijn langebaanploeg gehaald die in opleiding zijn: Kelly Schouten, Robert Bovenhuis, Jordy Harink en Danny Stam.</p><p>„De voorbereidingen voor aankomend seizoen zijn inmiddels in volle gang en na de mooie resultaten van afgelopen seizoen ben ik blij dat de schaatsers ook dit seizoen weer in de kleur van de Nederlandse trots mogen rijden”, zei Anema, wiens mannen en vrouwen het oranje van hoofdsponsor easyJet dragen.</p><p>Olympische Winterspelen</p><p>De luchtvaartmaatschappij verbond zich vorig seizoen aan de ploeg van Anema. Het contract werd in juni verlengd, met de intentie om samen door te gaan tot de Olympische Winterspelen van 2022 in Peking. Bergsma veroverde in februari bij de WK afstanden in Inzell de wereldtitel op de 10 kilometer, Schouten deed dat op de massastart.</p>
