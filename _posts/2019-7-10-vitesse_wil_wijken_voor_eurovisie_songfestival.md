---
layout: post
title: "Vitesse wil wijken voor Eurovisie Songfestival"
date: Wed, 10 Jul 2019 09:54:46 +0200
category: sport
externe_link: "https://nos.nl/l/2292830"
feature_image: "https://nos.nl/data/image/2019/07/10/562443/1008x567.jpg"
---

<p>Als Arnhem de stad wordt voor het Eurovisie Songfestival van volgend jaar, speelt Vitesse komend seizoen de laatste drie competitieduels en eventuele play-offwedstrijden niet in de Gelredome.</p>
<p>Arnhem is een van de kandidaten om het evenement te organiseren. Een keuze voor de Gelderse stad betekent dat de Gelredome acht weken niet beschikbaar is voor de voetbalclub.</p>
<h2>'Unieke en eenmalige kans'</h2>
<p>"Onze eerste reactie was; natuurlijk gaan wij niet buiten Gelredome spelen", zegt algemeen directeur Pascal van Wijk op de website van de club. "Aan de andere kant beseffen we ook dat het een unieke en eenmalige kans is die voorbij komt voor onze stad en onze regio. Daarom zijn we de gesprekken aangegaan. Ons uitgangspunt is vanaf het begin heel duidelijk geweest: alleen onder bepaalde voorwaarden zijn we bereid in te stemmen."</p>
<p>Van Wijk wacht nu de toewijzing af. "Dan moeten we concreet aan de gang met het scenario van het tijdelijke stadion." Dat zou naast het Gelredome moeten verrijzen.</p>
<h2>Laatste drie thuiswedstrijden Vitesse seizoen 2019-2020:</h2>
<p>11 april: Vitesse-RKC</p>
<p>26 april: Vitesse-Sparta</p>
<p>3 mei: Vitesse-Heracles</p>
