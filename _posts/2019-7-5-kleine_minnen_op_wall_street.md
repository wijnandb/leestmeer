---
layout: post
title: "Kleine minnen op Wall Street"
date: Fri, 05 Jul 2019 19:43:41 +0200
categories: 
- financieel 
- koersen 
externe_link: "https://www.telegraaf.nl/financieel/1662685649/kleine-minnen-op-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a32c6bfc-9f4c-11e9-b48e-02d2fb1aa1d7.jpg"
---

<p class="intro">De Amerikaanse aandelenbeurzen stonden vrijdag tijdens de middaghandel in New York licht in de min. Beleggers verwerkten onder meer het maandelijkse banenrapport van de Amerikaanse overheid. Net als in Europa waren chipbedrijven uit de gratie vanwege een winstwaarschuwing van het Zuid-Koreaanse Samsung Electronics.</p> <p>De Dow-Jonesindex noteerde rond 19.30 uur (Nederlandse tijd) 0,2 procent lager op 26.920 punten. De brede S&amp;P 500 zakte 0,3 procent tot 2987 punten en technologiebeurs Nasdaq leverde 0,2 procent in op 8153 punten. Amerikaanse beleggers kwamen terug na een vrije dag. Donderdag was Wall Street vanwege de viering van Independence Day gesloten.</p><p>Het Amerikaanse banenrapport viel beter uit dan verwacht. De werkgelegenheid in de Verenigde Staten groeide in juni met 224.000 arbeidsplaatsen, terwijl economen in doorsnee op een aanwas met 160.000 banen hadden gerekend. Beleggers vinden deze cijfers altijd erg interessant, omdat ze van invloed kunnen zijn op het monetaire beleid van de Federal Reserve, de Amerikaanse koepel van centrale banken.</p><p>Financiële sector</p><p>Samsung, 's werelds grootste chipproducent, zei dat de winst in het tweede kwartaal is gehalveerd, mede door de handelsspanningen tussen de VS en China. In New York genoteerde chipondernemingen als Micron Technology, Intel, NXP Semiconductors, Texas Instruments, Qualcomm en Nvidia gaven tot 1,5 procent terrein prijs.</p><p>De financiële sector was een de weinige sectoren die wel in trek was op Wall Street. Zo stonden JPMorgan Chase en Goldman Sachs tot 0,5 procent in de plus.</p><p>Mededingingsbezwaren</p><p>Betaaldienstverleners FIS en Worldpay kwamen amper in beweging. De Europese Commissie is akkoord gegaan met hun fusie, waarmee 43 miljard dollar is gemoeid. Brussel ziet geen mededingingsbezwaren en stelt daarom ook geen voorwaarden aan de deal.</p><p>De euro was 1,1220 dollar waard, tegen 1,1213 dollar bij het sluiten van de Europese beurzen eerder op de dag. Een vat Amerikaanse olie kostte 0,1 procent minder op 57,29 dollar. Brentolie steeg 1,5 procent in prijs tot 64,25 dollar per vat.</p>
