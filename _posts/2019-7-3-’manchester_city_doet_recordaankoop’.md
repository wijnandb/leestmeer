---
layout: post
title: "’Manchester City doet recordaankoop’"
date: Wed, 03 Jul 2019 17:29:50 +0200
category: sport
externe_link: "https://www.telegraaf.nl/sport/1811046087/manchester-city-doet-recordaankoop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7dc30f14-9dae-11e9-a438-02c309bc01c1.jpg"
---

<p class="intro">De Spaanse middenvelder Rodrigo Hernández, beter bekend als Rodri, verruilt deze zomer Atlético Madrid voor Manchester City.</p> <p>De Spaanse club maakte de transfer woensdag bekend. Atlético meldde dat de Engelse kampioen de contractueel vastgelegde afkoopsom inmiddels heeft betaald. Volgens de BBC gaat het om een bedrag van bijna 70 miljoen euro. Dat is een record voor Manchester City.</p><p>Rodri (23) had bij Atlético nog een contract tot medio 2023. De Madrileense club nam hem vorig jaar voor ongeveer 20 miljoen euro over van Villarreal. In de jeugd speelde hij al voor Atlético. Rodri maakte vorig jaar zijn debuut in de Spaanse ploeg.</p><p>Kort na het bericht over het vertrek van Rodri kondigde Atlético de komst aan van de Mexicaanse middenvelder Héctor Herrera. De 70-voudige international is afkomstig van FC Porto, waar hij zes seizoenen speelde. Herrera tekent een 3-jarig contract in Madrid.</p><p>Atlético deed eerder op woensdag al zaken met FC Porto over de centrale verdediger Felipe. De 30-jarige Braziliaan ondertekent eveneens een contract voor drie jaar in de Spaanse hoofdstad.</p>
