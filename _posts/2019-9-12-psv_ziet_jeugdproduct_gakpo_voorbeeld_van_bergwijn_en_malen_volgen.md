---
layout: post
title: "PSV ziet jeugdproduct Gakpo voorbeeld van Bergwijn en Malen volgen"
date: Thu, 12 Sep 2019 18:36:05 +0200
category: sport
externe_link: "https://nos.nl/l/2301429"
feature_image: "https://nos.nl/data/image/2019/09/12/576789/1008x567.jpg"
aantal: 157
unieke: 117
bron: "NOS"
---

<p>Cody Gapko heeft in navolging van Steven Bergwijn, Donyell Malen en Michal Sadílek zijn contract bij PSV verlengd. De 20-jarige aanvaller ligt nu tot medio 2023 vast bij de club uit Eindhoven.</p>
<p>Gakpo miste dit seizoen nog geen duel van PSV en maakte de voorbije weken een goede indruk in de voorste linie als alternatief voor de geblesseerde Bruma en de vertrokken Hirving Lozano.</p>
<p>De in Eindhoven geboren Gakpo is afkomstig uit de jeugdopleiding van PSV. De jeugdinternational speelde tot nu toe 31 duels in de hoofdmacht, scoorde 4 keer en gaf 8 assists.</p>
<h2>Trend in de eredivisie</h2>
<p>Met de contractverlenging van Gakpo is een topclub uit de traditionele topdrie van de eredivisie er weer in geslaagd een belangrijke speler voor langere tijd aan zich te binden.</p>
<p>Ajax verlengde deze zomer het contract van Hakim Ziyech, Dusan Tadic, David Neres, Nicolás Tagliafico, André Onana, Noussair Mazraoui en Joël Veltman. Feyenoord wist Steven Berghuis langer vast te leggen.</p>
