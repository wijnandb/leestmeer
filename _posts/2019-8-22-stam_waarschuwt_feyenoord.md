---
layout: post
title: "Stam waarschuwt Feyenoord"
date: Thu, 22 Aug 2019 23:07:49 +0200
categories: 
- sport 
- voetbal 
externe_link: "https://www.telegraaf.nl/sport/2004188042/stam-waarschuwt-feyenoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5768722e-c521-11e9-b0f3-0218eaf05005.jpg"
---

<p class="intro">Natuurlijk was Jaap Stam tevreden met de overtuigende zege van Feyenoord op Hapoel Beer Sheva, maar de Rotterdamse trainer kwam ook direct met een waarschuwing.</p> <p>„Het kan heel snel fout gaan, zo weet ik uit ervaring. We kunnen niet denken: het staat nu 3-0, dus we gaan het daar wel ’even’ afmaken”, zei Stam.</p><p>Feyenoord gaat volgende week wel met een uitstekende uitgangspositie naar Israël voor de return, waarin de ploeg van Stam kwalificatie voor de groepsfase van de Europa League kan afdwingen. „De omstandigheden daar zijn heel anders, het is bijvoorbeeld heel warm in Israël. En ook daar zal het publiek heel enthousiast zijn. Zij zullen er alles aan doen om snel te scoren. Wij moeten gebruik gaan maken van de ruimtes die daar zullen komen.”</p><p>Terwijl Feyenoord in de competitie na drie speelrondes nog steeds wacht op de eerste overwinning, verloopt de route richting de groepsfase van de Europa League vooralsnog voorspoedig. „We zitten niet in een gemakkelijke periode. We moeten alle zeilen bijzetten om iedereen fit te houden. Als een resultaat dan goed is, zoals vandaag, kunnen dat soort dingen sneller gaan”, zegt Stam. „Daarom is dit resultaat wel heel fijn.”</p><p>Stam verkoos centraal achterin Edgar Ié boven Jan-Arie van der Heijden, die zelfs helemaal niet bij de selectie zat. „Ik heb na zijn wissel zondag tegen FC Utrecht een gesprek gehad met Jan-Arie en in onderling overleg is besloten hem er vanavond niet bij te halen. Maar in de toekomst kan hij wel weer gewoon bij de wedstrijdselectie zitten.”</p>
