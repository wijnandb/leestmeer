---
layout: post
title: "Volgend jaar degraderen twee clubs direct uit Eredivisie"
date: Wed, 22 May 2019 09:07:01 +0200
categories: 
- sport 
- voetbal 
externe_link: "https://www.telegraaf.nl/sport/3627495/volgend-jaar-degraderen-twee-clubs-direct-uit-eredivisie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/471b1498-7c66-11e9-82fa-02d1dbdc35d1.jpg"
---

<p class="intro">De Eredivisie gaat een jaar eerder dan gepland de maatregelen van de veranderagenda invoeren. Dat hebben de clubs maandag in de vergadering van vennoten besloten.</p> <p>Een van de maatregelen is dat komend seizoen de nummers zeventien en achttien direct degraderen. Naast de kampioen promoveert ook de nummer twee uit de Keuken Kampioen Divisie naar de Eredivisie.</p><p>„Omdat de maatregelen allemaal bijdragen aan het verbeteren van de kwaliteit van de Eredivisie en het Nederlandse voetbal heeft de commissie voorgesteld om deze eerder in te voeren dan in november 2018 besloten was. De clubs stemmen hiermee in”, aldus de Eredivisie in een verklaring.” Er was geen reden nog een jaar te wachten, stellen de clubs.</p><p>In november 208 werd door de clubs na overleg over de veranderagenda een commissie opgetuigd, met daarin Jan de Jong (Feyenoord), Mattijs Manders (ADO Den Haag), Marco Bogers (VVV-Venlo), Wouter van Zetten (AZ) en Jacco Swart (Eredivisie CV). Nu de aangedragen bevindingen worden geïmplementeerd wordt de groep opgeheven. Over drie seizoenen worden de maatregelen geëvalueerd.</p><p>Bekijk hieronder een overzicht van alle maatregelen:</p><p>Nummer 18 en 17 van de Eredivisie degraderen rechtstreeks naar de Keuken Kampioen Divisie. De nummers 1 en 2 van de Keuken Kampioen Divisie promoveren rechtstreeks. Nummer 16 van de Eredivisie neemt deel aan de promotie/degradatie play-offs. Deze maatregel draagt eraan bij dat de beste clubs in de Eredivisie spelen.
Clubs die zich geplaatst hebben voor de groepsfase van een Europese Clubcompetitie stromen bij de laatste 32 clubs in tijdens het TOTO KNVB bekertoernooi. Deze wedstrijden worden allemaal na afronding van de groepsfase van de Champions League en de Europa League gespeeld. Deze maatregel draagt eraan bij dat clubs maximaal kunnen presteren in de Europese clubcompetities.
Er komt meer flexibiliteit in het vaststellen van speeldagen en aanvangstijden om de arbeid/rust verhouding tussen wedstrijden voor clubs die spelen in de Champions League of Europa League te verbeteren. Ook deze maatregel draagt eraan bij dat clubs maximaal kunnen presteren in de Europese clubcompetities.
De solidariteit in de verdeling van de mediagelden neemt met 10% toe. De ratio tussen de nummer 18 en 1 verbetert van 1 : 5,3 naar 1 : 4,8. Deze evenwichtigere verdeling draagt bij aan het sterker worden van kleinere clubs in de Eredivisie.
Clubs die deelnemen aan de Europa League of de Champions League verdelen 5% van hun UEFA inkomsten uit de groepsfase en 3,75% uit de knock-out fase daaropvolgend onder de niet-Europese deelnemers in de Eredivisie. Deze gelden komen in eerste instantie voornamelijk terecht bij de clubs die in de Eredivisie op natuurgras spelen. Deze maatregel motiveert clubs om over te stappen op natuurgras en maakt niet-Europese deelnemers in de Eredivisie sterker.
Er is een herenakkoord gesloten tussen de clubs die een jeugdopleiding met een internationale status hebben. Dit akkoord houdt in dat deze clubs geen jeugdspelers meer bij elkaar weghalen. Deze maatregel zorgt ervoor dat investeren in jeugdopleidingen beter loont wat bijdraagt aan de sportieve kwaliteit van de clubs in de Eredivisie.
Vijftien procent van de solidariteitsgelden die de Eredivisieclubs ontvangen vanuit de UEFA worden beschikbaar gesteld aan de clubs in de Keuken Kampioen Divisie. Net als in de Eredivisie zullen ook deze gelden op een wijze verdeeld worden dat ze bijdragen aan meer solidariteit in verdeling van middelen en het motiveren van investeren in jeugdopleiding.</p>
