---
layout: post
title: "Stegeman: ’Eén van de grootste fouten van mijn leven’"
date: Mon, 09 Sep 2019 21:25:21 +0200
category: sport
externe_link: "https://www.telegraaf.nl/sport/1378704550/stegeman-een-van-de-grootste-fouten-van-mijn-leven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3ba81128-d338-11e9-b0b0-02c309bc01c1.jpg"
---

<p class="intro">„Ik heb één van de grootste fouten van mijn leven tot nu toe gemaakt.” Dat zei PEC Zwolle-trainer John Stegeman nadat hij was betrapt met te veel alcohol op achter het stuur. Tegenover de businessleden van PEC bood Stegeman zijn excuses aan, blijkt uit een filmpje op de site van De Stentor.</p> <p>Eerder op de dag betuigde Stegeman ook al spijt. „Dit is een ontzettend domme actie van mij. Het zal me nooit meer overkomen. Ik accepteer als vanzelfsprekend de straf van de club en beloof beterschap richting toekomst,” liet Stegeman weten.</p><p>Stegeman was afgelopen donderdag betrokken bij een eenzijdig auto-ongeluk, waarbij zijn alcoholpercentage te hoog was. De politie heeft het rijbewijs van de trainer ingevorderd.</p><p>Stegeman is bezig aan zijn eerste seizoen bij PEC Zwolle. De formatie haalde 4 punten uit de eerste vijf competitieduels. Stegeman werkte eerder bij Go Ahead Eagles en Heracles Almelo.</p>
