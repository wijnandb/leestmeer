---
layout: post
title: "Merol droomt van Lowlands"
date: Sun, 09 Jun 2019 19:52:52 +0200
category: entertainment
externe_link: "https://www.telegraaf.nl/entertainment/1502732211/merol-droomt-van-lowlands"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7242136a-8adf-11e9-8b2d-0255c322e81b.jpg"
---

<p class="intro">Een jaar geleden stond Merol nog voor een publiek van tien man in kleine theaters, dit jaar wist de zangeres Paradiso drie keer uit te verkopen. Maar als het aan Merel zelf ligt, kan het nog groter: ze wil naar Lowlands.</p> <p>„Ik zou heel graag op Lowlands willen staan”, zegt de 28-jarige zangeres in een interview met het AD. „Als meisje van 15 kwam ik daar voor het eerst, met mijn vader. Ik wilde toen vooral actrice worden, maar natuurlijk had ik al die grote wens om óók op dat podium te staan. Bij Lowlands heb ik een soort nostalgische gevoelens.”</p><p>Dat ze dit jaar nog niet op het festival staat, is voor Merol geen probleem. „Je moet ook iets hebben om naartoe te leven, anders ben je uitgespeeld”, zegt de Lekker met de meiden-zangeres. „In principe mogen alle festivals me bellen. Hoe meer hoe beter natuurlijk.”</p><p>Merol, die eigenlijk Merel Baldé heet, brak door met de nummers Kerst met de fam en Lekker met de meiden. Dit najaar volgt een clubtour.</p>
