---
layout: post
title: "Overval op geldloper: vluchtauto uitgebrand"
date: Mon, 09 Sep 2019 13:56:11 +0200
categories: 
- entertainment 
- opinie 
externe_link: "https://www.telegraaf.nl/nieuws/1457380606/overval-op-geldloper-vluchtauto-uitgebrand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5a1f5dac-d2fa-11e9-83b3-0217670beecd.jpg"
---

<p class="intro">In Honselersdijk is maandagochtend aan de Dijkstraat een geldauto overvallen. Twee gewapende mannen met bivakmutsen drongen een supermarkt binnen en dwongen een geldloper geld af te staan.</p> <p>De daders zijn met een auto op de vlucht geslagen en mogelijk op een andere locatie overgestapt in een wagen die klaarstond. De andere auto, die werd achtergelaten bij een woning aan de Gantellaan, werd in brand gestoken. Volgens de politie kwam hierbij zoveel zwarte rook vrij, dat aanvankelijk werd uitgegaan van een woningbrand.</p><p>Agenten zoeken met speurhonden in de omgeving naar in totaal drie daders en mogelijke sporen. Ook cirkelde een politiehelikopter boven het Westlandse dorp. De overvallers droegen volgens getuigen zwarte regenpakken met reflecterende streep. Het is nog niet bekend hoeveel geld er is buitgemaakt.</p>
