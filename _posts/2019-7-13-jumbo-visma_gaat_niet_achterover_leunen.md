---
layout: post
title: "Jumbo-Visma gaat niet achterover leunen"
date: Sat, 13 Jul 2019 11:10:33 +0200
category: sport
externe_link: "https://www.telegraaf.nl/sport/389309386/jumbo-visma-gaat-niet-achterover-leunen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/11a0699c-a54e-11e9-92d9-02c309bc01c1.JPG"
---

<p class="intro">Enigszins met een pijnlijke grimas vierde Mike Teunissen een feestje. Blij dat zijn maatje Dylan Groenewegen op de zevende Tour-dag eindelijk zijn klasse kon tonen met een sprintzege. „Of ik dacht dat hij na zijn val in de eerste etappe hiertoe al in staat was? Ja, eerlijk gezegd wel.”</p> <p>De Limburger was blij dat hij nog enigszins een bijdrage kon leveren in de finale, nadat hij tijdens de eerste kilometers van deze langste etappe van de Tour de France (230 kilometer) al was gevallen. „Ik had wat last van mijn pols en voelde me überhaupt niet top. Ik heb nog getwijfeld om te zeggen: ’Doe het maar zonder mij’, maar ik wilde toch proberen om mijn werk te doen. Dat ging niet super, we kwamen eigenlijk iets te vroeg naar voren.”</p><p>Jumbo-Visma is met drie ritzeges, twee dagen het geel van Mike Teunissen en vijf dagen de witte trui van Wout van Aert de succesvolste ploeg van deze Tour. „We kwamen hier met twee doelen. Een rit winnen met Dylan en een goed klassement met Steven Kruijswijk. Die staat er goed voor, maar hoe dat gaat eindigen weten we pas in Parijs. Er is geen reden om nu achterover te leunen.”</p>
