---
layout: post
title: "Vijf verdachten Assen vrijgelaten"
date: Sun, 25 Aug 2019 23:03:08 +0200
categories: 
- entertainment 
- opinie 
externe_link: "https://www.telegraaf.nl/nieuws/422417220/vijf-verdachten-assen-vrijgelaten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2e360dd0-c783-11e9-ad0b-02c309bc01c1.jpg"
---

<p class="intro">De vijf mannen die zaterdag werden opgepakt in verband met de dood van de 32-jarige Martin in een speeltuin in Assen, zijn zondagavond vrijgelaten. Volgens de politie is er geen aanwijzing dat zij het slachtoffer hebben mishandeld.</p> <p>„Op grond van deze eerste bevindingen van het politieonderzoek heeft het Openbaar Ministerie besloten om de vijf mannen in vrijheid te stellen.” De mannen blijven wel verdacht van betrokkenheid bij zijn dood, aldus een politiewoordvoerster.</p><p>Uit het onderzoek van de politie is inmiddels gebleken dat zaterdag een melding is gedaan van een zedendelict met een 4-jarig meisje, waarbij een 32-jarige man mogelijk betrokken zou zijn. Daarop is hij aangesproken door de vader van het meisje. De vader heeft geprobeerd de man tegen te houden omdat hij op zijn fiets wilde wegrijden, zo meldt de politie. Er ontstond een worsteling en beiden kwamen ten val.</p><p>Ondertussen waren ook vier omstanders gealarmeerd. Zij hebben vervolgens Martin vastgehouden in afwachting van de komst van de politie. De hovenier en stratenmaker bleek later te zijn overleden. De vier zijn vervolgens aangehouden. De vader van het meisje meldde zich daarna zelf bij de politie.</p><p>De politie laat zondagavond weten dat het vijftal inmiddels is vrijgelaten, omdat uit onderzoek niet is gebleken dat zij het slachtoffer hebben mishandeld. Het onderzoek naar de zaak gaat wel door. Maandag vindt sectie plaats door een patholoog van het NFI. Het onderzoek door de recherche naar het mogelijk zedendelict gaat ook verder. Uit privacyoverwegingen zegt de politie daar verder niets over.</p>
