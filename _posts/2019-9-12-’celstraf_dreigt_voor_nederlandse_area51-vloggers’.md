---
layout: post
title: "’Celstraf dreigt voor Nederlandse Area51-vloggers’"
date: Thu, 12 Sep 2019 07:01:29 +0200
categories: 
- entertainment 
- sterren 
externe_link: "https://www.telegraaf.nl/nieuws/1181172479/celstraf-dreigt-voor-nederlandse-area51-vloggers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0a861844-d543-11e9-acd1-0255c322e81b.jpg"
aantal: 428
unieke: 279
bron: "De Telegraaf"
---

<p class="intro">De Nederlandse vloggers die in Amerika zijn opgepakt omdat ze volgens lokale media legerbasis Area51 wilden binnen dringen, hangt een celstraf boven het hoofd. Dat zegt Amerika-deskundige Willem Post.</p> <p>Op de overtreding staat zes maanden celstraf of een boete van 500 dollar, vertelt Post. De kans dat de vloggers er met een waarschuwing vanaf komen, acht hij niet heel erg groot. De mannen hebben immers toegegeven weloverwogen de basis te zij binnen gedrongen, constateert hij. Niet heel slim, zegt Post.</p><p>Hij vreest dat de vloggers mogelijk zwaar gestraft gaan worden. Op Facebook werd enige tijd geleden opgeroepen om de basis te bestormen. Volgens complotdenkers zouden hier (resten van) buitenaards leven verborgen worden gehouden. “Je hebt kans dat de overheid een voorbeeld wil stellen. Om anderen af te schrikken”, vreest de Amerika-deskundige. “Uiteraard hoop ik dat onze landgenoten er met een waarschuwing vanaf komen. Maar het zou me niets verbazen als er nu wat zwaarder gestraft wordt.”</p><p>“Ik vind het wel dom en onverantwoordelijk. Je treedt een militair gebied binnen. En Amerikanen zijn daar heel streng op. Als ze waren gaan rennen, dan waren de vloggers mogelijk doodgeschoten. Maar zo dom waren ze gelukkig niet.”</p><p>Volgens de politie Nye County zijn de vloggers de 20-jarige Ties Granzier en Govert Sweep (21).</p><p>De twee werden gesnapt in hun auto op de zogenaamde Nevada National Security Site (nabij Area 51) in Nye County, toen ze al enkele kilometers het terrein waren binnengedrongen. Volgens de lokale televisiezender FOX5 verklaarde het duo dat ze heel goed Engels begrepen, maar bewust de borden ’Do Not Enter’ en ’ No Trespassing’ (streng verboden toegang) te hebben genegeerd, omdat ze het terrein wilden verkennen.</p><p>Toen Granzier vertelde dat hij een YouTuber is en een video voor zijn kanaal wilde maken - hij heeft 735.000 volgers - besloot de politie de auto te onderzoeken. Daarbij werden enkele camera’s, een drone en opnames, die al van het terrein waren gemaakt, gevonden. Beide Nederlanders werden daarop gearresteerd en vastgezet in de gevangenis van Nye County bij Las Vegas.</p><p>Area 51 dat onderdeel is van de Nevada National Security Site, is een geheime testlocatie van de Amerikaanse luchtmacht in de woestijn van Nevada, waarover al decennia geruchten gaan dat er buitenaardse ruimteschepen en ’aliens’ worden bewaard.</p><p>Onder het motto ’Zo’n grote groep kunnen ze niet stoppen’ maakte de Amerikaan Matty Roberts in juli een Facebook-event aan om de mysterieuze luchtmachtbasis op 20 september binnen te dringen. Hij kreeg ruim twee miljoen aanmeldingen, plus een bezoekje van de FBI, waardoor hij de ’bestorming’ annuleerde en zich terugtrok. Of Granzier en Sweep hierbij betrokken waren, is niet bekend.</p>
