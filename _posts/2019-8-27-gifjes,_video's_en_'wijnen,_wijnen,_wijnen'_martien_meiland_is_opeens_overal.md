---
layout: post
title: "Gifjes, video's en 'wijnen, wijnen, wijnen': Martien Meiland is opeens overal"
date: Tue, 27 Aug 2019 21:27:22 +0200
category: cultuur
externe_link: "https://nos.nl/l/2299244"
feature_image: "https://nos.nl/data/image/2019/08/27/572997/1008x567.jpg"
---

<p>"Wat doet die man toch steeds in mijn tijdlijn?" Misschien heb je dat ook gedacht over Martien Meiland, de hoofdpersoon in de SBS-successerie Chateau Meiland. Bijna een miljoen mensen keken gisteren naar de start van het tweede seizoen, maar online is Meiland mogelijk nog succesvoller: video's, gifjes en oneliners van de excentrieke tv-persoonlijkheid vliegen je daar om de oren.</p>
<p>Voor wie Meiland nog niet kent (en voor wie er geen genoeg van kan krijgen), een introductie:</p>
<p>Dat Meiland waarschijnlijk ook in jouw tijdlijn wel te zien is geweest, heeft te maken met zijn authenticiteit en herkenbaarheid, zegt Ang√®l Nijskens, eigenaar van een personal branding-kantoor. "Hij is duizend procent zichzelf. Het lijkt heel gewoon, maar is eigenlijk heel ongewoon." Mensen waarderen dat, zegt ze. "Hij is een uitvergroot, extreem voorbeeld van iets dat heel veel mensen herkennen."</p>
<p>Meiland werd 'ontdekt' in een aflevering van Ik Vertrek uit 2006, waarin hij met zijn vrouw en kinderen naar Frankrijk vertrok. Na een paar jaar keerde het gezin terug naar Nederland. Vervolgens kwam Martien uit de kast, scheidde en ging alleen wonen. Dat bleek allemaal toen Ik Vertrek jaren later een terugblik maakte op het Frankrijk-avontuur.</p>
<p>"Wat hem heeft geholpen is dat hij daarin heeft laten zien welke gevolgen dat programma voor hem had", zegt Nijskens. "Hij heeft niks mooier gemaakt dan het was. En daar zit voor veel mensen iets herkenbaars in en iets authentieks." Gecombineerd met zijn excentrieke karakter en bijzondere manier van spreken, blijkt dat een succesformule.</p>
<p>Intussen is Meiland opnieuw getrouwd met zijn vrouw en terug in Frankrijk, waar hij een verwaarloosd kasteel nieuw leven heeft ingeblazen en nu toeristen ontvangt. Tv-kijkers kunnen alle vorderingen wekelijks volgen in Chateau Meiland. Er gebeurt niet altijd veel in het programma, maar dat hoeft ook niet, zegt Nijskens. "Sommige mensen zeggen iets en dan moet je lachen. Meiland is zo iemand. Het zit op het randje van een karikatuur."</p>
<p>Zo hebben heel wat mensen deze uitspraak van fervent wijndrinker Meiland overgenomen:</p>
<p>Meiland spat extra van het scherm doordat zijn vrouw Erica het tegenovergestelde van hem is, vervolgt Nijskens. "Die is juist heel rustig. Dat versterkt hoe hij overkomt."</p>
<p>SBS6, dat gisteravond ook scoorde met de revivals van Lingo en Man Bijt Hond, heeft nu meer plannen met Meiland: hij gaat voor de zender een programma presenteren waarin bijzondere voorwerpen worden getaxeerd en verkocht.</p>
<p>In die stap zit een risico, denkt pr-deskundige Nijskens, want iedere vorm van regie kan de authenticiteit aantasten. "Hij moet meteen kunnen uiten wat er in hem opkomt. Daar moet geen instructie bij zitten." Ze ziet Meiland dan ook niet op dezelfde manier schitteren in een niet-reality-programma. "Als je over uitstraling gaat nadenken, is de betovering verbroken. Van sommige mensen moet je gewoon afblijven."</p>
