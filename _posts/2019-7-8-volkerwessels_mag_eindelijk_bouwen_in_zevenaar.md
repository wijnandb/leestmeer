---
layout: post
title: "VolkerWessels mag eindelijk bouwen in Zevenaar"
date: Mon, 08 Jul 2019 16:14:03 +0200
categories: 
- financieel 
- koersen 
externe_link: "https://www.telegraaf.nl/financieel/1808878324/volker-wessels-mag-eindelijk-bouwen-in-zevenaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cc5d8070-a18a-11e9-b4a1-02d1dbdc35d1.jpg"
---

<p class="intro">Bouwbedrijf VolkerWessels mag na jaren gesteggel eindelijk aan de slag met de bouw van een mode-outletcentrum in Zevenaar. De omgevingsvergunning is onherroepelijk geworden met het verstrijken van de inzagetermijn, waardoor niets bouw meer in de weg ligt.</p> <p>Lokale ondernemers, gesteund door de provincie Gelderland verzetten zich lang tegen de komst van het winkelcentrum, maar kregen uiteindelijk nul op het rekest van de Raad van State, de hoogste bestuursrechter in Nederland. Ze vreesden onder meer voor leegstand in andere winkelgebieden in de regio.</p><p>De Zevenaar Fashion Outlet, zoals het winkelcentrum gaat heten, wordt 17.600 vierkante meter groot en krijgt 2300 parkeerplaatsen. Ook is er ruimte voor horeca en een supermarkt voor de naastgelegen woonwijk. De outlet ligt dicht bij de grens, waardoor het complex ook voor Duitse koopjesjagers interessant moet zijn.</p>
