---
layout: post
title: "Dodental van bootbrand bij Californië loopt op"
date: Tue, 03 Sep 2019 01:48:29 +0200
category: buitenland
externe_link: "http://feeds.nos.nl/~r/nosnieuwsbuitenland/~3/KqA1GBdUF40/2300107"
feature_image: "https://nos.nl/data/image/2019/09/03/574566/1008x567.jpg"
---

<p>De brand op een boot gisteren voor de kust van Californië heeft zeker 25 levens geëist. Er worden nog negen mensen vermist. Gevreesd wordt dat ook zij het drama bij Santa Cruz Island niet hebben overleefd.</p>
<p>De 23 meter lange Conception van Truth Aquatics werd gebruikt voor duikexcursies en vloog door onbekende oorzaak 's nachts in brand. De passagiers lagen toen benedendeks te slapen. Alleen vijf van de zes bemanningsleden die bovendeks waren, wisten zichzelf in veiligheid te brengen.</p>
<p>Volgens een kapitein uit de buurt kon de bemanning de passagiers niet meer redden:</p>
<p>Na de brand is het schip gezonken. In eerste instantie werden vier lichamen geborgen: twee mannen en twee vrouwen. Later werden nog eens 21 lichamen op de zeebodem gevonden, maar het schip is te instabiel om al die lichamen te bergen.</p>
<h2>Smalle trap</h2>
<p>Een duiker die geregeld met Truth Aquatics op excursie is geweest, zegt tegen het persbureau AP dat de boten van het bedrijf bijzonder veilig en goed onderhouden zijn. Om uit de slaapruimte te ontsnappen moet je wel via een smalle trap naar boven klimmen. Dat kan bij een brand op het dek moeilijk zijn, erkent hij.</p>
<p>Bij de laatste officiële inspecties van de Conception werden volgens gegevens van de kustwacht geen gebreken geconstateerd. In 2014 en 2016 waren er wel tekortkomingen met betrekking tot de brandveiligheid, maar die werden door de eigenaar snel verholpen.</p><img src="http://feeds.feedburner.com/~r/nosnieuwsbuitenland/~4/KqA1GBdUF40" height="1" width="1" alt=""/>
