---
layout: post
title: "Ex-adviseur eist miljoenen van Ricciardo"
date: Tue, 23 Jul 2019 09:56:24 +0200
categories: 
- sport 
- autosport 
externe_link: "https://www.telegraaf.nl/sport/1367565339/ex-adviseur-eist-miljoenen-van-ricciardo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/46475fe2-ad29-11e9-94d3-0217670beecd.jpg"
---

<p class="intro">De voormalige adviseur van Formule 1-coureur Daniel Ricciardo stelt dat hij nog ruim 10 miljoen pond (11,1 miljoen euro) van de Australiër krijgt.</p> <p>Dat meldt Motorsport.com, die documenten van het Britse hooggerechtshof heeft ingezien waarin staat dat Glenn Beavis, de ex-adviseur van Ricciardo, nog een grote som geld wilt ontvangen van de Australiër omtrent het contract dat hij heeft gesloten met Renault.</p><p>Riccardo maakte op 7 maart van vorig jaar definitief de overstap van Red Bull naar Renault. De samenwerking tussen de Australiër en zijn toenmalig adviseur eindigde enkele weken later, op 31 maart. Beavis stelt dat hij zich tot die tijd nog volledig had ingezet voor zijn werkgever en dat het contract met Renault van zijn hand kwam.</p><p>Derhalve eist Beavis dat hij nog een commissie van 20% over het basissalaris van Ricciardo moet ontvangen. Tevens stelt hij recht te hebben op meer financiële vergoedingen die voortkwamen uit het Renault-contract. Volgens Beavis gaat het hierbij om de kosten die gepaard gaan met het regelen van de superlicentie van Ricciardo, het gebruik van een Renault-straatauto, fysiotherapie en medische kosten.</p><p>„De claim van Beavis is niet gegrond”, verklaart Ricciardo. „Het is ongelukkig dat hij deze volstrekt onverantwoorde claim indient. Ik heb de intentie om dit tijdens de rechtszaak volledig te gaan verdedigen.”</p>
