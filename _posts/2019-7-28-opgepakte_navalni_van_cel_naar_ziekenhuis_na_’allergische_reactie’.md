---
layout: post
title: "Opgepakte Navalni van cel naar ziekenhuis na ’allergische reactie’"
date: Sun, 28 Jul 2019 12:51:03 +0200
category: buitenland
externe_link: "https://www.telegraaf.nl/nieuws/652453465/opgepakte-navalni-van-cel-naar-ziekenhuis-na-allergische-reactie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/126a8bba-b128-11e9-9c4a-02d2fb1aa1d7.jpg"
---

<p class="intro">De Russische oppositieleider Aleksej Navalni is zondag vanuit zijn gevangenis overgeplaatst naar een ziekenhuis in Moskou. Dat melden verschillende media gestuurd door het Kremlin, maar ook vanuit de oppositie.</p> <p>Een bron (pro-Kremlin) meldt dat hij een "sterke allergische reactie" heeft gehad. De woordvoerder van Navalni spreekt ook over een acute allergische reactie en stelt dat de oppositieleider nog nooit zoiets heeft meegemaakt. "Hij heeft last van ernstige opzwellingen in het gezicht en rode huiduitslag". Waar het lichaam van Navalni zo sterk op reageerde is niet bekend.</p><p>Navalni ligt onder politiebewaking in het ziekenhuis. Volgens zijn woordvoerder is hij voorzien van de benodigde medische zorg.</p><p>De activist werd woensdag veroordeeld tot 30 dagen celstraf wegens het oproepen tot een ongeautoriseerd protest. Hij werd eerder die dag gearresteerd toen hij bij zijn huis aan het joggen was. Navalni is een groot tegenstander van president Vladimir Poetin en uit openlijk kritiek op het Kremlin. Hij is al vaker opgepakt door de Russische politie.</p>
