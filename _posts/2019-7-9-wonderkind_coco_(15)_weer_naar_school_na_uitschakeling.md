---
layout: post
title: "Wonderkind Coco (15) weer naar school na uitschakeling"
date: Tue, 09 Jul 2019 15:28:28 +0200
category: jeugdjournaal
externe_link: "http://feeds.nos.nl/~r/jeugdjournaal/~3/7dC8R4nlYaE/2292737"
feature_image: "https://nos.nl/data/image/2019/07/02/560519/1008x567.jpg"
---

<p>Het tennistalent Cori Gauff is weer naar huis. Ze verloor gisteren in de vierde ronde van het toernooi Wimbledon. Nu moet ze terug naar Amerika om haar school af te maken.</p>
<p>Coco, zoals ze ook wel wordt genoemd, verbaasde de hele wereld met haar goede spel. Ze versloeg uiteindelijk 3 speelsters op Wimbledon. Ze won zelfs van Venus Williams, die het toernooi 5 keer heeft gewonnen.</p>
<p>Ster</p>
<p>Serena Williams, de zus van Venus Williams, was ook onder de indruk. En dat is bijzonder, want Serena Williams won al 23 grote toernooien tot nu toe.</p>
<p>Nog meer beroemdheden vonden Coco geweldig. Zoals Michelle Obama, de vrouw van Barack Obama, die president van de Verenigde Staten is geweest.</p>
<p>In de vierde ronde ging het dus minder goed. Simona Halep was met 6-3, 6-3 te sterk.</p>
<p>Rust</p>
<p>De rest van het jaar komt Coco niet vaak meer in actie. Omdat ze jonger is dan 16 jaar, mag ze niet meer dan 10 grote toernooien per jaar spelen.</p>
<p>Voor het toernooi maakten we deze video over Coco:</p><img src="http://feeds.feedburner.com/~r/jeugdjournaal/~4/7dC8R4nlYaE" height="1" width="1" alt=""/>
