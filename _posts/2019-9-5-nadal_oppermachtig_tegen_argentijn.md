---
layout: post
title: "Nadal oppermachtig tegen Argentijn"
date: Thu, 05 Sep 2019 06:57:13 +0200
category: sport
externe_link: "https://www.telegraaf.nl/sport/257219442/nadal-oppermachtig-tegen-argentijn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/83b99186-cfb3-11e9-b751-02d1dbdc35d1.jpg"
---

<p class="intro">Rafael Nadal heeft zich geplaatst voor de halve finales van de US Open. Hij versloeg de Argentijn Diego Schwartzman met 6-4 7-5 6-2. De Spanjaard geldt als nummer twee van de plaatsingslijst als een van de favorieten voor de eindzege.</p> <p>Alleen in de tweede set kon Schwartzman, nummer 20 van de wereld, het Nadal moeilijk maken. Verder was de Spanjaard de betere speler.</p><p>Nadal zag Schwartzman zowel in de eerste als in de tweede set terugkomen van twee breaks. Beide keren leverde de Argentijn na het gelijktrekken van de stand echter opnieuw zijn opslagbeurt in. In de derde set had Nadal aan één break genoeg om de wedstrijd definitief naar zich toe te trekken.</p><p>De Spanjaard kreeg in de derde set een doktersbehandeling aan zijn linkerarm en sloeg met 39 onnodige fouten, meer missers dan anders. „Ik maakte wat fouten, maar ik ben heel blij hoe ik dat heb opgepikt. Ik ben punt voor punt doorgegaan en nu sta ik hier in de halve finales en dat is belangrijk voor me. Dat betekent alles”, zei de Spanjaard, die het grand slam in New York won in 2010, 2013 en 2017.</p><p>„Hij is een vechter”, omschreef Schwartzman zijn tegenstander. „Hij weet hoe hij moet spelen op de belangrijke momenten, iedere keer weer. Ik heb nu acht keer tegen hem gespeeld en ieder belangrijk moment was hij beter dan ik.”</p><p>De Spanjaard staat nu voor de achtste keer in de halve finales van de grand slam in New York. Hij neemt het daarin op tegen de Italiaan Matteo Berrettini, die eerder op de dag de Fransman Gaël Monfils uitschakelde.</p><p>Nadal stond niet eerder tegenover de 23-jarige Italiaan die voor het eerst de laatste vier van een grandslamtoernooi heeft bereikt. Berrettini stond wel al in drie finales in 2019, waarvan hij die in Boedapest en Stuttgart wist te winnen.</p>
