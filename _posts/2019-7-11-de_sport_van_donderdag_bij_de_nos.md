---
layout: post
title: "De sport van donderdag bij de NOS"
date: Thu, 11 Jul 2019 06:10:00 +0200
category: sport
externe_link: "https://nos.nl/l/2292965"
feature_image: "https://nos.nl/data/image/2019/07/11/562624/1008x567.jpg"
---

<p>In de zesde etappe van de Tour de France gaat het echte klimwerk beginnen. Het peloton krijgt in de rit van 160,5 kilometer met aankomst bergop in La Planche des Belles Filles maar liefst zeven beklimmingen voor de kiezen, waarvan vier van de eerste categorie.</p>
<p>Volg de etappe vanaf de start om 13.05 uur in een liveblog op NOS.nl en in de NOS-app. De tv-uitzending begint om 14.10 uur en is te zien op NPO 1, NOS.nl en in de NOS-app. Radio Tour de France is er vanaf 14.00 uur op NPO Radio 1.</p>
<p>Om 22.20 uur wordt er uitgebreid teruggeblikt in De Avondetappe op NPO 1. Te gast aan de tafel van Dione de Graaff zijn Henk Lubberding, Theo Bos en Sven Nys.</p>
<h2>Wimbledon</h2>
<p>Op Wimbledon staan de halve finales voor vrouwen op het programma. Zevenvoudig winnares Serena Williams neemt het daarin op tegen Barbora Strýcová, die in de derde ronde Kiki Bertens uitschakelde. In de andere halve finale staat Jelina Svitolina tegenover Simona Halep.</p>
<p>Beelden van beide partijen zijn te zien in het Sportjournaal om 18.45 uur op NPO 1.</p>
<h2>Giro Rosa</h2>
<p>In die uitzending ook aandacht voor de zevende etappe van de Giro Rosa. Er moet behoorlijk geklommen worden en de finish is opnieuw bergop. Annemiek van Vleuten is draagster van de roze trui.</p>
