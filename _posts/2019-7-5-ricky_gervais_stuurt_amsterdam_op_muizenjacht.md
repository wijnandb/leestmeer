---
layout: post
title: "Ricky Gervais stuurt Amsterdam op muizenjacht"
date: Fri, 05 Jul 2019 14:58:21 +0200
categories: 
- entertainment 
- gossip 
externe_link: "https://www.telegraaf.nl/entertainment/643978043/ricky-gervais-stuurt-amsterdam-op-muizenjacht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9110be78-9f24-11e9-acfe-02d1dbdc35d1.jpg"
---

<p class="intro">Ricky Gervais heeft Amsterdam vrijdag op muizenjacht gestuurd. De komiek, die vrijdag en zaterdag in de hoofdstad staat met zijn Supernature-show, verstopte ergens in het centrum een gesigneerde muis. „Als je hem kan vinden, is ’ie voor jou.”</p> <p>Waar die opdracht aanvankelijk nog lastig leek, maakte Ricky het korte tijd later een stuk makkelijker. Al snel volgden foto’s waarop te zien was bij welk hotel het stoffen beestje verstopt lag achter een plantenbak. Het knuffeldier werd dan ook snel gevonden door zijn nieuwe eigenaar Coen Solleveld. Hij stelde Ricky voor later vandaag een biertje te pakken, maar daarop heeft de komiek nog niet gereageerd via Twitter.</p><p>Coen had vrijdag genoeg tijd voor nog een speurtocht in Amsterdam. Niet alleen vond hij Ricky’s muis, hij en een vriend tikten ook het boek van Jane Fallon op de kop. De Engelse schrijfster, die sinds 1982 een relatie heeft met Ricky, verstopte een gesigneerd exemplaar van haar meest recente boek in de hoofdstad.</p>
