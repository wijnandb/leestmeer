---
layout: post
title: "Juventus moet Chiellini ongeveer zes maanden missen"
date: Wed, 04 Sep 2019 06:51:56 +0200
categories: 
- sport 
- voetbal 
externe_link: "https://nos.nl/l/2300258"
feature_image: "https://nos.nl/data/image/2019/09/04/574817/1008x567.jpg"
---

<p>Juventus moet centrale verdediger Giorgio Chiellini minstens zes maanden missen. De 35-jarige routinier is in het Oostenrijkse Innsbruck aan de rechterknie geopereerd, zo meldt de Italiaanse club.</p>
<p>Chiellini scheurde vorige week vrijdag tijdens de training zijn voorste kruisband in de knie. Dat betekende dat aankoop Matthijs de Ligt kon debuteren voor Juventus in de competitiewedstrijd tegen Napoli, al werd dat voor de 20-jarige Zuid-Hollander geen groot succes.</p>
<p>De Ligt kreeg na de wedstrijd een lading kritiek van de Italiaanse media over zich heen en werd in het door Juventus met 4-3 gewonnen duel verantwoordelijk gehouden voor alle tegendoelpunten.</p>
<p>Zelf bleef De Ligt, die zich afgelopen maandag weer bij het Nederlands elftal meldde, nuchter onder alle ophef over zijn Juventus-debuut. "Er zijn gelukkig in een seizoen rond de vijftig wedstrijden. De eerste was misschien niet de beste, laten we de volgende beter maken."</p>
