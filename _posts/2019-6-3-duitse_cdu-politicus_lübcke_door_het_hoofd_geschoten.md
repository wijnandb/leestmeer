---
layout: post
title: "Duitse CDU-politicus Lübcke door het hoofd geschoten"
date: Mon, 03 Jun 2019 18:44:31 +0200
categories: 
- entertainment 
- opinie 
externe_link: "https://www.telegraaf.nl/nieuws/3685633/duitse-cdu-politicus-lubcke-door-het-hoofd-geschoten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c9f3fd7c-861f-11e9-b1d9-0218eaf05005.jpg"
---

<p class="intro">De Duitse CDU-politicus en regionaal bestuurder Walter Lübcke is bij zijn huis doodgeschoten. Dat verklaarden de politie en de officier van justitie maandag op een persconferentie. De 65-jarige Lübcke werd volgens de openbaar aanklager in de nacht van zondag op maandag door een familielid dood aangetroffen op het terras van zijn huis in Kassel.</p> <p>Lübcke is door een schot in zijn hoofd overleden. Volgens de officier van justitie zijn er geen aanwijzingen voor zelfmoord. De politie gaat daarom uit van een misdrijf. „We hebben nog geen aanwijzingen naar daders of een motief”, zei politiechef Sabine Thurau.</p><p>Lübcke was gedurende tien jaar regeringspresident van de regionale raad van Kassel, wat een middelgroot bestuursorgaan is tussen de deelstaat Hessen en zijn gemeenschappen. Hij zat ook enkele jaren als parlementslid voor de CDU in het Hessische deelstaatparlement.</p>
