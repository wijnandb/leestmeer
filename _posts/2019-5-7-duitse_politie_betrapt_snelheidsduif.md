---
layout: post
title: "Duitse politie betrapt snelheidsduif"
date: Tue, 07 May 2019 17:36:45 +0200
category: nieuws
externe_link: "https://nos.nl/l/2283612"
feature_image: "https://nos.nl/data/image/2019/05/07/548387/1008x567.jpg"
---

<p>Politie-agenten in het Duitse Bocholt, net over de grens bij Aalten, moeten raar hebben opgekeken toen ze onlangs de foto's van een flitspaal in de stad onder ogen kregen. Behalve te hard rijdende auto's en motoren bleek ook een duif te zijn geflitst. Het dier vloog 45 kilometer per uur, waar maar 30 km/u was toegestaan.</p>
<p>De duif ging op 13 februari al 'in de fout'. Vorige week zette de gemeente Bocholt de bewijsfoto op Facebook, met daarbij de opmerking dat de duif na correctie slechts 12 kilometer te snel was gevlogen. Daar staat normaal gesproken een boete van 25 euro op. De gemeente gaat niet op zoek naar getuigen om de duif nog te kunnen vinden, meldt een ambtenaar droogjes.</p>
<p>Een woordvoerder zegt tegen het Duitse persbureau DPA dat de gemeente wordt overladen met vragen over de snelle duif, en hoe het kan dat hij door de flitspaal is vastgelegd. Vermoedelijk heeft dat te maken met de bewegingen van het dier, aldus de woordvoerder.</p>
