---
layout: post
title: "Kompany prijst Van Dijk de hemel in"
date: Thu, 12 Sep 2019 08:18:26 +0200
category: sport
externe_link: "https://www.telegraaf.nl/sport/1996848492/kompany-prijst-van-dijk-de-hemel-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/21ba337e-d525-11e9-b8b3-0217670beecd.jpg"
aantal: 269
unieke: 175
bron: "De Telegraaf"
---

<p class="intro">Vincent Kompany heeft Virgil van Dijk een gigantisch compliment gegeven. Volgens de Belg, die woensdag een groots afscheid kreeg van zijn oude club Manchester City, is de Nederlander de beste verdedigster die hij ooit trof op een voetbalveld.</p> <p>„Het is misschien raar om te zeggen, want hij speelt nog niet zo lang in de Premier League als bijvoorbeeld John Terry en Rio Ferdinand ooit deden. Maar Virgil heeft de afgelopen jaren laten zien dat als hij eerder in de absolute top terecht was gekomen, hij nu nóg beter was geweest”, zo verduidelijkte Kompany zijn keuze voor de Europees voetballer van het jaar.</p><p>Volgens de 33-jarige trainer/coach van Anderlecht, heeft de vijf jaar jongere Van Dijk nog een enorme potentie om te groeien als voetballer. En dat is goed nieuws voor zijn club Liverpool, dat begin 2018 zo’n 85 miljoen euro neertelde voor de voormalig stopper van FC Groningen, Celtic en Southampton en volgens Kompany al veel te danken heeft aan de Nederlander.</p><p>„Virgil heeft een enorme impact gehad op zijn team. Liverpool is door hem een totaal ander team geworden.” The Reds wonnen afgelopen seizoen onder leiding van Van Dijk, die door trainer Jurgen Klopp als captain is aangewezen, de Champions League. In de Premier League eindigde Liverpool vlak achter City als tweede.</p><p>Kompany kwam van 2008 tot 2019 voor City en won met de club vier landstitels, twee FA Cups, vier League Cups en twee Community Shields. Afgelopen zomer keerde hij terug naar zijn oude club Anderlecht.</p><p>PREMIUM - Klik op onderstaande link over een verslag van de afscheidswedstrijd van Vincent Kompany en een reactie van de trefzekere Robin van Persie:</p>
