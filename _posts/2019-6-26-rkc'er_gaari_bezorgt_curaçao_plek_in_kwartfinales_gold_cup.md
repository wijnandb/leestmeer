---
layout: post
title: "RKC'er Gaari bezorgt Curaçao plek in kwartfinales Gold Cup"
date: Wed, 26 Jun 2019 07:28:36 +0200
categories: 
- sport 
- voetbal 
externe_link: "https://nos.nl/l/2290717"
feature_image: "https://nos.nl/data/image/2019/06/26/559277/1008x567.jpg"
---

<p>Curaçao heeft zich voor het eerst geplaatst voor de kwartfinales van de Gold Cup, het Noord- en Midden-Amerikaans kampioenschap. In het laatste groepsduel met Jamaica maakte Juriën Gaari van RKC Waalwijk in blessuretijd met een geweldig afstandsschot de gelijkmaker (1-1), waarmee Curaçao op doelsaldo door is naar de laatste acht.</p>
<p>Curaçao was in de openingsfase al een paar keer ontsnapt aan een tegentreffer, voordat Shamar Nicholson in de veertiende minuut scoorde voor Jamaica. De 'Reggae Boyz' bleven daarna slordig met hun kansen omspringen en hielden zo de deur naar de kwartfinales voor Curaçao open.</p>
<p>De wedstrijd leek echter op een 1-0 overwinning voor Jamaica uit te draaien, totdat Gaari met een geweldige knal de gelijkmaker maakte. Invaller Elson Hooi maakte daarna nog bijna de 2-1 voor Curaçao, maar zijn schot in de slotseconden ging net naast.</p>
<p>"Dit is ongelooflijk. Ik kreeg de bal en dacht niet na, maar schoot gewoon en de bal vloog erin", zei Gaari over zijn treffer. "We spelen goed voetbal. Daar mogen we trots op zijn."</p>
<p>Door het gelijkspel was Jamaica zeker van groepswinst en de volgende ronde. El Salvador had Curaçao nog van de tweede plaats kunnen stoten, maar verloor met 4-0 van Honduras.</p>
