---
layout: post
title: "Albert Verlinde verbolgen over uitspraken Wendy van Dijk"
date: Tue, 21 May 2019 10:58:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3619754/albert-verlinde-verbolgen-over-uitspraken-wendy-van-dijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1bdc504c-7baa-11e9-a869-0218eaf05005.jpg"
---

<p class="intro">Sinds bekend is dat Duncan Laurence het Songfestival heeft gewonnen en het liedjesfestijn in 2020 dus in Nederland zal worden gehouden, is het grote speculeren begonnen over wie het festival gaat presenteren. Wat Wendy van Dijk betreft bestaat er geen twijfel over: zij wil het Songfestival samen met Martijn Krabbé presenteren.</p> <p>In 6 Inside werd maandagavond aan verschillende BN’ers gevraagd wie zij geschikt vinden om het festival in 2020 te presenteren. Ook Wendy kreeg de vraag voorgelegd, maar in plaats van een naam voor te dragen, besloot de presentatrice voor eigen parochie te preken.</p><p>,,Nou heb ik de naam van mijn lieve vriendje en collega Martijn Krabbé al een paar keer horen vallen, als misschien een goede host voor het Eurovisie Songfestival”, begon ze nog onschuldig. ,,En dan denk ik: ja, daar hoor ik dan wél naast! Ik bedoel, we hebben Idols samen gepresenteerd, X-factor en The Voice. Wij zijn wel een goed setje. Dus ik zou zeggen: Martijn en ik!”</p><p>Dit antwoord schoot bij presentator Albert Verlinde duidelijk in het verkeerde keelgat. ,,Nou, ik vind dit wel bijna impertinent eerlijk gezegd. Ja, serieus, ik had dit nog niet gezien. Wendy, je bent een schat, maar ik vind dit best wel wat”, reageert hij. „Ik schrik er echt van. Je gaat toch niet zélf roepen: dat moet ik doen?”</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
