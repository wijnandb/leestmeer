---
layout: post
title: "Overwerk Del Potro en Zverev op dag van oudste partij ooit in Parijs"
date: Tue, 28 May 2019 15:14:43 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/GEZY6iIbJqk/2286695"
feature_image: "https://nos.nl/data/image/2019/05/28/553200/1008x567.jpg"
---

<p>Juan Martín del Potro heeft op Roland Garros de tweede ronde bereikt. De als achtste geplaatste Argentijn rekende af met Nicolás Jarry. Het werd 3-6, 6-2, 6-1, 6-4.</p>
<p>Del Potro had tot aan vandaag slechts zeven partijen gespeeld in 2019, al waren vier daarvan wel deze maand. Toch ontbrak het hem enigszins aan ritme en dat was op het Franse gravel in het begin duidelijk te merken.</p>
<p>De Chileense nummer 58 van de wereld, die in z'n loopbaan al van Dominic Thiem en Alexander Zverev had gewonnen op gravel, brak hem direct. Jarry, die zaterdag in Genève de finale verloor van Zverev, pakte overtuigend de eerste set.</p>
<p>Del Potro, die vorig jaar tot de laatste vier reikte, raakte niet van de leg, kwam beter in zijn spel en liet de Chileen in het vervolg kansloos.</p>
<h2>Zverev heeft vijf sets nodig</h2>
<p>Zverev drong ook door tot de tweede ronde, maar gemakkelijk ging dat niet. De als vijfde geplaatste Duitser kreeg John Millman na dik vier uur ploeteren op de knieën: 7-6 (4), 6-3, 2-6, 6-7 (5), 6-3.</p>
<p>Zverev schreef vorig jaar de ATP Finals op zijn naam, maar worstelde nadien met zijn vorm door verschillende oorzaken. Zaterdag had hij eindelijk weer eens succes in Genève, waar hij de titel won.</p>
<h2>Oudste partij ooit in Parijs</h2>
<p>Op baan 6 schreven Ivo Karlovic en Feliciano Lopez geschiedenis. De Kroaat en de Spanjaard zijn samen 77 jaar en 363 dagen oud. Nooit stond er een oudere mannenpartij op het programma in Parijs.</p>
<p>De Kroatische veteraan won de partij van Lopez onder meer dankzij 69 winners, waarvan 35 aces, met 7-6 (4), 7-5, 6-7 (7), 7-5.</p>
<p>De 40-jarige Karlovic was trouwens de eerste veertiger in het hoofdschema op een grandslamtoernooi sinds 1992. Op de US Open van dat jaar was Jimmy Connors eveneens 40 jaar.</p>
<p>Karlovic is de oudste speler in Parijs sinds 1973 toen Istvan Gulyas als 41-jarige in de eerste ronde verloor van Arthus Ashe.</p><img src="http://feeds.feedburner.com/~r/nossporttennis/~4/GEZY6iIbJqk" height="1" width="1" alt=""/>
