---
layout: post
title: "Jandino kreeg doodsbedreigingen na standup op voetbalgala"
date: Tue, 03 Sep 2019 17:52:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1457703160/jandino-kreeg-doodsbedreigingen-na-standup-op-voetbalgala"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b4c0577a-cee5-11e9-ad0b-02c309bc01c1.jpg"
---

<p class="intro">Jandino Asporaat heeft na zijn optreden op het gala voor de Voetballer van het Jaar maandag doodsbedreigingen ontvangen. Dat schrijft de komiek dinsdag op Instagram. „Via sociale media, naar mijn kantoor en zelfs mijn privételefoonnummer achterhaald”, schrijft hij. „En daar de meest hatelijke berichten sturen. Ik herhaal: mijn privénummer. Er is mij geen ziekte bespaard gebleven.”</p> <p>Maar het heftigste vond Asporaat de diep gewortelde haat tegen buitenlanders die zich openbaarde. „Bericht na bericht.” In zijn korte conference gaf de komiek onder meer kritiek op Johan Derksen, en stelde dat mensen die door hem worden beledigd „je moeder!” zeggen tegen Derksen. De analist van Voetbal Inside is zijn moeder verloren op zijn 31e.</p><p>„Elk weldenkend mens wist dat het nooit zo bedoeld was als zij het nu proberen te framen”, stelt Asporaat met klem. „Dat door dit ene grapje zoveel haat naar buiten komt, betekent maar één ding: dit zat altijd al in je. Je was gewoon aan het wachten op een moment dat jij je gal kon spugen.”</p><p>Moddergevecht</p><p>De komiek zegt een wijze les te hebben geleerd van zijn korte optreden op het voetbalgala. „Je gaat nooit schoon kunnen komen uit een moddergevecht. Er zijn eenmaal mensen die echt genieten van ellende. Ik ben een hard werkende, positieve gast. Hoe hard ze ook hun best doen om je neer te halen, het gaat ze niet lukken.”</p><p>Derksen kreeg als analist aan tafel bij het voetbalprogramma bekendheid door zijn harde kritiek en grappen. Zo werd hem in de loop der jaren door critici verweten dat hij homofobe, seksistische en racistische grappen zou maken. Derksen zegt zich niet te herkennen in deze kritiek.</p><p>Robin van Persie vindt het niet terecht dat Jandino nu zoveel commentaar en bedreigingen krijgt. „Zoals iedereen je altijd kent, was je gisteren super sympathiek en grappig. Soms mis je een penalty, maar speel je toch een topwedstrijd om in voetbaltermen te blijven. Dino, je moeder”, schrijft hij op Twitter.</p><p>„Bro, ik hou van jou en mijn respect voor jou gaat diep. Als jij ziet dat iemand genadeloos wordt afgemaakt en jij beslist uit jezelf om daar bij te gaan staan, zegt dat heel veel over jou. Mooiste aan deze ervaring is dat ik weet dat ik in jou een echte vriend heb”, reageert Jandino.</p>
