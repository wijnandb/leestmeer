---
layout: post
title: "Recordaantal mensen op de vlucht"
date: Wed, 19 Jun 2019 10:10:10 +0200
category: buitenland
externe_link: "https://www.telegraaf.nl/nieuws/1209847534/recordaantal-mensen-op-de-vlucht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b9456578-9273-11e9-8cbf-02d2fb1aa1d7.jpg"
---

<p class="intro">Nog nooit waren zo veel mensen op de vlucht als op dit moment. Vluchtelingenorganisatie UNHCR van de Verenigde Naties telde eind vorig jaar 70,8 miljoen ontheemden die huis en haard verlieten vanwege onder andere oorlogen, politieke crises en schending van mensenrechten.</p> <p>Volgens UNHCR was dat het grootste aantal sinds de organisatie bijna zeventig jaar geleden werd opgericht. De aantallen staan in het jaarlijkse Global Trends rapport. Volgens UNHCR waren tweemaal zoveel mensen op de vlucht als twintig jaar geleden en groeide het aantal ontheemden vorig jaar met 2,3 miljoen mensen.</p><p>De VN verdelen de vluchtelingen ruwweg in drie categoriën. Bij de grootste groep (41,3 miljoen) gaat het om mensen die zich gedwongen zagen om naar een plek elders in hun vaderland te gaan. Verder zijn er vluchtelingen die naar het buitenland zijn gegaan (25,9 miljoen) en mensen die asiel zoeken in een ander land (3,5 miljoen). Van de mensen die naar het buitenland vluchtten, vormden Syriërs met 6,7 miljoen de grootste groep, gevolgd door Afghanen (2,7 miljoen).</p><p>Turkije nam met 3,7 miljoen mensen de meeste ontheemden op.</p>
