---
layout: post
title: "Prins George verwend door queen Elizabeth"
date: Sun, 21 Jul 2019 16:05:54 +0200
categories: 
- entertainment 
- royalty 
externe_link: "https://www.telegraaf.nl/entertainment/568209479/prins-george-verwend-door-queen-elizabeth"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fb4a42a8-abe7-11e9-8475-02c309bc01c1.jpg"
---

<p class="intro">Prins George wordt maandag alweer zes jaar, maar hij heeft geen verjaardag nodig om verwend te worden. Het prinsje wordt iedere keer dat hij bij koningin Elizabeth logeert, verrast met cadeautjes in zijn slaapkamer.</p> <p>Naar de buitenwereld komt koningin Elizabeth soms als een wat harde vrouw over, maar als iemand haar kan ontdooien is het prins George wel. Dat hij de schattige bijnaam ’Gan Gan’ voor haar heeft, draagt daar zeker aan bij. „De koningin neemt altijd de tijd om kleine cadeautjes uit te zoeken die ze dan op het voeteneind van zijn bed achterlaat als hij blijft logeren”, vertelt een bron aan Fabulous Magazine.</p><p>De bron, die dichtbij de koninklijke familie staat en de prins heeft zien opgroeien, omschrijft George als een ’jongen die zijn mannetje staat’, maar ook verlegen is. Dat blijkt ook wel uit zijn wens om zijn verjaardagsfeestje klein te houden.</p><p>De insider vertelt ook dat het even duurt voordat de prins zich openstelt, maar dat dat helemaal komt zodra hij je vertrouwt. Zijn favoriete oom zou Mike Tindall zijn, omdat hij zichzelf niet zo serieus neemt.</p><p>Ook de hobby's van George zijn verrassend als je bedenkt dat de prins alles zou kunnen doen en krijgen wat zijn hartje begeert. Zo zou hij het liefst gewoon ’tijd door willen brengen met zijn moeder, pizza’s maken en wat rondscharrelen in de tuin’.</p>
