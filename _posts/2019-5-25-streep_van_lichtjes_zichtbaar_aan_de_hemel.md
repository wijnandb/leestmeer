---
layout: post
title: "Streep van lichtjes zichtbaar aan de hemel"
date: Sat, 25 May 2019 07:08:46 +0200
category: binnenland
externe_link: "https://www.telegraaf.nl/nieuws/3645920/streep-van-lichtjes-zichtbaar-aan-de-hemel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5735439e-7eb9-11e9-a5d0-0255c322e81b.jpg"
---

<p class="intro">In de nacht van vrijdag op zaterdag was in de lucht een bijzonder verschijnsel waarneembaar. Aan de hemel was een streep van tientallen lichtjes zichtbaar die op sterren leken. Vermoedelijk ging het om satellieten van het Amerikaanse ruimtevaartbedrijf SpaceX, die vrijdag in een baan om de aarde zijn gebracht.</p> <p>In binnen- en buitenland maken mensen melding van het fenomeen dat zich rond 01.00 uur voordeed. De een vraagt zich af of het gaat om een „zwerm drones”, de ander zegt „alsof de intercity langskomt door de lucht”. Rond 02.30 uur was de trein van satellieten nogmaals te bewonderen al was het toen meer bewolkt.</p><p>Bij het UFO Meldpunt NL zijn uit heel het land meldingen binnengekomen. „We zijn op de hoogte van een ufo in de vorm van een lange reeks lichtjes die op verschillende plaatsen door heel Nederland (en België) zichtbaar was rond 1 uur vannacht”, twittert het meldpunt, dat mensen oproept om beeldmateriaal te delen.</p><p>Het project van het bedrijf van ondernemer Elon Musk, met de naam Starlink, is bedoeld om een verbinding voor snel internet op aarde en op termijn ook in de ruimte te realiseren. Daarvoor zijn honderden tot duizenden satellieten nodig, waarvan de eerste zestig de ruimte zijn ingeschoten.</p>
