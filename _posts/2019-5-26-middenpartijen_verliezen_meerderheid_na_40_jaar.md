---
layout: post
title: "Middenpartijen verliezen meerderheid na 40 jaar"
date: Sun, 26 May 2019 21:17:33 +0200
categories: 
- entertainment 
- opinie 
externe_link: "https://www.telegraaf.nl/nieuws/3650388/middenpartijen-verliezen-meerderheid-na-40-jaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f47eaa94-8005-11e9-bc08-0217670beecd.jpg"
---

<p class="intro">De twee politieke families die de afgelopen veertig jaar de scepter zwaaiden in het Europees Parlement, raken hun meerderheid kwijt. Zowel de christendemocratische Europese Volkspartij als de sociaaldemocratische (S&amp;D) levert bij de verkiezingen fors in. Groene, liberale en nationalistische partijen worden groter.</p> <p>Dat blijkt uit de voorspelling van het parlement op basis van definitieve en voorlopige resultaten, en voor enkele landen ramingen.</p><p>Het parlement telt 751 zetels. De EVP van topkandidaat Manfred Weber blijft de grootste fractie, maar daalt van 216 naar 178 zetels. De S&amp;D met als boegbeeld Frans Timmermans valt terug van 185 naar 152 zetels.</p><p>De liberale partij ALDE wordt op de derde plek met 108 zetels een grotere machtsfactor. De groei komt vooral door de samenwerking met de Renaissance-partij van de Franse president Macron. Fractieleider Guy Verhofstadt ziet een sleutelrol weggelegd voor de liberalen bij de strijd om meerderheden en de selectie van de nieuwe voorzitter van de Europese Commissie.</p><p>Bas Eickhout (GroenLinks), topkandidaat van de Europese Groenen, verwacht ook dat zijn partij om steun gevraagd zal worden. De groenen komen op 67 zetels, een winst die eerder op de avond nog groter leek te zijn.</p>
