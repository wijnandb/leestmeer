---
layout: post
title: "Advies aan Hoge Raad: laat Urgenda-uitspraak in stand"
date: Fri, 13 Sep 2019 11:07:42 +0200
category: politiek
externe_link: "https://nos.nl/l/2301516"
feature_image: "https://nos.nl/data/image/2019/09/13/576913/1008x567.jpg"
aantal: 179
unieke: 118
bron: "NOS"
---

<p>Het vonnis in de Urgenda-zaak kan in stand blijven, adviseren de procureur-generaal en een advocaat-generaal aan de Hoge Raad. Dat zou betekenen dat de uitstoot van broeikasgassen voor het einde van 2020 met ten minste 25 procent moet verminderen ten opzichte van 1990.</p>
<p>Bijna een jaar geleden bekrachtigde het gerechtshof het eerdere vonnis in de zaak van klimaatorganisatie Urgenda tegen de staat. Het hof oordeelde dat deze klimaatmaatregelen behoren tot de zorgplicht van de overheid en sprak van een reÃ«le dreiging door klimaatverandering.</p>
<p>Daarnaast vond het hof dat de rechter kan bepalen hoe ver de mensenrechtelijke verplichtingen van de staat reiken. Het advies aan de Hoge Raad onderschrijft dit uitgangspunt.</p>
<p>Het kabinet ging in cassatie tegen de uitspraak, omdat minister Wiebes wilde weten "of de rechter op de stoel van de politiek kan gaan zitten". Begin dit jaar schemerde door dat het kabinet ervan uitgaat de Urgenda-doelen niet te gaan halen. "De inzet blijft om die uitspraak na te komen", zei Wiebes daar niettemin over in juni.</p>
<p>De uitspraak van de Hoge Raad komt naar verwachting op 20 december.</p>
