---
layout: post
title: "Nederlanders minder vaak dan anderen bezorgd over schade aan aarde"
date: Tue, 03 Sep 2019 16:01:43 +0200
category: nieuws
externe_link: "https://nos.nl/l/2300184"
feature_image: "https://nos.nl/data/image/2019/09/03/574685/1008x567.jpg"
---

<p>In Nederland maken minder mensen zich zorgen over de schade die op aarde ontstaat door menselijk handelen dan in andere landen. Dat blijkt uit cijfers van onderzoeksbureau Glocalities, dat sinds 2014 jaarlijks peilt hoe mensen wereldwijd denken over onder meer klimaatverandering, schade aan de natuur en milieubewust leven.</p>
<p>Volgens de studie maakte 65 procent van de Nederlanders zich begin dit jaar zorgen over de schade die de mensheid veroorzaakt. Daarmee ligt Nederland duidelijk onder het gemiddelde. In de twintig onderzochte landen, waaronder China, Duitsland en de VS, is gemiddeld 77 procent bezorgd; 11 procent van de Nederlanders is helemaal niet bezorgd, tegenover slechts 6 procent van de mensen wereldwijd.</p>
<p>Het Amsterdamse onderzoeksbureau bracht afgelopen week in samenwerking met persbureau Reuters de cijfers naar buiten over hoe er op verschillende plaatsen in de wereld wordt gedacht over schade die de mens de aarde toebrengt. Daarbij lag de focus op de VS. Op verzoek van de NOS zijn die cijfers vergeleken met de gegevens die Glocalities over Nederland heeft.</p>
<p>Vergeleken met de rest van de onderzochte landen scoort Nederland aanmerkelijk lager wat betreft zorgen over schade aan de aarde:</p>
<p>De cijfers laten ook opvallende verschillen zien tussen Nederlandse en Amerikaanse jongeren. Zo maken Amerikanen tussen de 18 tot 24 jaar zich veel vaker zorgen over de schade die de mens toebrengt aan de planeet dan Nederlandse jongeren: 70 procent in de VS tegenover 60 procent in Nederland.</p>
<p>Onderzoeker Martijn Lampert legt een verband met de regelcultuur in Nederland. "Je hebt in de VS veel meer een winner-takes-all-cultuur. En het is een uitgestrekt land waar exploitatie van de aarde meer gemeengoed is. Er mag gewoon veel meer. In Nederland hoef je dat niet te proberen: hier zijn veel meer regels en we moeten het meer met elkaar rooien op een veel kleiner stukje aarde."</p>
<p>Een andere verklaring is volgens Lampert mogelijk dat Amerikanen veel vaker geconfronteerd worden met natuurgeweld dan Nederlanders. "Je hebt daar veel meer extremen: orkanen en grote bosbranden in bijvoorbeeld CaliforniÃ«." Wereldwijd is overigens 64 procent van de jongeren bezorgd.</p>
<h2>Milieubewust leven in trek</h2>
<p>Verder blijkt uit de studie dat Nederlandse jongeren veel vaker proberen milieubewust te leven dan Amerikaanse jongeren. Dat doen ze bijvoorbeeld door vegetarisch te eten of duurzame producten te kopen. In Nederland wil 60 procent van de jongeren milieubewust leven tegenover minder dan de helft van de Amerikaanse jongeren. In vergelijking met de rest van de wereld loopt Nederland op dit terrein overigens in de pas.</p>
<p>"Het is ook niet zo raar dat milieubewust leven hier meer in trek is dan in de VS. Hier hebben we ook veel meer aanbod en is het ook heel geaccepteerd. In de VS is dat veel minder voorhanden", zegt Lampert. "Bovendien zijn Nederlanders misschien wel nuchterder, eerder bereid zelf iets aan te pakken."</p>
<p>Wereldwijd loopt Nederland in de pas wat betreft milieubewust leven:</p>
