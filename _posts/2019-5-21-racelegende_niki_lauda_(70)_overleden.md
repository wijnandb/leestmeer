---
layout: post
title: "Racelegende Niki Lauda (70) overleden"
date: Tue, 21 May 2019 03:33:14 +0200
categories: 
- sport 
- autosport 
externe_link: "https://www.telegraaf.nl/sport/3618773/racelegende-niki-lauda-70-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9adfa0f4-7b98-11e9-9dcd-02d1dbdc35d1.png"
---

<p class="intro">Drievoudig wereldkampioen Formule 1, Niki Lauda, is op 70-jarige leeftijd overleden. Zijn arts Walter Klepetko bevestigde in de nacht van maandag op dinsdag het overlijden van de Oostenrijkse autocoureur.</p> <p>„In diepe rouw maken wij bekend dat onze geliefde Niki op maandag 20 mei in het bijzijn van zijn familie is ingeslapen. Zijn uitzonderlijke successen als sportman en zakenman zijn en blijven onvergetelijk”, liet een woordvoerder van luchtvaartmaatschappij Laudamotion namens de familie weten.</p><p>„Zijn onstilbare dadendrang, zijn rechtlijnigheid en zijn moed blijven een voorbeeld en maatstaf voor ons allen”, laat de familie weten. „Hij was een liefdevolle echtgenoot, vader en grootvader. We zullen hem zeer missen.”</p><p>Ongeluk</p><p>Lauda veroverde drie keer de wereldtitel in de Formule 1, in 1975, 1977 en 1984. Sinds zijn ernstige ongeluk op de Nürburgring in 1976 kampte de Oostenrijker met gezondheidsproblemen. Hij moest twee keer een niertransplantatie ondergaan en hij kreeg in augustus vorig jaar een longtransplantatie, nadat hij die zomer een longinfectie had opgelopen. Hij herstelde goed van de ingreep, maar zijn gezondheid was sindsdien broos.</p><p>Legendarisch werd Lauda door zijn terugkeer in de Formule 1, slechts 42 dagen na het ongeluk waarbij hij bijna levend verbrandde. Bij de grand prix op het circuit van Monza zes weken later zat hij weer in zijn Ferrari en reed naar de vierde plaats. Hij miste de wereldtitel op een punt. Een jaar later bezorgde hij de Italiaanse renstal opnieuw de wereldtitel.</p><p>Zandvoort</p><p>Een jaar na zijn derde wereldtitel in 1984, besloot hij te stoppen. Lauda was in 1985 de laatste winnaar op het circuit in Zandvoort, waar volgend jaar voor het eerst na 35 jaar weer een Formule 1-race wordt gehouden. Het was ook zijn laatste GP-overwinning. In totaal won Lauda 25 F1-races, zijn eerste in 1974 in Spanje.</p><p>Na zijn racecarrière zette hij diverse luchtvaartmaatschappijen op, waarvan Laudamotion de laatste was. Lauda was als adviseur betrokken bij Ferrari en werd later teambaas bij het F1-team van Jaguar. Sinds september 2012 was hij betrokken bij de renstal van Mercedes, die sinds 2014 alle wereldtitels voor rijders en constructeurs heeft veroverd.</p><p>Telegraaf Extra - Klik op onderstaande link voor een uitgebreide terugblik op het leven Niki Lauda:</p>
