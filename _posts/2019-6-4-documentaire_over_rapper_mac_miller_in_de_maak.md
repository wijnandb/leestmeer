---
layout: post
title: "Documentaire over rapper Mac Miller in de maak"
date: Tue, 04 Jun 2019 08:16:52 +0200
category: entertainment
externe_link: "https://www.telegraaf.nl/entertainment/3687007/documentaire-over-rapper-mac-miller-in-de-maak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5a16cbd0-8690-11e9-9eef-02c309bc01c1.jpg"
---

<p class="intro">Er wordt gewerkt aan een documentaire over Mac Miller. De rapper overleed afgelopen september op 26-jarige leeftijd.</p> <p>Filmmaker CJ Wallis maakte maandag bekend dat zijn productiebedrijf is begonnen met het voorbereiden van de docu. „Het komende jaar ga ik interviews en andere content verzamelen voor een documentaire over Mac Miller, voor zijn familie, vrienden en fans”, aldus de Canadees op Twitter. Hij vroeg zijn volgers met suggesties te komen voor mensen die hij moet spreken voor zijn film.</p><p>Mac Miller, die eigenlijk Malcolm James McCormick heette, stierf vorig jaar september aan een overdosis. Hij werd postuum genomineerd voor een Grammy voor zijn album Swimming. Op die plaat rapt hij onder meer over zijn breuk met Ariana Grande, met wie hij bijna twee jaar een relatie had.</p>
