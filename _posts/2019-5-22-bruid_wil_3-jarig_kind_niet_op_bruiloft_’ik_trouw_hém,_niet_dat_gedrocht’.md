---
layout: post
title: "Bruid wil 3-jarig kind niet op bruiloft: ’Ik trouw hém, niet dat gedrocht’"
date: Wed, 22 May 2019 12:35:31 +0200
category: opmerkelijk
externe_link: "https://www.telegraaf.nl/nieuws/3628684/bruid-wil-3-jarig-kind-niet-op-bruiloft-ik-trouw-hem-niet-dat-gedrocht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6b922774-7c81-11e9-b87a-02c309bc01c1.jpg"
---

<p class="intro">Een vrouw heeft half Facebook over zich heen gekregen nadat ze in een privégroep een beledigend bericht gepubliceerd had over de dochter van haar aanstaande echtgenoot. Ze wil het kind van haar man niet op hun huwelijk, zo schrijft Het Nieuwsblad. „Maar hoe vertel ik hem dat?”, vroeg de vrouw de andere leden van de groep om hulp. Slecht idee, zo bleek.</p> <p>De vrouw is lid van een Facebookgroep waarin mensen erge herinneringen aan hun huwelijk met elkaar delen, en vroeg de leden maandag om hulp. „Hoe vertel ik mijn verloofde dat ik zijn dochter niet op ons huwelijk wil? Ik heb ’geen kinderen’ op de uitnodiging geschreven, waarmee ik dacht dat hij het wel zou begrijpen, maar hij blijft maar vermelden dat zij er ook zal zijn.”</p><p>De vrouw kreeg bakken met kritiek over zich heen. Ze besloot wat meer uitleg te geven. „Ik heb dit bericht bewerkt omdat mensen me zulke domme vragen blijven stellen. Ze is 3 jaar”, schreef ze er nog bij. „Ik trouw met hem, niet dat gedrocht van zijn kruis. Zij is zijn fout, niet de mijne.”</p><p>„Ik wil haar daar niet omdat ze enorm veeleisend is ze wil altijd dat alles om haar draait. En ik heb het hem gezegd: geen f*cking kinderen.”</p><p>Er kwamen al meer dan duizend reacties op de post, stuk voor stuk negatieve. De vrouw wordt een „vreselijk mens” genoemd. „Dit huwelijk zal niet lang duren”, schrijven anderen. „Laat dit alsjeblieft niet echt waar zijn. Wie praat nu zo over het kind van zijn/haar verloofde? Ik moet hiervan huilen.”</p>
