---
layout: post
title: "Japanse stad beveelt evacuatie na bijna een meter regen"
date: Wed, 03 Jul 2019 07:10:28 +0200
category: buitenland
externe_link: "https://www.telegraaf.nl/nieuws/1222719574/japanse-stad-beveelt-evacuatie-na-bijna-een-meter-regen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/85d67c46-9d67-11e9-8bcd-0255c322e81b.jpg"
---

<p class="intro">De Japanse stad Kagoshima in het zuiden van het land heeft de 600.000 inwoners opgedragen onderdak te zoeken in evacuatiecentra en andere veilige plekken. De stad wordt na hevige regenval bedreigd met aardverschuivingen en andere mogelijke schade, meldt nieuwszender NHK.</p> <p>Zeker 900 mm regen is de afgelopen dagen gevallen op het zuidelijk gelegen eiland Kyushu, waarop Kagoshima ligt. Tot en met donderdag wordt nog meer hevige regen verwacht, meldt de Japanse meteorologische dienst.</p><p>In juli vorig jaar zijn in Japan na zware regenval door aardverschuivingen en overstromingen meer dan tweehonderd doden gevallen.</p>
