---
layout: post
title: "Oud-schaatser Yep Kramer, vader van Sven, gewond bij fietsongeluk"
date: Fri, 11 Oct 2019 18:18:25 +0200
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/_hJwa7a-_Ak/2305701"
feature_image: "https://nos.nl/data/image/2019/10/11/584181/1008x567.jpg"
aantal: 167
unieke: 115
bron: "NOS"
---

<p>Oud-schaatser Yep Kramer, de vader van Sven Kramer, is woensdagavond gewond geraakt bij een fietsongeluk in het Friese Tijnje. Hij bracht de afgelopen dagen door in het ziekenhuis in Groningen, waar een breuk in een wervel werd geconstateerd. Kramer mag zaterdag het ziekenhuis verlaten en dient enige tijd een brace te dragen.</p>
<p>De 61-jarige Kramer kwam tijdens een tocht op de racefiets in botsing met een lijnbus en werd met spoed overgebracht naar het ziekenhuis in Groningen. Hoewel de eerste berichten melding maakten van zware verwondingen, is inmiddels bekend dat de fysieke schade meevalt.</p>
<h2>Toonaangevend</h2>
<p>Kramer behoorde begin jaren tachtig tot de top van het langebaanschaatsen. In 1982 werd hij tweede bij de EK allround en in 1980 (5.000 en 10.000 meter) en 1984 (10.000 meter) nam hij deel aan de Olympische Spelen.</p>
<p>Ook was hij jarenlang toonaangevend in het marathonschaatsen en werd hij onder meer Nederlands kampioen op natuurijs. In 1997 kwam Kramer nog als achtste over de finish bij de Elfstedentocht.</p><img src="http://feeds.feedburner.com/~r/nossportschaatsen/~4/_hJwa7a-_Ak" height="1" width="1" alt=""/>
