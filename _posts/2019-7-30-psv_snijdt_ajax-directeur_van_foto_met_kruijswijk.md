---
layout: post
title: "PSV snijdt Ajax-directeur van foto met Kruijswijk"
date: Tue, 30 Jul 2019 06:55:00 +0200
categories: 
- entertainment 
- opinie 
externe_link: "https://www.telegraaf.nl/sport/1271400608/psv-snijdt-ajax-directeur-van-foto-met-kruijswijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3ab7f88c-b286-11e9-b5ae-02d1dbdc35d1.jpg"
---

<p class="intro">De toon tussen de rivalen PSV en Ajax is enkele dagen voor de start van de Eredivisie gezet. De Eindhovenaren sneden voor een Twitter-bericht Ajax-directeur Menno Geelen van een foto, die nota bene met de telefoon van Geelen was gemaakt.</p> <p>De commercieel directeur van Ajax was donderdag op uitnodiging van Jumbo-Visma aanwezig in de Tour de France en had voor de ploeggenoten Dylan Groenewegen en Steven Kruijswijk een cadeautje in Ajax-pakpapier meegenomen. Ajax-fan Groenewegen pakte zijn Ajax-shirt uit en PSV-supporter Kruijswijk bromde dat hij dat Ajax-shirt niet hoefde, maar was blij verrast toen Geelen voor hem een PSV-tenue in Ajax-papier bleek te hebben meegenomen. Groots met een zachte G, zeg maar.</p><p>Groenewegen en Kruijswijk konden zaterdag dan samen – zo was het idee van de Ajax-directeur – het duel om de Johan Cruijff Schaal kijken. Jumbo-Visma plaatste de foto van Kruijswijk, Geelen en Groenewegen op social media. De verbazing was groot toen PSV na de knappe Tour-podiumplaats van Kruijswijk dezelfde foto, minus driekwart Geelen en Groenewegen op zijn Twitter-account zette met de tekst: ’Wederom een fantastische prestatie van een PSV’er. Gefeliciteerd met je prachtige derde plek’.</p><p>Of Geelen een rekening naar PSV voor het gebruik van zijn foto stuurt, is onbekend. Evenals het feit of dat voor de hele prijs is of de halve…</p>
