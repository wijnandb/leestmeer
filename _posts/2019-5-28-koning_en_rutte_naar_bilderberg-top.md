---
layout: post
title: "Koning en Rutte naar Bilderberg-top"
date: Tue, 28 May 2019 13:23:21 +0200
categories: 
- entertainment 
- opinie 
externe_link: "https://www.telegraaf.nl/nieuws/3659382/koning-en-rutte-naar-bilderberg-top"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1299d95a-813b-11e9-8145-02d2fb1aa1d7.jpg"
---

<p class="intro">Koning Willem-Alexander en minister-president Mark Rutte zijn deze week aanwezig bij de jaarlijkse Bilderberg-conferentie, bevestigt de Rijksvoorlichtingsdienst. Ook de namen van minister Sigrid Kaag (Buitenlandse Handel) en Kamerlid Kathalijne Buitenweg (Groen Links) staan op de lijst van deelnemers die de organisatie van de conferentie heeft bekendgemaakt.</p> <p>De conferentie wordt van donderdag tot en met zondag gehouden in het Zwitserse Montreux. Voor de 67e editie van de conferentie staan onder meer brexit, sociale media, de toekomst van het kapitalisme, en de situatie in Europa, China, Rusland en het Midden-Oosten op de agenda.</p><p>Jaarlijks is minstens een lid van het Koninklijk Huis aanwezig als vaste deelnemer aan de met veel geheimzinnigheid omgeven besloten bijeenkomsten. Jarenlang was dit prinses Beatrix toen zij nog koningin was. De laatste jaren is haar rol overgenomen door koning Willem-Alexander.</p><p>De conferentie werd in 1954, mede op initiatief van prins Bernhard, voor het eerst gehouden. Dit jaar zijn er zo'n 130 deelnemers uit 23 landen uit voornamelijk Europa en Noord-Amerika. Behalve politici worden onder meer ook directeuren van multinationals, invloedrijke media en grote instellingen zoals de Verenigde Naties uitgenodigd om achter gesloten deuren vrijelijk te discussiÃ«ren over actuele zaken op het wereldtoneel.</p>
