---
layout: post
title: "Huilende Pinot wilde stoppen met fietsen na opgave"
date: Mon, 29 Jul 2019 17:05:41 +0200
categories: 
- entertainment 
- opinie 
externe_link: "https://www.telegraaf.nl/sport/974165453/huilende-pinot-wilde-stoppen-met-fietsen-na-opgave"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/571a8810-b212-11e9-a1a1-0218eaf05005.JPG"
---

<p class="intro">Thibaut Pinot stapte in de negentiende etappe van de Tour de France huilend van zijn fiets. Een dag eerder had een botsing met een onschuldig fietsstuur een einde gemaakt aan zijn grote droom om de Ronde van Frankrijk te winnen. Uit beelden blijkt nu dat de Fransman helemaal met koersen wilde stoppen. „Ik heb er genoeg van.”</p> <p>„Wat heb ik gedaan om dit te verdienen?”, vraagt een duidelijk geëmotioneerde Pinot zich af in de video. „Je verdient dat niet. Je hebt alles goed gedaan”, troost Marc Madiot, ploegleider bij FDJ, zijn kopman. „Het lot geeft niet altijd direct waar je recht op hebt. Zulke dingen gebeuren.”</p><p>„Ik stop ermee”, reageert Pinot aangeslagen. „Zeg zoiets toch niet. Zeg vandaag geen dingen waar je morgen spijt van krijgt”, aldus een kalme Madiot. „Je bent een grootse renner en daarom kan en mag je niet zomaar stoppen. Je bent zo ver gekomen omdat je nooit opgeeft. Dat mag je nu ook niet doen. We staan allemaal achter je. Op een dag zal het je lukken.”</p><p>„Dat zei je vorig jaar ook al”, zegt Pinot vervolgens. Maar Madiot blijft rustig. „Je mag nooit opgeven. Er zijn geen 50 coureurs die de Tour kunnen winnen maar jij hebt het in je.”</p>
