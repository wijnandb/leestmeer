---
layout: post
title: "Vakantie begint voor kroonprins Haakon"
date: Wed, 10 Jul 2019 18:14:06 +0200
categories: 
- entertainment 
- royalty 
externe_link: "https://www.telegraaf.nl/entertainment/1714466225/vakantie-begint-voor-kroonprins-haakon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dad24d58-a32d-11e9-adbb-02d1dbdc35d1.jpg"
---

<p class="intro">De vakantie gaat beginnen voor kroonprins Haakon en kroonprinses Mette-Marit van Noorwegen. Samen met de kinderen Ingrid Alexandra (15) en Sverre Magnus (13) poseerden Haakon en Mette-Marit op het Noorse dwergeiland Dvergsøya voor de kust van Kristiansand in het zuiden van Noorwegen.</p> <p>Eerder had het koninklijke gezin al een week vakantie gevierd op de Spaanse eilanden Ibiza en Formentera. Maar nu zijn ze terug in Noorwegen en was het tijd voor het maken van zomerfoto’s met de pers op Dvergsøya. Daar viert het koninklijke gezin net als in voorgaande jaren de zomervakantie in Vogts Villa, van de gemeente Kristiansand.</p><p>Het vakantieverblijf op het eiland biedt voor de Noorse royals een beschutte omgeving. Op Dvergsøya gaat het viertal volgens Noorse media genieten van zwemmen, zonnebaden, spelen en lezen. Mette-Marit, die erg geïnteresseerd is in literatuur, brengt altijd veel boeken mee op reis. En ook Haakon en de kinderen zijn verslingerd geraakt aan lezen.</p><p>Binnenkort is Haakon jarig. Hij viert zaterdag 20 juli zijn 46e verjaardag op het eiland. Traditiegetrouw wordt de jarige ’s ochtends vroeg gewekt met zelfgemaakte taart, cadeaus en gezang.</p>
