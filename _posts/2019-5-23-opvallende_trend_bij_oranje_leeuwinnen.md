---
layout: post
title: "Opvallende trend bij Oranje Leeuwinnen"
date: Thu, 23 May 2019 07:41:40 +0200
category: sport
externe_link: "https://www.telegraaf.nl/sport/3633878/opvallende-trend-bij-oranje-leeuwinnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7040c784-7d1d-11e9-bfde-02d2fb1aa1d7.jpg"
---

<p class="intro">Volgens oud-bondscoach Vera Pauw is het een goede zaak dat er door de Oranje Leeuwinnen spijkers met koppen is geslagen. Ze juicht het toe dat het grootste gedeelte van de speelsters al weet waar na het WK van komende zomer hun toekomst ligt. ,,Randzaken leiden tijdens een toernooi alleen maar af.”</p> <p>In het mannenvoetbal wachten spelers vaak tot ná een eindtoernooi, om zo goede prestaties in klinkende munt om te kunnen zetten</p><p>Sarina Wiegman zal de besluitvaardigheid - van onder anderen Jackie Groenen, Jill Roord, Dominique Bloodworth en Sherida Spitse - eveneens toejuichen. De bondscoach is vastberaden om te bewijzen dat Oranje na de Europese titel van 2017 geen eendagsvlieg is. Niet voor niets maakte ze haar definitieve WK-selectie al halverwege april bekend. Op die manier probeerde ze de emoties rond een selectiemoment, zowel de positieve als de negatieve, zo ver mogelijk bij het WK vandaan te houden, zodat ze met haar speelsters rustig richting het WK toe kan werken.</p><p>Pauw had het persoonlijk echter anders gedaan, al benadrukt ze dat ze de keuze van Wiegman respecteert. ,,Sarina moet natuurlijk zelf beslissen wat ze doet en ze zal er heel goede redenen voor hebben, maar ik zou het niet hebben gedaan. Bij een blessuregeval moet je dan een teleurgestelde speelster terugroepen.”</p><p>Veel Oranje Leeuwinnen hebben voor de start van het WK al een nieuwe club gevonden:</p><p>Jackie Groenen: van 1. FFC Frankfurt naarManchester United
Jill Roord: van Bayern München naar Arsenal
Dominque Bloodworth: Arsenal naar VfL Wolfsburg
Victoria Pelova: ADO Den Haag naar Ajax
Sherida Spitse: blijft bij Valerenga *
Ellen Jansen: Ajax *
Sari van Veenendaal: vertrekt bij Arsenal
Kika van Es: vertrekt bij Ajax**</p><p>*contractverlenging</p><p>**nieuwe club wordt binnenkort bekend</p>
