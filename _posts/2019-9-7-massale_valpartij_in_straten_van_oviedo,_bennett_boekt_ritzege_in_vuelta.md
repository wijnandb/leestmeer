---
layout: post
title: "Massale valpartij in straten van Oviedo, Bennett boekt ritzege in Vuelta"
date: Sat, 07 Sep 2019 17:33:16 +0200
category: sport
externe_link: "https://nos.nl/l/2300745"
feature_image: "https://nos.nl/data/image/2019/09/07/575683/1008x567.jpg"
---

<p>Sam Bennett heeft zijn tweede ritzege te pakken in de Vuelta. De Ierse sprinter van Bora-Hansgrohe was de snelste in de straten van Oviedo, maar de sprint werd ontsierd door een massale valpartij in de laatste kilometer. </p>
<p>Door de val kwam Bennett met een lichte voorsprong over de finish. Maximiliano Richeze kwam op enkele seconden als tweede over de finish, voor de Belg Tosh van der Sande. Fabio Jakobsen kwam niet aan sprinten toe.</p>
<p>Volgens de eerste berichten waren klassementsleider Primoz Roglic, Alejandro Valverde en Tadej Pogacar bij de val betrokken, maar het is nog niet duidelijk of zij blessures hebben opgelopen.</p>
<h2>Kopgroep van vijf</h2>
<p>De relatief vlakke veertiende rit over 188 kilometer naar Oviedo werd gekleurd door een kopgroep van vijf renners: Silvan Dillier (Zwi, AG2R), Luka Pibernik (Slo, Bahrein-Merida), Harm Vanhoucke (Bel, Lotto-Soudal), Salvatore Puccio (Ita, Ineos) en Diego Rubio (Spa, Burgos). Zij werden pas in de slotfase ingerekend door het door Deceuninck-Quickstep aangevoerde peloton.</p>
<p>Zondag trekt de Vuelta weer de bergen in.</p>
