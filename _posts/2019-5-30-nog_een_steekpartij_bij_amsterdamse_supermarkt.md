---
layout: post
title: "Nog een steekpartij bij Amsterdamse supermarkt"
date: Thu, 30 May 2019 19:04:02 +0200
categories: 
- entertainment 
- opinie 
externe_link: "https://www.telegraaf.nl/nieuws/3671033/nog-een-steekpartij-bij-amsterdamse-supermarkt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/179fe450-8305-11e9-b8ba-0255c322e81b.jpg"
---

<p class="intro">Na de gewelddadige overval bij een Albert Heijn-filiaal in Amsterdam is donderdagavond nog een gewonde gevallen bij een tweede steekpartij, nu bij een Jumbo-filiaal in de hoofdstad.</p> <p>Dat bevestigt de politie. Terwijl het bij de Albert Heijn in Amsterdam-Noord ging om een overval waarbij burgers de daders hebben ingerekend, waarbij één winkelende omstander ernstig gewond raakte, gaat het bij de steekpartij bij de Jumbo om een ruzie tussen twee personen.</p><p>De tweede steekpartij gebeurde in de buurt van metrohalte Reigersbos. Of het steekincident in of bij de Jumbo gebeurde, kan een politiewoordvoerder niet zeggen.</p><p>Bij het handgemeen raakte een persoon gewond. Of het om een man of vrouw gaat, is niet bekend. Agenten zijn nog op zoek naar degene die het slachtoffer neerstak.</p><p>Overval AH</p><p>Eerder op de avond liep een man diverse messteken op bij de Albert Heijn in Amsterdam-Noord. Hij was aan het winkelen. Ooggetuigen zagen het slachtoffer, die samen met andere omstanders achter de daders aanging, op straat liggen. „Het zag er niet goed uit.” De man wordt donderdagavond geopereerd aan zijn verwondingen.</p>
