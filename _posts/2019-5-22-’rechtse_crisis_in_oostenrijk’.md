---
layout: post
title: "’Rechtse crisis in Oostenrijk’"
date: Wed, 22 May 2019 07:04:00 +0200
category: overig
externe_link: "https://www.telegraaf.nl/watuzegt/3620555/rechtse-crisis-in-oostenrijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/52c63b04-7bb9-11e9-bb93-0255c322e81b.jpg"
---

<p class="intro">De Oostenrijkse vicekanselier Strache, die ondanks zijn extreemrechtse opvattingen een hoge positie binnen de Oostenrijkse regering wist te verwerven, is ontmaskerd als een corrupte machtswellusteling die nergens voor terugdeinst, vindt M. van Zeist.</p> <p>Zijn politieke positie geeft, gezien zijn twijfelachtige achtergrond, te denken over het vermogen van de Oostenrijkse politiek om een kandidaat voort te brengen die wel gezonde vragen stelt inzake vluchtelingenopvang en immigratie maar de oplossing niet zoekt in het promoten van een nazi gerelateerde aanpak. Ook zonder haat te zaaien is het mogelijk om binnen de grenzen van het betamelijke rechtse politiek te bedrijven. De onterechte associatie door linkse politici met het verwerpelijke gedachtengoed van extreem rechtse haatpredikers doet hier niks aan af. De miljoenen fatsoenlijke mensen die zich zorgen maken over immigratie en integratie verdienen een beschaafde volksvertegenwoordiger die hun opvattingen uitdraagt.</p><p>M. van Zeist, Apeldoorn</p>
