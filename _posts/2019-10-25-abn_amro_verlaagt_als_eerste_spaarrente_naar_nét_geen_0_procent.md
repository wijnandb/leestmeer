---
layout: post
title: "ABN Amro verlaagt als eerste spaarrente naar n√©t geen 0 procent"
date: Fri, 25 Oct 2019 07:38:19 +0200
categories: 
- financieel 
- economie 
externe_link: "https://nos.nl/l/2307565"
feature_image: "https://nos.nl/data/image/2019/10/25/587281/1008x567.jpg"
aantal: 240
unieke: 158
bron: "NOS"
---

<p>ABN Amro verlaagt als eerste van de grote banken in Nederland de spaarrente naar 0,01 procent. Daarmee zit de bank dicht bij het betalen van helemaal geen rente meer op spaargeld.</p>
<p>Wie een jaar lang 10.000 euro op een rekening zet, krijgt daar voortaan aan het eind van het jaar 1 euro rente voor terug.</p>
<p>De verlaging gaat op 1 november in en geldt voor de populairste spaarvormen bij de bank. ING en Rabobank betalen nog een iets hogere rente, respectievelijk 0,02 en 0,03 procent, maar doorgaans volgen banken elkaar snel bij renteverlagingen.</p>
<h2>Negatieve rente</h2>
<p>Eerder uitten ABN Amro, ING en Rabobank kritiek op de Europese Centrale Bank. Banken moeten daar verplicht een deel van hun geld stallen. Vroeger kregen ze daar rente op, tegenwoordig geldt een negatieve rente om de economie te stimuleren. Met andere woorden: de banken moeten er geld op toeleggen.</p>
<p>Er wordt al langer gewaarschuwd dat ook voor consumenten met een spaarrekening binnenkort een negatieve rente zou kunnen gelden. Eerder noemde Rabobank-topman Wiebe Draaijer dat "zeer onwenselijk". "Ik zie dat niet gebeuren voor gewone klanten, maar je kunt het niet garanderen gezien het extreme beleid van de ECB."</p>
<p>In Nederland hanteert Triodos al langer een spaarrente van 0 procent. Van negatieve rente is voor het gros van de spaarders nog geen sprake.</p>
<p>Wat kan je nog met je spaarcenten als je er wat aan wilt verdienen? Nieuwsuur-econoom Mathijs Bouman geeft een paar opties in deze video:</p>
