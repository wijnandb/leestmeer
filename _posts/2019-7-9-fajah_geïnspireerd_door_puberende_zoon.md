---
layout: post
title: "Fajah geïnspireerd door puberende zoon"
date: Tue, 09 Jul 2019 09:56:00 +0200
category: entertainment
externe_link: "https://www.telegraaf.nl/entertainment/277928274/fajah-geinspireerd-door-puberende-zoon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/01fe08c2-a220-11e9-a7c4-0218eaf05005.jpg"
---

<p class="intro">Nu Fajah Lourens het afvallen in drie boeken heeft getackeld is ze klaar voor een nieuw thema: puberen. Omdat haar zoon Shai middenin de pubertijd zit heeft Fajah besloten in de pen te klimmen, vertelde ze in haar Insta Stories.</p> <p>„Ik ben vandaag begonnen met het schrijven van een nieuw boek”, kondigde de fitnessgoeroe aan. „Het is absoluut geen dieetboek. Het is een boekje voor pubers, omdat ik zelf een puberkind thuis heb en dat vind ik best een nieuwe ervaring.”</p><p>Helemaal groen is Fajah niet als het op puberende kinderen aankomt. Dochter Irem heeft die tijd inmiddels achter de rug. „Ik kan me niet herinneren dat het zo hetzelfde was als met Irem, die is nu al 19. Maar ik denk dat jongens en meisjes ook wel anders zijn”, verklaart Fajah. „Ik heb een fantastisch idee en dat wil ik uitwerken.”</p><p>Dat Fajah zich nu op de puberteit richt betekent niet dat haar fitnessdagen zijn geteld. De goeroe werkt met Donny Roelvink aan een fitnessboek dat gericht is op mannen.</p>
