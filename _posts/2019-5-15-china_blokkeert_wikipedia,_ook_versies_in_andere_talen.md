---
layout: post
title: "China blokkeert Wikipedia, ook versies in andere talen"
date: Wed, 15 May 2019 16:01:51 +0200
category: nieuws
externe_link: "https://nos.nl/l/2284769"
feature_image: "https://nos.nl/data/image/2019/05/15/550108/1008x567.jpg"
---

<p>Alle versies van Wikipedia worden geblokkeerd in China. De organisatie achter de internet-encyclopedie, Wikimedia Foundation, bevestigt een bericht daarover van censuur-onderzoekers tegenover de Britse omroep BBC.</p>
<p>De Chinese variant van Wikipedia was al langer niet toegankelijk in het land, maar de blokkade is eind april uitgebreid naar alle andere talen waarin Wikipedia beschikbaar is. Wikimedia Foundation laat aan de BBC weten dat het niet van tevoren is gewaarschuwd door de Chinese autoriteiten.</p>
<p>China pleegt vaker censuur op internet. Duizenden websites en diensten worden geblokkeerd, waaronder Google, Facebook, YouTube, Instagram en Whatsapp.</p>
<p>Het is onduidelijk waarom China Wikipedia heeft geblokkeerd. Mogelijk is er een verband met het massale studentenprotest op het Plein van de Hemelse Vrede in Peking in 1989. Het is volgende maand precies dertig jaar geleden dat de demonstratie bloedig werd neergeslagen.</p>
