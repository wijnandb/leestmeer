---
layout: post
title: "’Toeslagen aanvragen moet makkelijker’"
date: Wed, 03 Jul 2019 15:50:59 +0200
category: binnenland
externe_link: "https://www.telegraaf.nl/nieuws/1818062376/toeslagen-aanvragen-moet-makkelijker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aa4e4b2a-9dae-11e9-a454-02d2fb1aa1d7.jpg"
---

<p class="intro">Het moet makkelijker worden om toeslagen aan te vragen, vindt het CDA. De coalitiepartij roept het kabinet op ervoor te zorgen dat het voor organisaties die mensen helpen met belastingzaken minder omslachtig wordt om hen aan toeslagen te helpen.</p> <p>Het gaat om de machtigingscode die maatschappelijke organisaties nodig hebben om bijvoorbeeld ouderen en mensen met een taalachterstand te helpen. Vrijwilligers hebben nu twee codes nodig, een voor de aangifte en een voor het aanvragen van toeslagen. CDA-Tweede Kamerlid Evert Jan Slootweg wil dat de Belastingdienst ervoor zorgt dat maar één code nodig is.</p><p>Dat er twee codes zijn, is „omslachtig”, zegt Slootweg. „Het wordt voor mensen onnodig ingewikkeld gemaakt en vaak betekent het dat zij toeslagen mislopen.”</p><p>Gemiste kans</p><p>Uit recent onderzoek van ouderenbonden blijkt dat honderdduizenden senioren naast toeslagen grijpen waar ze wel recht op hebben. Ook gezinnen met een lager inkomen lopen relatief vaak toeslagen mis.</p>
