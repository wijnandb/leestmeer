---
layout: post
title: "Sport Kort: speler weigert met Arsenal naar Amerika te gaan"
date: Thu, 11 Jul 2019 12:47:00 +0200
category: sport
externe_link: "https://www.telegraaf.nl/sport/1061161451/sport-kort-speler-weigert-met-arsenal-naar-amerika-te-gaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4f321728-a3c9-11e9-a189-0217670beecd.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>12:34 uur: Laurent Koscielny gaat niet met Arsenal mee naar de Verenigde Staten, waar de Londenaren zich voorbereiden op het nieuwe seizoen. De 33-jarige Fransman is ontevreden over zijn huidige situatie bij de club. „We zijn erg teleurgesteld door deze actie van Laurent. Dit gaat duidelijk tegen onze afspraken in. We hopen de situatie zo snel mogelijk op te lossen”, meldt Arsenal op de clubwebsite. Koscielny heeft nog een contract voor een jaar bij Arsenal. Gesprekken over een nieuwe verbintenis zijn nog niet gestart. Koscielny zou graag terug willen keren naar de Franse competitie.</p><p>09:57 uur: Het Amerikaanse Formule 1-team Haas is zijn hoofdsponsor kwijt. Enkele dagen voor de Grote Prijs van Groot-Brittannië maakte Rich Energy via een korte verklaring op Twitter bekend dat de Britse energiedrankfabrikant het contract heeft beëindigd. Volgens Rich Energy zijn de „slechte resultaten” van Haas daar de voornaamste reden voor. De excentrieke topman William Storey van Rich Energy riep begin dit jaar nog brutaal dat hij met Haas de aanval wilde openen op Red Bull, de renstal van Max Verstappen. Enkele maanden later stapt Storey echter al weer uit de Formule 1. „We willen Red Bull verslaan, maar in Oostenrijk zaten we achter Williams en dat is onacceptabel. Al het politieke gedoe in de Formule 1 doet onze zaken ook geen goed. We wensen het team succes.” Haas heeft de breuk met de hoofdsponsor nog niet bevestigd.</p><p>08:14 uur: De Amerikaanse basketballer Kawhi Leonard heeft zijn handtekening gezet onder een lucratief contract bij Los Angeles Clippers. De 28-jarige Leonard leidde Toronto Raptors afgelopen seizoen naar het eerste kampioenschap van de Canadese club in de NBA. De geruchten over een overstap naar de Clippers gingen al langer rond en zijn nu bevestigd door de Clippers. De Clippers versterkten zich ook met Paul George. De 29-jarige Amerikaan, zesvoudig All Star, komt over van Oklahoma City Thunder. Net als Leonard is George geboren in de buurt van Los Angeles. De Clippers moesten dit jaar in de eerste ronde van de play-offs buigen voor de Warriors.</p><p>07:32 uur: Alexander Bannink doet een stap terug. De 29-jarige middenvelder verruilt eredivisieclub FC Emmen voor Go Ahead Eagles, dat afgelopen seizoen net naast promotie naar de hoogste afdeling greep. Bannink ondertekende in Deventer een contract voor een jaar, met een optie op nog een seizoen. De aanvallende middenvelder kwam afgelopen seizoen tot 24 optredens in de eredivisie, waarin hij vier doelpunten maakte. In totaal speelde Bannink ruim 170 officiële wedstrijden voor Emmen en tekende hij voor vijftig goals.</p>
