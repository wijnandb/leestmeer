---
layout: post
title: "’Soepelere begrotingsregels Europese Unie’"
date: Mon, 26 Aug 2019 08:56:35 +0200
categories: 
- entertainment 
- opinie 
externe_link: "https://www.telegraaf.nl/financieel/1901136579/soepelere-begrotingsregels-europese-unie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d80d26e-c7cf-11e9-86e9-02d2fb1aa1d7.jpg"
---

<p class="intro">De Europese Unie denkt na over soepelere begrotingsregels voor zijn lidstaten. De nieuwe Europese Commissie, onder leiding van de Duitse Ursula von der Leyen, wil het zogenoemde Stability and growth pact, flink vereenvoudigen, meldt de Financial Times.</p> <p>In het begrotingspact is onder meer geregeld dat het begrotingstekort van een EU-land niet verder mag oplopen dan 3% van de totale economie. Ook mag de staatsschuld niet verder oplopen dan 60% van dat bbp. Op dit moment heeft vooral Italië, vanwege een nauwelijks groeiende economie, moeite om zich aan die regels te houden.</p><p>Brussel dreigt Rome – en andere landen die het pact aan hun laars lappen – al tijden met sancties, maar heeft nog nooit doorgebeten.</p><p>Duitsland, dat op het randje van een recessie balanceert, zou graag met belastingmaatregelen de economie stimuleren, maar dreigt daarbij te stuiten op datzelfde begrotingspact.</p><p>Een van de voorstellen in ’versie 2.1’ van het pact is om landen langer de tijd te geven om hun schuld af te bouwen. Noord-Europese landen, Nederland voorop, zijn volgens de Financial Times bang dat de begrotingsregels politiek worden. Italië vindt het huidige pact juist een ondermijning van de onafhankelijkheid van de lidstaten, en een straf voor zwakkere economieën.</p><p>De nieuwe Europese Commissie gaat in november aan de slag. Een jaar later moet het nieuwe begrotingspact er liggen.</p>
