---
layout: post
title: "Federer laat twee matchpoints liggen en verliest van Thiem"
date: Fri, 10 May 2019 19:38:37 +0200
categories: 
- sport 
- tennis 
externe_link: "https://www.telegraaf.nl/sport/3570169/federer-laat-twee-matchpoints-liggen-en-verliest-van-thiem"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/70e49422-734a-11e9-bf6e-02d1dbdc35d1.jpg"
---

<p class="intro">Dominic Thiem heeft zich bij de laatste vier geschaard op het masterstoernooi van Madrid. De 25-jarige Oostenrijker overleefde twee wedstrijdpunten tegen Roger Federer en won met 3-6 7-6 (11) 6-4.</p> <p>Federer (37) was in de tiebreak van de tweede set op 8-7 en 10-9 een punt verwijderd van een plek in de halve finales. Hij leidde in de tiebreak ook met 3-0. Op de belangrijke punten had Thiem vooral succes met zware topspinballen op de backhand van Federer, die donderdag zelf twee matchpoints had weggewerkt tegen GaÃ«l Monfils.</p><p>Twee maanden geleden versloeg Thiem Federer ook al in de finale van het masterstoernooi van Indian Wells. Ook toen kwam hij terug na het verliezen van de eerste set.Thiem neemt het nu op tegen de als eerste geplaatste Novak Djokovic, die niet in actie hoefde te komen tegen de zieke Marin Cilic.</p>
