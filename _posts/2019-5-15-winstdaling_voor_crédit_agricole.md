---
layout: post
title: "Winstdaling voor Crédit Agricole"
date: Wed, 15 May 2019 07:37:52 +0200
categories: 
- financieel 
- koersen 
externe_link: "https://www.telegraaf.nl/financieel/3588891/winstdaling-voor-credit-agricole"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c4f3b502-76d3-11e9-92d1-02d2fb1aa1d7.jpg"
---

<p class="intro">De Franse bank Crédit Agricole heeft de winst in het eerste kwartaal zien dalen. Dat kwam onder meer omdat een jaar eerder nog een flinke boekwinst werd behaald op de overname van drie banken in Italië.</p> <p>Dat kwam destijds concreet neer op 86 miljoen euro. Ook moest het financiële concern afgelopen kwartaal 40 miljoen euro storten in het Europese fonds ter bescherming van bankdeposito's. Onder de streep resteerde uiteindelijk een resultaat van 763 miljoen euro, 11 procent minder dan een jaar eerder.</p><p>Crédit Agricole benadrukte dat bij alle belangrijke onderdelen de winstgevendheid verbeterde, zoals bij zijn zakenbanktak en het onderdeel dat kredieten verstrekt aan bedrijven. Begin juni zal Crédit Agricole nieuwe financiële doelen bekendmaken.</p>
