---
layout: post
title: "Copa America: titelhouder Chili heeft geen kind aan Japan"
date: Tue, 18 Jun 2019 07:37:26 +0200
category: sport
externe_link: "https://www.telegraaf.nl/sport/1776934140/copa-america-titelhouder-chili-heeft-geen-kind-aan-japan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/79d82054-918f-11e9-9558-0255c322e81b.jpg"
---

<p class="intro">Chili is het toernooi om de Copa America begonnen met een klinkende zege op Japan.</p> <p>De ploeg van bondscoach Reinaldo Rueda versloeg het Aziatische land, dat op uitnodiging meedoet aan het Zuid-Amerikaanse kampioenschap, in Sao Paulo met 4-0. Eduardo Vargas (twee), Erick Pulgar en Alexis Sanchez maakten de doelpunten in Estadio do Morumbi.</p><p>Voor Sanchez betekende het zijn eerste treffer in vijf maanden tijd. De aanvaller van Manchester United stond sinds eind januari droog, mede door een knieblessure die hem een tijdje aan de kant hield. „Gedurende zes weken voelde ik me slechter dan ooit”, zei de topscorer aller tijden van Chili, die tegen Japan zijn 42e interlandgoal maakte.</p><p>Japan jong en onervaren</p><p>Chili won de laatste twee edities van de Copa America, in 2015 en 2016. Beide keren versloeg het Argentinië in de finale via strafschoppen. Japan doet met een jonge en grotendeels onervaren ploeg mee aan het toernooi in Brazilië.</p><p>Verdediger Yuta Nakayama van PEC Zwolle debuteerde als basisspeler in de nationale ploeg. De 22-jarige Nakayama speelt sinds begin dit jaar voor de Eredivisie-club uit Overijssel. De Japanner deed in vier competitieduels mee.</p>
