---
layout: post
title: "Politie zet stroomstootwapen minder vaak in"
date: Thu, 04 Jul 2019 14:08:01 +0200
categories: 
- entertainment 
- opinie 
externe_link: "https://www.telegraaf.nl/nieuws/1925856480/politie-zet-stroomstootwapen-minder-vaak-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/74d3488c-9e54-11e9-b258-02d2fb1aa1d7.jpg"
---

<p class="intro">De politie heeft het afgelopen jaar beduidend minder vaak gebruik gemaakt van het stroomstootwapen dan het jaar daarvoor. Tussen februari 2018 en februari het jaar daarvoor is het wapen 170 keer gebruikt, ten opzichte van 343 keer. Ook is het stroomstootwapen het afgelopen jaar niet meer ingezet tegen personen die al (deels) onder controle of ingesloten waren.</p> <p>De afname komt deels doordat de zogeheten stunmode van het wapen minder wordt ingezet. Het wapen kan rechtstreeks op de huid gezet worden - de stunmode - of stroomdraden afvuren waardoor iemand tijdelijk zijn spieren niet kan bewegen.</p><p>Proef</p><p>Als proef werkten vier politie-eenheden in Nederland sinds februari 2017 met het wapen, namelijk de politie in Amersfoort en Zwolle, het team surveillancehonden in Rotterdam en een ondersteuningsgroep in Noord-Nederland. Die laatste eenheid is na een jaar gestopt, omdat het wapen slechts één keer gebruikt was.</p><p>De politie is erg tevreden over het gebruik en ziet het liefst dat alle agenten die zich met noodhulp bezighouden, ermee worden uitgerust. Maar onder meer Amnesty International heeft grote moeite met het gebruik van het stroomstootwapen. Volgens de mensenrechtenorganisatie brengt het „onaanvaardbare gezondheidsrisico’s” met zich mee en wordt het gebruikt in situaties die dat niet rechtvaardigen.</p><p>Debat Kamer</p><p>Dit najaar gaat de minister van Justitie en Veiligheid in debat met de Tweede Kamer over het al dan niet aanschaffen van het stroomstootwapen.</p>
