---
layout: post
title: "Miedema nu topscorer aller tijden"
date: Sat, 15 Jun 2019 16:46:00 +0200
categories: 
- sport 
- voetbal 
externe_link: "https://www.telegraaf.nl/sport/1703620591/miedema-nu-topscorer-aller-tijden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9726370c-8f89-11e9-9f69-0218eaf05005.jpg"
---

<p class="intro">Vivianne Miedema heeft het doelpuntenrecord van Manon Melis bij de Oranje Leeuwinnen verbroken.</p> <p>Tijdens het WK-duel van Nederland tegen Kameroen schoot Miedema haar 59e en 60e Oranje-treffer tegen de touwen. Na 40 minuten was het raak en zorgde Miedema voor de 1-0. Vlak voor tijd tekende ze ook nog voor de 3-1.</p><p>Daarmee verbrak de Arsenal-spits het record van Manon Melis, die in haar carrière bij Oranje tot 59 doelpunten kwam. Melis, inmiddels al gestopt, had 136 interlands nodig om tot dat aantal te komen. De pas 22-jarige Miedema deed het een stuk sneller. De aanvalsleider van de Oranje Leeuwinnen scoorde haar recorddoelpunten in haar 77e interland.</p><p>Miedema is bezig aan een uitstekend seizoen. Ze werd kampioen met Arsenal en werd ook nog eens topscorer van de Women’s Super League, de vrouwenequivalent van de Premier League. Naast die 22 treffers leverde Miedema ook nog eens tien assists af. Mede door die prestaties werd ze in Engeland benoemd tot beste speelster van het seizoen.</p>
