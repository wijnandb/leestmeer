---
layout: post
title: "Gronings ziekenhuis zet big data in tegen astma"
date: Thu, 20 Jun 2019 13:03:50 +0200
category: nieuws
externe_link: "https://nos.nl/l/2289836"
feature_image: "https://nos.nl/data/image/2016/10/17/326016/1008x567.jpg"
---

<p>Het Universitair Medisch Centrum in Groningen (UMCG) gaat samen met een bigdatabedrijf onderzoek doen naar astma en allergieÃ«n. Kunstmatige intelligentie die normaal wordt ingezet om fraude op te sporen, moet nu in erfelijk materiaal patronen opsporen.</p>
<p>"Een op de drie jonge kinderen heeft luchtwegklachten, maar lang niet alle kinderen hebben astma", zegt kinderlongarts Gerard Koppelman tegen RTV Noord. "Mogelijk kunnen we met deze techniek sneller iemand eruit pikken: 'Jij hebt astma'. Die moeten we dan vroeg behandelen."</p>
<h2>Fraudedetectie</h2>
<p>Koppelman baarde vorig jaar opzien door een groot internationaal onderzoek onder vijfduizend kinderen in heel Europa. Daaruit bleek dat het dna van kinderen met astma tijdens de eerste vier jaar van hun leven op ten minste veertien plekken verandert. Hij zei toen al een model te willen ontwikkelen waarmee voorspeld kan worden welk kind astma ontwikkelt en welk kind niet.</p>
<p>Bij het onderzoek gaat de kinderlongarts nu samenwerken met een bedrijf uit Amsterdam dat gespecialiseerd is in artificial intelligence (AI) en big data. Volgens Koppelman lijken de wiskundige achtergrond en statistische technieken van het AI-bedrijf en astmaonderzoek veel op elkaar.</p>
<p>"De dataset die we hebben gegenereerd heeft veel kenmerken van de manier waarop dat AI-bedrijf fraudedetectie toepast", zegt hij. Net als bij het opspeuren van fraude of het voorspellen van klantengedrag moeten ook bij het doorzoeken van genetisch materiaal enorme hoeveelheden data worden verwerkt.</p>
<p>Tegen het eind van dit jaar verwacht Koppelman de eerste resultaten van het onderzoek te publiceren.</p>
