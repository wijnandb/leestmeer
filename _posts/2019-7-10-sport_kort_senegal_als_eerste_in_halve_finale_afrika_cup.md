---
layout: post
title: "Sport Kort: Senegal als eerste in halve finale Afrika Cup"
date: Wed, 10 Jul 2019 20:13:00 +0200
category: sport
externe_link: "https://www.telegraaf.nl/sport/594473786/sport-kort-senegal-als-eerste-in-halve-finale-afrika-cup"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6960bb94-a33e-11e9-84e9-02c309bc01c1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>20.12 uur Senegal heeft zich als eerste geplaatst voor de halve finale van de Afrika Cup. De formatie van bondscoach Aliou Cissé won in de Egyptische hoofdstad Cairo van Benin. Het werd in het 30 Juni Stadion 1-0. Idrissa Gueye van Everton scoorde in de 70e minuut de winnende treffer.</p><p>20.00 uur De Nederlandse waterpoloërs kunnen zich in maart 2020 in eigen omgeving plaatsen voor de Olympische Spelen van Tokio. Het zogenoemde OKT (Olympisch Kwalificatie Toernooi) wordt dan gehouden in het zwemcentrum van Rotterdam.</p><p>18.22 uur: Wielerploeg Katoesja-Alpecin is mogelijk aan het laatste jaar bezig in het peloton. Volgens de Franse sportkrant L'Équipe zal de formatie, die op een Zwitserse licentie rijdt, aan het einde van het seizoen worden opgeheven. Een woordvoerder wil de geruchten over het stoppen van het team, dat momenteel deelneemt aan de Tour de France, niet bevestigen.</p><p>18.21 uur: Fortuna Sittard heeft Álex Carbonell Vallés in huis gehaald. De 21-jarige middenvelder wordt voor een jaar gehuurd van Valencia. Carbonell Vallés (21) voetbalde als jeugdspeler jarenlang bij Barcelona, waar hij in een bekerduel één keer voor de hoofdmacht in actie kwam.</p><p>15.40 uur: PEC Zwolle heeft Sam Kersten aangetrokken. De 21-jarige verdediger komt over van FC Den Bosch en tekent een contract voor twee seizoenen. De club heeft een optie genomen voor een derde contractjaar.</p><p>15.15 uur: De Nederlandse dubbelspecialist Wesley Koolhof heeft de kwartfinales van het gemengd dubbelspel op Wimbledon bereikt. De 30-jarige Gelderlander versloeg met zijn Tsjechische partner Kveta Peschke het Oekraïense/Pakistaanse duo Nadia Kitsjenok/Aisam-ul-Haq Qureshi: 7-6 (5) 6-4. Ook Matwé Middelkoop zit bij de laatste acht. Hij won samen met de Chinese Yang Zhaoxuan van de Nieuw-Zeelander Marcus Daniell en de Amerikaanse Jennifer Brady met 6-2 6-7 (5) 6-4.</p><p>13.47 uur: Dubbelspecialiste Demi Schuurs heeft zich op Wimbledon niet voor de eerste keer weten te plaatsen voor de halve eindstrijd van een grandslamtoernooi. De 25-jarige Limburgse was samen met haar Duitse partner Anna-Lena Grönefeld niet opgewassen tegen het als tweede geplaatste Tsjechische duo Barbora Krejcikova/Katerina Siniakova: 6-2 7-6 (1).</p><p>13.33 uur: Voor Arantxa Rus is het tennistoernooi van Bastad op een pijnlijke manier ten einde gekomen. Op het Zweedse gravel was de 28-jarige Nederlandse tennisster kansloos tegen de Zweedse Johanna Larsson. Rus won slechts één game: 6-1 6-0.</p><p>12:01 uur: Sam Kersten verruilt FC Den Bosch voor PEC Zwolle. De talentvolle verdediger tekent een contract voor twee jaar, met een optie voor nog een jaar, bij de Eredivisionist. Kersten werd door Willem van Hanegem nog getipt voor Feyenoord.</p><p>11:48 uur: Dylan Groenewegen start als kopman in de wegwedstrijd voor profs bij de Europese kampioenschappen wielrennen in Alkmaar. Bondscoach Koos Moerenhout heeft in zijn selectie van acht verder onder meer plaats voor Niki Terpstra, Dylan van Baarle en Mike Teunissen. "Met deze evenwichtige en sterke selectie mogen we met zelfvertrouwen aan de start komen. Voor de wegrit zal Dylan Groenewegen het speerpunt zijn", aldus Moerenhout. Tom Leezer, Ramon Sinkeldam, Sebastian Langeveld en Elmar Reinders zijn de andere renners die geselecteerd zijn door Moerenhout. Jos van Emden zal uitkomen op de individuele tijdrit, een tweede renner voor dat onderdeel wordt nog aangewezen.</p><p>08:46 uur: Het Nederlands elftal moet zich eerst nog maar eens zien te kwalificeren, maar de kaartjes voor het EK van 2020 zijn in ons land nu al bijzonder in trek. Nederland behoort tot de vijf landen met de meeste aanvragen, aldus de Europese voetbalbond UEFA. In Engeland, Duitsland, Rusland en Hongarije is de interesse ook groot. Vanuit meer dan 200 landen hebben voetbalfans zich ingeschreven voor kaarten. Het EK wordt volgend jaar verspreid door Europa gespeeld, in twaalf steden waaronder Amsterdam. De Johan Cruijff ArenA huisvest drie groepswedstrijden en één duel uit de achtste finales.</p>
