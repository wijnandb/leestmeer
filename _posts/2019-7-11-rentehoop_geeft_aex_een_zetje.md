---
layout: post
title: "Rentehoop geeft AEX een zetje"
date: Thu, 11 Jul 2019 14:46:00 +0200
categories: 
- financieel 
- koersen 
externe_link: "https://www.telegraaf.nl/financieel/1628882123/rentehoop-geeft-aex-een-zetje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/71b1fc26-a3da-11e9-af85-0218eaf05005.jpg"
---

<p class="intro">De AEX staat halverwege de middag nog altijd op een bescheiden plus, nu het nagenoeg zeker is dat de rente in de VS eind deze maand met minstens 25 basispunten omlaag gaat. Biotechnologiebedrijf Galapagos blinkt uit.</p> <p>De AEX staat om kwart voor drie 0,4% hoger op 567,8 punten. De AMX stijgt 0,5% naar 795 punten. Elders in Europa is het beeld verdeeld. De CAC-40 in Parijs staat nagenoeg onveranderd. De DAX in Frankfurt en de Londense FTSE 100 leveren licht in.</p><p>De indexfutures wijzen op een licht hogere opening van de Amerikaanse beursgraadmeters om half vier vanmiddag, na de plussen van 0,3 tot 0,8% op woensdag.</p><p>Powell</p><p>De getuigenis van Fed-topman Jerome Powell woensdag in het Amerikaanse Huis van Afgevaardigden helpt het sentiment. „Powell wees op de toegenomen economische onzekerheden door de handelsoorlog en de lage lage inflatie. Hij liet ook tussen neus en lippen weten dat het sterke arbeidsmarktrapport van afgelopen vrijdag de mening van de Fed niet heeft veranderd. Daardoor is het nu nagenoeg zeker dat de rente op 31 juli verlaagd wordt. Opmerkelijk is dat de kans op een verlaging met 50 basispunten tot 30% is opgelopen. Ik denk wel dat de Fed vervolgens even stopt met nieuwe renteverlagingen en kijkt hoe de economie en de inflatie zich verder ontwikkelen”, meldt Joop van de Groep (Fintessa).</p><p>De vermogensbeheerder verwacht dat beleggers zich de komende weken meer op de bedrijfscijfers gaan richten. „Deze komen vanaf volgende week naar buiten. De aandacht zal vooral naar de prognoses uitgaan. Doordat het aantal winstwaarschuwingen beperkt is gebleven en zich concentreert in de chip- en autobedrijven en de banken, denk ik dat de kwartaalrapporten over het algemeen zullen meevallen.”</p><p>In de AEX staat Galapagos met een plus van 3,9% fier bovenaan. Daarmee scherpt het biotechnologiebedrijf zijn record verder aan.</p><p>De in de afgelopen weken achtergebleven betalingsverwerker Adyen klimt 2,1%.</p><p>Zwaargewicht Shell wint 0,8%, in reactie op de voortgaande opmars van de olieprijzen.</p><p>Staalproducent ArcelorMittal levert 1,3% in. Door de aanhoudende druk op de rentes hebben de verzekeraars het ook zwaar. ASR en NN Group leveren 1% respectievelijk 0,3% in.</p><p>In de AMX gaat kabelaar Altice met een plus van 2,2% aan kop.</p><p>Smallcap Sif klimt 4,8%. De fabrikant van windmolenfunderingen mag aan de slag voor Vattenfall.</p><p>Het op de lokale markt genoteerde investeringsbedrijf Value 8 wordt beloond voor zijn halfjaarcijfers met een 3,3% hogere koers.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
