---
layout: post
title: "’Wilders is grens fatsoen overgegaan’"
date: Tue, 02 Jul 2019 09:52:01 +0200
categories: 
- entertainment 
- opinie 
externe_link: "https://www.telegraaf.nl/nieuws/871317323/wilders-is-grens-fatsoen-overgegaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d4d888e0-9cca-11e9-8cdb-0217670beecd.jpg"
---

<p class="intro">Geert Wilders is „niet alleen juridische grenzen” maar ook „de grenzen van fatsoen en beleefdheid” overgegaan. Dat zei de advocaat-generaal dinsdag in de extra beveiligde rechtbank op Schiphol. Hij is bezig met zijn requisitoir waarin aan het einde de strafeis wordt geformuleerd.</p> <p>Het requisitoir duurt ongeveer 6,5 tot zeven uur, de strafeis volgt daarom waarschijnlijk woensdag. De PVV-voorman staat in hoger beroep terecht voor zijn ’minder-Marokkanen’-uitspraak.</p><p>LIVE – Verslaggever Saskia Belleman is bij de rechtszaak aanwezig. Haar tweets lees je onderaan dit artikel.</p><p>Ruim 6400 aangiftes werden er gedaan na de gewraakte uitspraken van Wilders op 19 maart 2014. „De verdachte heeft de aangiften als een schertsvertoning willen wegzetten. Dat doet geen recht aan de aangevers. Zij voelen zich als minderwaardig weggezet, gebrandmerkt als een zondebok.” Volgens de advocaat-generaal heeft Wilders de mensen die aangifte hebben gedaan „een trap na gegeven” door ze niet serieus te nemen.</p><p>De politicus wordt vervolgd omdat hij in 2014 zijn aanhangers liet roepen dat ze „minder Marokkanen” wilden en dat hij dat zou gaan regelen. Het Openbaar Ministerie eiste eind 2016 in de rechtbank een onvoorwaardelijke geldboete van 5000 euro van Wilders. De rechtbank bevond de PVV-voorman wel schuldig aan groepsbelediging en het aanzetten tot discriminatie van Marokkanen, maar legde hem geen straf op.</p><p>Vanaf september krijgt de advocaat van Wilders de kans om te reageren op de strafeis. De uitspraak van het gerechtshof staat gepland op 11 oktober.</p>
