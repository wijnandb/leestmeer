---
layout: post
title: "Unieke kijkcijfers bij WK vrouwen"
date: Sat, 29 Jun 2019 09:37:24 +0200
categories: 
- sport 
- voetbal 
externe_link: "https://www.telegraaf.nl/sport/1607232781/unieke-kijkcijfers-bij-wk-vrouwen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1b56ae7a-9a8a-11e9-8c8b-02d2fb1aa1d7.jpg"
---

<p class="intro">De kwartfinale van het WK vrouwenvoetbal tussen de VS en Frankrijk was in Nederland het best bekeken televisieprogramma van de vrijdag.</p> <p>Ruim 1,6 miljoen Nederlandse zagen hoe de Amerikaanse voetbalsters het Franse team op het WK in Frankrijk uitschakelden met 2-1.</p><p>De wedstrijd van gastland Frankrijk tegen titelverdediger Verenigde Staten trok met 1.659.000 kijkers net iets meer publiek dan het NOS Journaal eerder op de avond. Dat staat met 1.611.000 kijkers op de tweede plaats van de Dag Top 25 van de Stichting KijkOnderzoek. Ook de nabeschouwing Studio France trok met 766.000 nog veel kijkers, goed voor een derde plaats.</p><p>Het is voor het eerst tijdens dit WK vrouwenvoetbal dat een wedstrijd tussen twee buitenlandse teams de ranglijst leidt van best bekeken televisieprogramma’s. Wedstrijden van Oranje kunnen uiteraard op nóg meer kijkers rekenen. De best bekeken wedstrijd tot nu toe was die van dinsdagavond, toen ruim 3,5 miljoen kijkers afstemden op de wedstrijd van Nederland tegen Japan in de achtste finales. De cijfers van Nederland-Italië van zaterdagmiddag zijn nog niet bekend.</p>
