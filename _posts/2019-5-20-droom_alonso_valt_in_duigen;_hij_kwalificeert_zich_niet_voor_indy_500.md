---
layout: post
title: "Droom Alonso valt in duigen; hij kwalificeert zich niet voor Indy 500"
date: Mon, 20 May 2019 08:35:50 +0200
category: sport
externe_link: "https://nos.nl/l/2285494"
feature_image: "https://nos.nl/data/image/2019/05/20/551295/1008x567.jpg"
---

<p>Fernando Alonso zal aankomende zondag niet meedoen aan de Indy 500. De Spaanse tweevoudig wereldkampioen in de Formule 1 liep vannacht nipt kwalificatie mis, hij kwam 0,031 kilometer tekort om mee te mogen doen aan de race.</p>
<p>De 37-jarige Alonso stapte vorig jaar uit de Formule 1 om zijn laatste doel na te jagen: de Indy 500 winnen en daarmee de 'Triple Crown of Motorsport' behalen. Het is tot dusverre alleen Graham Hill nog gelukt om naast de Grote Prijs van Monaco en de 24 Uur van Le Mans ook de Indy 500 te winnen.</p>
<h2>Moeilijke week</h2>
<p>Om zich te plaatsen voor de Indy 500 was Alonso aangewezen op een zogenoemde shoot-out, omdat hij zaterdag niet snel genoeg was in de reguliere kwalificatie. Dat kwam deels doordat hij donderdag tijdens de training was gecrasht en daarbij zijn auto zwaar had beschadigd.</p>
<p>In de shoot-out wordt de gemiddelde snelheid gemeten. Alonso kwam in zijn McLaren-Chevrolet tot een snelheid van 365,889 kilometer per uur en had op dat moment een startbewijs in handen, maar de Amerikaan Kyle Kaiser (365,920 kilometer per uur) ging hem uiteindelijk toch nog voorbij.</p>
<p>"Het was een moeilijke week, dat is duidelijk. Vier ronden vol gas gereden, maar het was niet snel genoeg", laat Alonso op Instagram weten. En tegen de pers: "Het is heel verleidelijk om weer terug te komen. Misschien in de toekomst."</p>
<p>Alonso deed twee jaar geleden voor het eerst mee aan de Indy 500. Hij reed toen een tijdje aan de leiding, tot zijn motor kapot ging.</p>
<h2>Poleposition</h2>
<p>De poleposition bij de Indy 500 werd opgeÃ«ist door Simon Pagenaud. De Fransman kwam in de tweede kwalificatie tot een snelheid van 370,136 kilometer per uur.</p>
