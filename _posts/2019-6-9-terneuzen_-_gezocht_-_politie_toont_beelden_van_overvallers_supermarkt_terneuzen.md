---
layout: post
title: "Terneuzen - Gezocht - Politie toont beelden van overvallers supermarkt Terneuzen"
date: Sun, 09 Jun 2019 14:36:39 GMT
categories: 
- zeeland 
- terneuzen 
externe_link: "https://www.politie.nl/gezocht-en-vermist/gezochte-personen/2019/juni/08-politie-toont-beelden-van-overvallers-supermarkt-terneuzen.html"
---

De politie is op zoek naar twee overvallers die zaterdagavond op een zeer gewelddadige manier een supermarkt aan het Arsenaalplein in Terneuzen hebben overvallen. Bij deze overval zijn twee medewerkers van de supermarkt gewond geraakt. Een 28-jarige man werd meerdere malen met een scherp voorwerp gestoken. Hij is overgebracht naar het ziekenhuis in Gent en is daar behandeld aan zijn verwondingen. Zijn situatie is op dit moment ernstig, maar stabiel. Een 24-jarige man die ook in de winkel werkte is minder zwaar gewond. Hij meldde zich afgelopen nacht op het politiebureau in Terneuzen.
