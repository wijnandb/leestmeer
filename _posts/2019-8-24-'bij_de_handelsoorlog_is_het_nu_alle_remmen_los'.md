---
layout: post
title: "'Bij de handelsoorlog is het nu alle remmen los'"
date: Sat, 24 Aug 2019 22:52:05 +0200
category: nieuws
externe_link: "https://nos.nl/l/2298850"
feature_image: "https://nos.nl/data/image/2019/08/24/572308/1008x567.jpg"
---

<p>Ooit verliep de G7, de jaarlijkse bijeenkomst van de leiders van zeven vooraanstaande industriÃ«le staten en de EU, redelijk voorspelbaar. Maar met de naderende brexit, branden in de Amazone, spanningen rondom Iran en een onvoorspelbare Amerikaanse president zijn alle ogen gericht op de Franse badplaats Biarritz, waar de G7 vanavond begint.</p>
<p>Ver bovenaan de agenda van de wereldleiders staat waarschijnlijk de escalerende handelsoorlog tussen de Verenigde Staten en China. "De twee landen komen steeds maar weer met nieuwe, onverwachte zetten", zegt Nieuwsuur-econoom Mathijs Bouman.</p>
<h2>Trump tegen bedrijven: kom terug</h2>
<p>Gisteren kondigde de Amerikaanse president Donald Trump aan de importtarieven op 250 miljard dollar aan goederen uit China te verhogen van 25 naar 30 procent. Eerder besloot China de importheffingen te verhogen voor 75 miljard dollar aan Amerikaanse producten.</p>
<p>Bovendien tweette Trump deze week dat Amerikaanse bedrijven in China hun productie naar de VS moeten terughalen. De Amerikaanse beurs reageerde daarop heftig met forse verliezen.</p>
<p>"Niemand had er gisteren op gerekend dat het een handelsoorlog-dag zou worden", zegt Bouman. "Het is nu echt alle remmen los."</p>
<p>Vooral het voornemen van Trump om Amerikaanse bedrijven te verordonneren hun bedrijfsactiviteiten uit China terug te halen, verbaast Bouman. "De wet, een soort noodwet, die Trump hiervoor wil inzetten wordt eigenlijk alleen bij nationale rampen ingezet. Na 9/11 bijvoorbeeld. Toen zijn via die wet terroristentegoeden bevroren. Zo'n actie tussen de twee grootste handelspartners ter wereld, dat is wel heel onverwacht."</p>
<h2>Globalisering teruggedraaid</h2>
<p>Bouman vreest dat sterk geglobaliseerde productieketens in gevaar komen met acties als deze. "Het proces van globalisering, met bedrijven die deels in Amerika, deels in China en misschien deels in Oost-Europa produceren, staat nu in z'n achteruit."</p>
<p>Wat speelt er verder bij de G7? In Nieuwsuur geven Amerika-correspondent Marieke de Vries en Frankrijk-correspondent Frank Renout een inkijkje:</p>
