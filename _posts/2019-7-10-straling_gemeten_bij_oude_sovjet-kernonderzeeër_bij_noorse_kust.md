---
layout: post
title: "Straling gemeten bij oude Sovjet-kernonderzeeër bij Noorse kust"
date: Wed, 10 Jul 2019 19:04:11 +0200
category: buitenland
externe_link: "http://feeds.nos.nl/~r/nosnieuwsbuitenland/~3/Sbn9srnIOoc/2292924"
feature_image: "https://nos.nl/data/image/2019/07/10/562572/1008x567.jpg"
---

<p>Bij een atoomonderzeeër uit de voormalige Sovjet-Unie die 30 jaar geleden is gezonken voor de Noorse kust, is radioactieve straling gemeten. Dat zeggen Noorse onderzoekers.</p>
<p>De K-278 Komsomolets zonk op 7 april 1989 nadat aan boord brand was uitgebroken. De duikboot had nucleaire reactoren aan boord en twee torpedo's met kernkoppen. 42 van de 69 bemanningsleden kwamen om het leven.</p>
<p>De Noorse atoomwaakhond DSA controleert elk jaar het gebied waar de onderzeeër zonk op straling. Dit jaar werd voor het eerst een op afstand bestuurbare robot gebruikt. Die heeft op een ventilatiepijp nu straling gedetecteerd die 800.000 keer hoger is dan normaal.</p>
<p>Bekijk hier de beelden van gezonken kernonderzeeër.</p>
<p>Ondanks de verhoogde straling zou er geen gevaar zijn voor mensen of voor vissen, zegt DSA. In het water rondom de ventilatiepijp werden namelijk geen verhoogde concentraties gemeten. De Komsomolets ligt op zo'n 1700 meter diepte.</p><img src="http://feeds.feedburner.com/~r/nosnieuwsbuitenland/~4/Sbn9srnIOoc" height="1" width="1" alt=""/>
