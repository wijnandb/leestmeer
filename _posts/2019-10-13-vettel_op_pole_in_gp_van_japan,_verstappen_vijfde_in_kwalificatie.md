---
layout: post
title: "Vettel op pole in GP van Japan, Verstappen vijfde in kwalificatie"
date: Sun, 13 Oct 2019 05:40:08 +0200
categories: 
- sport 
- autosport 
externe_link: "https://nos.nl/l/2305885"
feature_image: "https://nos.nl/data/image/2019/10/13/584454/1008x567.jpg"
aantal: 219
unieke: 149
bron: "NOS"
---

<p>Max Verstappen start om 07.10 uur vanaf de derde startrij in de Grand Prix van Japan. De Nederlander van Red Bull kon zich op het circuit van Suzuka, waar de kwalificatie een dag was uitgesteld wegens de tyfoon Hagibis, niet mengen in de strijd om polepositie. Verstappen noteerde slechts de vijfde tijd (1.27,851).</p>
<p>De Duitser Sebastian Vettel vertrekt voor de 57ste keer in zijn loopbaan van polepositie. Hij was met 1.27,064 net iets sneller dan zijn teamgenoot Charles Leclerc (1.27,253). De Fin Valtteri Bottas reed de derde tijd in zijn Mercedes. De Brit Lewis Hamilton, de leider in het WK, was in zijn Mercedes ook nog sneller dan Verstappen.</p>
<h2>Weinig schade</h2>
<p>Hagibis had voor weinig schade gezorgd in Suzuka. Door de stevige rukwinden moesten de coureurs zondag nog wel oppassen. In het eerste deel van de kwalificatie schoten Robert Kubicka (Williams) en Kevin Magnussen (Haas) hard van de baan.</p>
<p>Verstappen was niet blij met zijn resultaat. Hij klaagde met name in de tweede van de drie kwalificatiesessies over zijn bolide en riep door de boordradio dat zijn Red Bull te weinig vermogen had.</p>
<p>"Er waren te veel dingen aan de afstelling veranderd. Elke keer gaat er wel weer wat fout", mopperde hij voor de camera van Ziggo Sport. "We kunnen veel beter met deze auto, we zijn te conservatief."</p>
