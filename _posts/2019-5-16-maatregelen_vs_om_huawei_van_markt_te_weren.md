---
layout: post
title: "Maatregelen VS om Huawei van markt te weren"
date: Thu, 16 May 2019 07:43:45 +0200
categories: 
- financieel 
- koersen 
externe_link: "https://www.telegraaf.nl/financieel/3595304/maatregelen-vs-om-huawei-van-markt-te-weren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/91e1e6dc-779d-11e9-ad86-0218eaf05005.jpg"
---

<p class="intro">De Verenigde Staten hebben een aantal maatregelen genomen om de Chinese telecomfabrikant Huawei van de Amerikaanse markt te weren. Volgens Washington werkt Huawei samen met de Chinese regering en kan Peking de netwerkapparatuur gebruiken om Amerikanen te bespioneren.</p> <p>President Donald Trump tekende woensdag een decreet dat Huawei en het eveneens uit China afkomstige ZTE beperkt om hun apparatuur op de Amerikaanse markt te verkopen. Daarnaast heeft het Amerikaanse ministerie van Economische Zaken Huawei op een zwarte lijst geplaatst, waardoor Amerikaanse bedrijven lastiger zaken met de telecomgigant kunnen doen.</p><p>In het decreet worden geen specifieke landen en bedrijven genoemd, maar wordt een nationale noodsituatie afgekondigd. Op die manier kan het ministerie van Economische Zaken strikter toezien op de handel uit landen die een dreiging voor de nationale veiligheid vormen. Door Huawei daarnaast op een zwarte lijst te plaatsen, hebben Amerikaanse bedrijven een vergunning nodig om zaken met de telecomfabrikant te doen.</p>
