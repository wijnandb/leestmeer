---
layout: post
title: "'Leerling mag niet meedoen aan eindmusical, ouders naar de rechter'"
date: Mon, 08 Jul 2019 09:31:52 +0200
category: nieuws
externe_link: "https://nos.nl/l/2292556"
feature_image: "https://nos.nl/data/image/2019/07/08/561981/1008x567.jpg"
---

<p>De ouders van een 12-jarige leerling van de O.G. Heldringschool in Den Haag willen een kort geding aanspannen omdat hun zoon niet mee mag doen aan de eindmusical van groep 8, meldt het AD.</p>
<p>De schoolleiding zegt in de krant dat de jongen al het hele schooljaar de rust in de klas verstoort. Hij is daarom in een andere klas gezet en mag niet meedoen aan de repetities voor de musical. Tot groot onbegrip van zijn ouders.</p>
<p>Volgens de vader weet de docent van groep 8 niet goed om te gaan met het gedrag van zijn zoon, die hoogbegaafd is. "Hij is anders. Hij slaat niet en hij schopt niet. Hij wil alleen antwoorden weten. Hij vraagt door en laat zich niet afschepen", zegt hij in het AD.</p>
<h2>Kort dag</h2>
<p>Via de rechter willen de ouders nu afdwingen dat hun zoon alsnog een rol krijgt in de eindmusical. De zaak wordt vrijdag behandeld. De uitvoering van de musical is maandag.</p>
<p>De vader erkent in het AD dat het kort dag is. "Maar als de rechter op tijd en positief beslist, gaat hij wel meedoen. Dan improviseren ze maar wat."</p>
<p>De school wil verder niet reageren tegenover de krant omdat de zaak onder de rechter is.</p>
