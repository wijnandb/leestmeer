---
layout: post
title: "FC Twente kiest voor Garcia-Garcia"
date: Thu, 16 May 2019 16:49:42 +0200
category: sport
externe_link: "https://www.telegraaf.nl/sport/3599283/fc-twente-kiest-voor-garcia-garcia"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4cd72d98-77ef-11e9-8ba1-02d2fb1aa1d7.jpg"
---

<p class="intro">Gonzalo Garcia-Garcia wordt de nieuwe trainer van FC Twente, dat komend seizoen na een jaar afwezigheid terugkeert in de Eredivisie.</p> <p>De 35-jarige Uruguayaan was al actief als assistent-trainer bij de tukkers.</p><p>Marino Pusic leidde FC Twente afgelopen seizoen naar de titel in de Keuken Kampioen Divisie. Desondanks besloot de clubleiding niet verder te gaan met de Kroaat.</p><p>Garcia-Garcia doorliep de jeugdopleiding van Real Madrid, maar kwam nooit in actie voor de hoofdmacht. In Nederland voetbalde hij voor AGOVV, sc Heerenveen, Heracles Almelo, FC Groningen en VVV-Venlo.</p><p>„Toen Ted van Leeuwen en de clubleiding mij vroegen voor deze functie gaf mij dat vertrouwen”, geeft Garcia Garcia aan. „Bij een club als FC Twente is de rol van trainer een grote verantwoordelijkheid, die voel ik ook, maar ik ben er klaar voor. Afgelopen seizoen heb ik de club goed leren kennen; heb FC Twente op alle fronten van binnenuit kunnen ervaren. Het is een club met veel dynamiek, kijk alleen al naar de supporters.”</p><p>Van Leeuwen is blij met Garcia-Garcia. „Gonzalo ken ik vanaf mijn tijd bij AGOVV, al ruim zestien jaar. Ik heb met hem dezelfde voetbalklik als ik had met trainers als Peter Bosz en Fred Rutten. Trainers met een duidelijk voetbalplan en daar niet van afwijken. Gonzalo is weliswaar nog jong, maar klaar voor het hoofdtrainerschap. In zijn hoofd is hij al jaren trainer.”</p><p>“Uiteraard is handhaving in de Eredivisie komend seizoen het allerbelangrijkste. We willen individueel met de spelers meer aan het werk gaan. Alles met het doel om spelers beter te maken. Dit moet uiteindelijk leiden tot attractief voetbal, opwindend en intelligent spel. De bal moet rollen, niet de spieren. Uiteraard vergt dit tijd, maar uiteindelijk zal dit leiden tot een mooie positie op de ranglijst. Op die manier creëren we ook weer waarde op het veld. Met de eventuele inkomsten kunnen we de schulden van de club verder aflossen.”</p>
