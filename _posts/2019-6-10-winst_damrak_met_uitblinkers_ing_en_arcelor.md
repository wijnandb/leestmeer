---
layout: post
title: "Winst Damrak met uitblinkers ING en Arcelor"
date: Mon, 10 Jun 2019 17:38:00 +0200
categories: 
- financieel 
- koersen 
externe_link: "https://www.telegraaf.nl/financieel/345542589/winst-damrak-met-uitblinkers-ing-en-arcelor"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c8ff84da-8ba2-11e9-b7b5-0217670beecd.png"
---

<p class="intro">ING eindigde maandag met ArcelorMittal en Galapagos als winnaars op een groen Damrak. Cyclische fondsen kregen rugwind in een markt die tot rust kwam na het afblazen van Amerikaanse sancties tegen Mexico en dankzij ietsjes meer hoop op een handelsdeal tussen de VS en China. Wall Street koerste met winst voor met name banken.</p> <p>De AEX sloot 0,6% hoger bij 553,40 punten. De AMX-index eindigde 0,4% in de plus bij 756,11 punten.</p><p>In Frankfurt was de DAX gesloten. In Parijs eindigde de CAC-40 0,3% hoger, de FTSE in Londen won 0,6%. De Britse economie stagneerde. Het Britse pond verloor tot 0,6% tegen de euro.</p><p>Wall Street opende hoger. De Amerikaanse president Trump en ambtgenoot Xi Jinping ontmoeten elkaar eind deze maand om uit de handelsimpasse te komen, aldus de minister van Financiën Mnuchin. Defensiebedrijf United Technologies kocht Raytheon voor €65 miljard.</p><p>,,We bewegen nu al twee weken tussen hoop en vrees. Hoop en teleurstelling wisselen elkaar snel af”, aldus handelaar Rein Schutte van Olij &amp; Boer Vermogensbeheer. „Sectoren die het meest last hadden van de Amerikaanse importheffingen voor Mexicaanse goederen, veren maandag wat op. Maar Mexico staat in geen vergelijk tot China. Een deal tussen de VS en China, daar draait het nu echt om”, aldus Schutte.</p><p>Brentolie maakte een ommekeer van 0,5% winst naar 1,1% verlies tot $62,60 per vat van 159 liter.</p><p>De euro ging 0,3% lager tegen de dollar bij $1,13.</p><p>Verzekeraars in trek</p><p>Bij de hoofdfondsen straalde staalmaker ArcelorMittal tot de slotbel met 4,5% winst, net voor biotechbedrijf Galapagos (+4,3%). De Europese Commissie meldde versneld naar een importheffing op goedkoop Aziatisch staal te willen kijken, na een noodkreet van Europese staalproducenten vorige week.</p><p>ING - met 11,7 miljoen stukken het meest verhandeld - hield 2,2% winst over na het kennelijk afblazen van de overname van Commerzbank.</p><p>Verzekeraars raakten uiteen gespeeld in prestaties na een adviesverhoging van Citigroup. Aegon (+0,6%) werd door de Amerikanen van sell naar neutral gezet. ASR (-1,4%) werd op ’houden’ gezet, bij een koersdoel van €36,10. NN zakte 0,4% bij het slot en ABN Amro steeg juist 0,8%.</p><p>Ook Shell (+0,4%) werd ingekocht. Nieuwe booractiviteiten naar olie blijken wereldwijd ingesnoerd. Saudi-Arabië meldde dat OPEC en zijn partners vrijwel zeker hun productie dit najaar zullen beperken om de prijs te laten stijgen.</p><p>Defensieve zwaargewicht Unilever (-0,7%) bleef in het verliesrijtje domineren.</p><p>Halfgeleider Besi (+2,5%) eindigde bij de Midkapfondsen aan kop voor bodemonderzoeker Fugro (+1,9%). Ook Aperam (+2,2%) koerste aan kop bij de middelgrote fondsen.</p><p>PostNL bood beleggers 1,2% winst.</p><p>Industrieel toeleverancier TKH (+1,4%), dat woensdag een update geeft, bleef vandaag wat in de middenmoot.</p><p>Vlees- en visverwerker Marel boekte bij geringe volumes 1,3% winst na de introductie op de Amsterdamse beurs.</p><p>Fastned, uitbater van laadstations voor elektrisch rijden, komt naar de beurs. Volgens een onderzoek van de Vereniging van Effectenbezitters „zal het niet lang duren voor de notering op het Damrak gebruikt zal worden om extra geld op te halen”.</p><p>Volg de beurs op de voet met de DFT Koersen-app. Download hier voor iPhone of voor Android</p>
