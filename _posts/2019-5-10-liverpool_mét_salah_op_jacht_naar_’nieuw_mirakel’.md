---
layout: post
title: "Liverpool mét Salah op jacht naar ’nieuw mirakel’"
date: Fri, 10 May 2019 12:11:39 +0200
categories: 
- sport 
- voetbal 
externe_link: "https://www.telegraaf.nl/sport/3566975/liverpool-met-salah-op-jacht-naar-nieuw-mirakel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/477af5e8-731f-11e9-b2bc-02d2fb1aa1d7.jpg"
---

<p class="intro">Liverpool kan zondag in de laatste competitiewedstrijd van dit seizoen rekenen op Mohamed Salah.</p> <p>De Egyptische topschutter van de Premier League (22 doelpunten) traint weer mee met de selectie van manager Jürgen Klopp, nadat hij dinsdag de return tegen FC Barcelona in de halve finales van de Champions League had moeten overslaan vanwege een hersenschudding. Salah liep die vorige week op in het gewonnen competitieduel met Newcastle United (3-2).</p><p>„De situatie van ’Mo’ zag er dinsdag al weer goed uit tijdens de festiviteiten na afloop”, zei Klopp met een glimlach. Zonder Salah en de eveneens geblesseerde Roberto Firmino won Liverpool de return op Anfield met 4-0, genoeg om na de 3-0-nederlaag in Camp Nou de finale te halen. „Het is een week van mirakels, van grote voetbalmomenten”, zei Klopp. „En de week is nog niet voorbij, zondag hoort er ook bij. Misschien wordt dat weer zo’n groot moment.”</p><p>Liverpool gaat de laatste speelronde in met één punt achterstand op Manchester City, dat uit tegen Brighton &amp; Hove Albion speelt. De ’Reds’ ontvangen Wolverhampton Wanderers.</p><p>Klopp gaat zijn ploeg vanaf volgende week voorbereiden op de finale van de Champions League, op 1 juni tegen Tottenham Hotspur. Het scheelde slechts enkele seconden of dat was Ajax geweest. „De meest talentvolle ploeg vloog er in de halve finales uit”, zei de Duitser over Ajax. „Ajax heeft zoveel prachtige spelers rondlopen. Maar ze betaalden de prijs voor de goede beslissingen die Mauricio Pochettino in de rust maakte. Het inbrengen van Fernando Llorente was een meesterzet en veranderde de wedstrijd. Mijn zoon zei in de rust: de fans van Ajax zullen nu al hun reis gaan boeken, dat scheelt in de prijs. Maar de reactie van de Spurs na rust was briljant.”</p>
