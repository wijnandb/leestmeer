---
layout: post
title: "Van Gastel leidt training na vertrek Stam"
date: Tue, 29 Oct 2019 13:51:41 +0100
categories: 
- sport 
- voetbal 
externe_link: "https://www.telegraaf.nl/sport/1062901557/van-gastel-leidt-training-na-vertrek-stam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f356822-fa52-11e9-9466-0217670beecd.jpg"
aantal: 124
unieke: 91
bron: "De Telegraaf"
---

<p class="intro">Jean-Paul van Gastel heeft de eerste training van Feyenoord na het vertrek van hoofdtrainer Jaap Stam geleid. De assistent-trainer heeft voorlopig de verantwoordelijkheid over de selectie, nadat Stam maandag had besloten om op te stappen. Van Gastel werkte met zijn spelers een besloten sessie af op trainingscomplex 1908 in Rotterdam.</p> <p>Hij had hulp van onder anderen Roy Makaay en Said Bakkati, die afgelopen zomer samen met Stam overkwam van PEC Zwolle. Denny Landzaat, de andere assistent, is met Jong Feyenoord mee naar Engeland voor de wedstrijd tegen Jong Southampton in het kader van de Premier League International Cup.</p><p>De landskampioen van 2017 staat na slechts drie overwinningen in elf wedstrijden op de twaalfde plaats in de eredivisie. Feyenoord speelt zondag in Venlo tegen VVV.</p>
