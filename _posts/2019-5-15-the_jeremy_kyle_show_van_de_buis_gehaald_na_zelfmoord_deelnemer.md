---
layout: post
title: "The Jeremy Kyle Show van de buis gehaald na zelfmoord deelnemer"
date: Wed, 15 May 2019 11:21:46 +0200
categories: 
- entertainment 
- gossip 
externe_link: "https://www.telegraaf.nl/entertainment/3589794/the-jeremy-kyle-show-van-de-buis-gehaald-na-zelfmoord-deelnemer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dc4f50ac-76f2-11e9-9af2-0217670beecd.png"
---

<p class="intro">The Jeremy Kyle Show keert niet meer terug op televisie. Na veertien jaar en meer dan drieduizend afleveringen wordt de stekker er definitief uitgetrokken. De reden is de zelfmoord van een 63-jarige deelnemer.</p> <p>Steven Dymond deed mee aan het programma met zijn ex-vriendin. In de show werd hij geconfronteerd met beschuldigingen van overspel. Hij werd gevraagd een test met een leugendetector af te nemen; volgens de uitslag van die detector zou hij gelogen hebben. Hij zou de studio aangeslagen verlaten hebben. Zijn hospita vertelde: „Vier dagen later was hij dood.”</p><p>Een woordvoerder van ITV laat weten: „Gezien de ernst van de recente gebeurtenissen hebben we besloten om te stoppen The Jeremy Kyle show. Het programma heeft een trouw publiek gehad en werd veertien jaar gemaakt door een toegewijd productieteam, maar nu is het het juiste moment gekomen om het van de buis te halen. Bij ITV zijn de gedachten van iedereen bij de familie en vrienden van Steve Dymond.”</p>
