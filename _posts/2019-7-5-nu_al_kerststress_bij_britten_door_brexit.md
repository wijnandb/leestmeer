---
layout: post
title: "Nu al kerststress bij Britten door Brexit"
date: Fri, 05 Jul 2019 11:02:20 +0200
categories: 
- financieel 
- koersen 
externe_link: "https://www.telegraaf.nl/financieel/692316256/nu-al-kerststress-bij-britten-door-brexit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98380590-9f0f-11e9-aeba-02c309bc01c1.jpg"
---

<p class="intro">Terwijl in Londen het kwik vandaag nog ver boven de 20℃ komt, lijden Britse bedrijven al aan kerststress. De reden: de aankomende Brexit.</p> <p>Op 31 oktober moet het Verenigd Koninkrijk de Europese Unie verlaten, en mogelijk gebeurt dat zonder deal. Juist in die periode vullen winkelketens als Tesco en Sainsbury hun magazijnen met speelgoed, versiering en andere kerstartikelen. „We hadden geen slechtere datum kunnen kiezen”, zegt Sainsbury-topman Mike Coupe tegen persbureau Bloomberg. „Een harde Brexit zou ons bedrijf zeer slecht uitkomen, en kan mogelijk de kerst van gezinnen verpesten.”</p><p>Premierskandidaten Jeremy Hunt en Boris Johnson – later deze maand moet blijken wie de Conservatieve partij en dus het land mag leiden – hebben allebei gezegd dat ze de Brexit-datum niet nog verder willen verschuiven, zelfs als dat betekent dat de Britten zonder deal met Brussel uit de EU stappen en er bijvoorbeeld weer 100%-controles bij de grenzen komen.</p>
