---
layout: post
title: "Ontsnapte wallaby maakt ommetje in Amsterdam"
date: Mon, 08 Jul 2019 20:56:36 +0200
categories: 
- entertainment 
- opinie 
externe_link: "https://www.telegraaf.nl/nieuws/949007677/ontsnapte-wallaby-maakt-ommetje-in-amsterdam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4fc2a234-a1b2-11e9-b75f-0255c322e81b.jpg"
---

<p class="intro">Afgelopen nacht heeft een jonge wallaby een uitstapje gemaakt. Het dier ontsnapte uit Artis en werd vervolgens al huppend gespot in de Plantage Middenlaan en Sarphatistraat.</p> <p>Rond 01.00 uur werd de dierentuin op de hoogte gebracht van de ontsnapping. De wallaby was al richting de tramhalte Alexanderplein, waar rond die tijd geen trams meer rijden.</p><p>Een ooggetuige laat aan NH nieuws weten dat het dier ’met een rotgang’ langs zes politie-auto’s hupte. De verzorger van de kangoeroe-achtigen van Artis vertelt over de terugkeer van het dier: „Daar is de wallaby onder het aquariumhek door Artis weer binnengekomen.”</p><p>„We weten dat het een van de vier jonge wallaby's was, maar welke kunnen we niet meer achterhalen”, aldus de verzorger. Volgens de dierentuin komt het zelden voor dat wallaby’s er vandoor gaan.</p><p>Niet eerste wegloper</p><p>Artis heeft wel vaker meegemaakt dat er een dier vandoor ging. Zo brak er in de zomer van 2018 een pelikaan uit en hebben er ook verschillende apen weleens de benen genomen.</p>
