---
layout: post
title: "Mannen opgepakt voor diefstal PSV-shirts"
date: Fri, 28 Jun 2019 15:21:41 +0200
categories: 
- sport 
- voetbal 
externe_link: "https://www.telegraaf.nl/nieuws/527777220/mannen-opgepakt-voor-diefstal-psv-shirts"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/29b8ab28-99ac-11e9-80ed-02d2fb1aa1d7.jpg"
---

<p class="intro">Voor een grote diefstal bij PSV zijn donderdag drie verdachten opgepakt. De recherche kreeg bij de aanhoudingen hulp van de voetbalclub in Eindhoven, meldde de politie vrijdag.</p> <p>Vanuit een kleedkamer op het trainingscomplex werden vorige week tientallen dozen met onder meer clubshirts en trainingspakken meegenomen. De spullen, met een waarde van 200.000 euro, maken deel uit van de nieuwe kledingcollectie van PSV.</p><p>De verdachten, mannen van 40, 41 en 67 jaar uit Maastricht, Rijswijk en Den Haag, konden worden opgepakt aan de hand van beelden van beveiligingscamera’s. Daarop zijn drie personen te zien die in de nacht van dinsdag op woensdag de spullen meenamen. Deuren en sloten van kleedkamers werden daarbij geforceerd.</p><p>Fanshop</p><p>Terwijl het onderzoek naar de diefstal bezig was, zocht een onbekende man contact met de PSV-fanshop. Hij zei van de diefstal te weten en de kleding voor enkele duizenden euro’s terug te kunnen bezorgen. De club waarschuwde de politie, die met de tussenpersoon een afspraak maakte. Uiteindelijk werd afgesproken om de overdracht van het geld en de shirts te laten plaatsvinden in een loods in Winterswijk. Daar werden de in totaal drie verdachten aangehouden. Ze zitten vast.</p><p>De politie sluit meer aanhoudingen niet uit. De gestolen kleding is gevonden en wordt aan PSV teruggegeven. De club is blij met de aanhoudingen. „Dat is goed. We wachten de ontwikkelingen in het onderzoek verder af”, aldus algemeen directeur Toon Gerbrands.</p>
