---
layout: post
title: "’Het komt goed met De Ligt’"
date: Sat, 24 Aug 2019 06:34:00 +0200
categories: 
- sport 
- voetbal 
externe_link: "https://www.telegraaf.nl/sport/1557099876/het-komt-goed-met-de-ligt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6f19e782-c62e-11e9-b0f3-0218eaf05005.jpg"
---

<p class="intro">Matthijs de Ligt kan zaterdagavond officieel debuteren bij Parma-Juventus. Telesport-columnist Ruud Gullit weet als voormalig topvoetballer van AC Milan en Sampdoria hoe het voetbal wordt beleefd in Italië en wat De Ligt kan verwachten.</p> <p>„In Italië is voetbal meer dan elders in Europa een sport van momenten. Daarmee wordt De Ligt snel geconfronteerd. Voor hem als verdediger is het belangrijk geen goals tegen te krijgen. Belangrijker dan het verzorgen van de opbouw of doorschuiven naar het middenveld. Zolang zijn directe tegenstander, de spits niet scoort, speelt hij een 7. Scoort zijn mannetje, dan ontstaat er discussie en krijgt hij een onvoldoende. Hoe goed hij ook speelt.”</p><p>„De Serie A blijft moeilijk voor een verdediger omdat veel spitsen niet meer dan een klein gaatje of de minste kans nodig hebben om te scoren. De Ligt zal zich iets meer moeten focussen op verdedigen en alert zijn voor een andere manier van spelen dan bij Ajax. Voor een Nederlandse verdediger - van nature gewend mee te voetballen - is dat een lastige overgang. De Ligt gaat fouten maken, maar met zijn kwaliteiten, z’n uitstraling en persoonlijkheid moet het goedkomen met hem bij Juventus.”</p>
