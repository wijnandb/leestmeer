---
layout: post
title: "'Kleinere fabriek Avantium geen verrassing'"
date: Fri, 07 Jun 2019 09:30:10 +0200
categories: 
- financieel 
- koersen 
externe_link: "https://www.telegraaf.nl/financieel/1791916995/kleinere-fabriek-avantium-geen-verrassing"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5e9b67ce-88fc-11e9-a8ad-02d2fb1aa1d7.jpg"
---

<p class="intro">Dat chemiebedrijf Avantium de nieuwe Synvina-fabriek, die uit plantaardige suikers grondstoffen voor bioplastics maakt, kleiner maakt dan eerder voorzien komt niet als een verrassing. Dat schrijven kenners van KBC Securities in een rapport.</p> <p>Avantium maakte bekend dat de capaciteit van die fabriek, die 2023 moet worden opgestart, lager zal liggen dan bij de aanvankelijke plannen voor een gezamenlijke productielocatie met chemiereus BASF. Avantium was eerder samen met BASF eigenaar van Synvina, maar het Duitse chemieconcern trok zich terug uit de joint venture die was opgericht voor de vermarkting van vernieuwende chemische technologie.</p><p>Volgens KBC is de nieuwe productielocatie in potentie goed voor 25 miljoen euro omzet. Daarmee kan deze tot wel 5 miljoen euro bijdragen aan het jaarlijkse bedrijfsresultaat. KBC denkt wel dat Avantium zijn hand nog moet ophouden bij beleggers. Het chemiebedrijf zou tot eind 2021 over financiÃ«le middelen beschikken. Het is volgens de kenners evenwel onduidelijk hoe Avantium de periode overbrugt tot het moment dat het winstgevend wordt zonder aanvullende financiering. Om die reden blijft KBC Avantium als een riskante belegging beschouwen.</p><p>Bioplastics</p><p>ING-analisten denken dat de kleinere fabriek leidt tot een langzamere vercommercialisering van bioplastics. Dat nadeel weegt voor de marktvorsers van de bank echter niet op tegen het voordeel van een fabriek die volledig eigendom is van Avantium.</p><p>KBC hield het advies reduce met een koersdoel van 1,75 euro in stand. ING heeft een buy-advies met een koersdoel 12,90 euro. Het aandeel Avantium noteerde vrijdag omstreeks 10.00 uur 0,4 procent hoger op 2,38 euro.</p>
