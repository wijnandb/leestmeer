---
layout: post
title: "’Oud-president Morsi overleden aan hartaanval’"
date: Tue, 18 Jun 2019 07:13:28 +0200
categories: 
- entertainment 
- opinie 
externe_link: "https://www.telegraaf.nl/nieuws/1822442048/oud-president-morsi-overleden-aan-hartaanval"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e98f9022-9193-11e9-804a-02c309bc01c1.jpg"
---

<p class="intro">De afgezette Egyptische president Mohamed Morsi is overleden aan een hartaanval. Tijdens de rechtszaak werd hij plotseling onwel en is vervolgens overleden, melden medische bronnen aan de Egyptische staatstelevisie. De bron zei daarnaast dat de 67-jarige oud-president een goedaardige tumor had en daarvoor onder continue behandeling stond.</p> <p>„Hij was voor de rechter ongeveer 20 minuten aan het woord. Daarna werd hij erg opgewonden en viel hij flauw”, zegt een bron. „Hij is daarna snel overgebracht naar het ziekenhuis, waar hij overleed.”</p><p>De oud-president zou in de rechtbank zijn geweest vanwege een spionagezaak. Dat had te maken met vermeende contacten met de Palestijnse Hamas-beweging. Morsi was na de staatsgreep in 2013 al veroordeeld tot een gevangenisstraf van twintig jaar.</p><p>Dinsdag begraven</p><p>Morsi is dinsdag begraven. Zijn familie liet weten dat hij naast andere prominente figuren uit de moslimbroederschap ligt op een begraafplaats in Caïro.</p><p>De begrafenis was in Nasr City, een district in de Egyptische hoofdstad. De autoriteiten hadden geen toestemming gegeven om Mursi te begraven in zijn thuis-provincie Sharkia, aldus zijn zoon Ahmed.</p>
