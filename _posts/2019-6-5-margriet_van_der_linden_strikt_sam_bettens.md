---
layout: post
title: "Margriet van der Linden strikt Sam Bettens"
date: Wed, 05 Jun 2019 15:52:07 +0200
category: entertainment
externe_link: "https://www.telegraaf.nl/entertainment/1619926142/margriet-van-der-linden-strikt-sam-bettens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/31571b28-8799-11e9-804a-02c309bc01c1.jpg"
---

<p class="intro">Sam Bettens geeft donderdag zijn eerste tv-interview na zijn coming-out als transgenderman. De Belgische zanger van K’s Choice doet dat aan tafel bij Margriet van der Lindens M, zo heeft KRO-NCRV woensdag bekendgemaakt. Volgens de omroep gaat het om een eenmalig televisie-interview.</p> <p>Bettens maakte half mei bekend dat ze voortaan als man door het leven wil gaan. „Ik had door kunnen leven als vrouw, maar dat maakte me niet gelukkig. En ik wilde niet later op mijn sterfbed liggen met spijt, daarom heb ik nu, op latere leeftijd, het besluit alsnog genomen. En ik ben ontzettend blij”, zei de 46-jarige zanger in gesprek met De Standaard.</p><p>Met K’s Choice scoort Sam samen met zijn broer Gert al sinds de jaren negentig hits in België en Nederland. Hun bekendste is Not An Addict uit 1995.</p>
