---
layout: post
title: "Rutte spreekt met Von der Leyen"
date: Tue, 03 Sep 2019 07:20:40 +0200
categories: 
- entertainment 
- opinie 
externe_link: "https://www.telegraaf.nl/nieuws/2042826489/rutte-spreekt-met-von-der-leyen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9e331d0c-ce0a-11e9-a0a1-0255c322e81b.jpg"
---

<p class="intro">Premier Mark Rutte spreekt dinsdagavond op het Catshuis met Ursula von der Leyen, de aankomend voorzitter van de Europese Commissie. Ze is bezig met een kennismakingstournee langs de lidstaten van de Europese Unie.</p> <p>Volgens de Rijksvoorlichtingsdienst wordt onder meer de toekomstige agenda van de nieuwe Europese Commissie besproken. Daarbij zal vast ook de portefeuille die Frans Timmermans in de Commissie moet krijgen aan de orde komen. Von der Leyen en haar team treden op 1 november aan.</p><p>Timmermans wordt de tweede man van de Commissie na Von der Leyen. Naar verluidt krijgt Timmermans mogelijk de portefeuille duurzaamheid. Daar valt het klimaat- en energiebeleid onder. De Nederlander heeft zich de afgelopen jaren beziggehouden met betere regelgeving en rechtstatelijkheid.</p><p>Von der Leyen volgt de Luxemburger Jean-Claude Juncker op als hoofd van het dagelijks EU-bestuur.</p>
