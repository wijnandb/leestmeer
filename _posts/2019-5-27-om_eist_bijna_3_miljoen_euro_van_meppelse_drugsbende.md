---
layout: post
title: "OM eist bijna 3 miljoen euro van Meppelse drugsbende"
date: Mon, 27 May 2019 11:08:48 +0200
category: nieuws
externe_link: "https://nos.nl/l/2286498"
feature_image: "https://nos.nl/data/image/2017/08/01/407031/1008x567.jpg"
---

<p>Zeven leden van een drugsbende in Meppel moeten in totaal bijna 3 miljoen euro betalen aan de staat. Dat eist het Openbaar Ministerie.</p>
<p>De bendeleden werden in 2017 al veroordeeld voor onder meer de import van cocaïne vanuit Zuid-Amerika, wapenbezit en witwassen. Bendeleider Saied H. kreeg met acht jaar cel de hoogste straf.</p>
<p>Het OM wil nu dat de bendeleden het geld dat ze hebben verdiend met de drugshandel afdragen aan de staat. Van H. wordt het hoogste geldbedrag geëist, bijna 2 miljoen euro. De andere bedragen variëren van enkele tienduizenden tot honderdduizenden euro's.</p>
<p>De verdachten zijn het waarschijnlijk niet eens met de bedragen die het OM eist, schrijft RTV Drenthe. De komende tijd zullen hun advocaten en het OM schriftelijk argumenten uitwisselen. Over een paar maanden velt de rechtbank een oordeel.</p>
