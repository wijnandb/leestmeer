---
layout: post
title: "Proces rond ontvoering Insiya voortgezet"
date: Mon, 13 May 2019 07:05:09 +0200
categories: 
- entertainment 
- opinie 
externe_link: "https://www.telegraaf.nl/nieuws/3576412/proces-rond-ontvoering-insiya-voortgezet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ecfde754-753c-11e9-a03e-0217670beecd.jpg"
---

<p class="intro">De rechtbank in Amsterdam gaat maandag verder met het proces tegen vijf mannen en een vrouw die worden verdacht van betrokkenheid bij de ontvoering van de peuter Insiya. Het meisje werd op 29 september 2016 met geweld uit het huis van haar oma in Amsterdam weggehaald en vervolgens aan haar vader overgedragen, die haar meenam naar India.</p> <p>LIVE â€“ Verslaggever Saskia Belleman is bij de rechtszaak aanwezig. Haar tweets lees je onderaan dit artikel (vanaf circa 9.00 uur).</p><p>De vader, Shehzad H. zou de organisator van de kidnap zijn. H. geldt als verdachte, maar de kans dat hij ook wordt berecht lijkt nihil. Pogingen hem te horen, als verdachte dan wel als getuige, liepen op niets uit. De rechtbank begon vorig jaar oktober aan de behandeling van de zaak tegen zijn zes medeverdachten. Om nog een allerlaatste poging te wagen H. als getuige te kunnen ondervragen, stelde de rechtbank de afronding van de zaak uit tot deze week. Ook die laatste poging mislukte echter.</p><p>Uit de behandeling van de feiten vorig jaar bleek dat de ontvoering een grondig voorbereide operatie is geweest.</p><p>De rechtbank heeft de hele week voor de zaak uitgetrokken. De strafeisen van het Openbaar Ministerie worden woensdag verwacht.</p>
