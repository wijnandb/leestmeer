---
layout: post
title: "#139 - Bejaarde homo's soms terug in de kast en hoe Nederland een Duitse gemeente kreeg (en weer teruggaf)"
date: Sat, 27 Apr 2019 14:39:21 +0200
category: podcast
externe_link: "https://podcast.npo.nl/file/het-beste-uit-het-oog/5372/content.omroep.nl/portal/podcast/nporadio1/het-beste-uit-het-oog/2019/04/nporadio1_het-beste-uit-het-oog_20190427_139-weduwe-van-huisarts-tuitjenhorn-doet-haar-verhaal-bejaarde-homo-s-soms-terug-in-de-kast-en-hoe-nederland-een-duitse-gemeente-kreeg-en-weer-teruggaf_AGTQBU.mp3"
---

Huisarts Nico Tromp uit Tuitjenhorn werd verdacht van moord na een acute palliatieve sedatie van een patiënt. Het proces eindigde abrupt toen Tromp een einde maakte aan zijn leven. Zijn vrouw Anneke zette zijn rechtszaak tegen de Inspectie voor de gezondheidszorg door. En kreeg uiteindelijk gelijk. Ze was deze week te gast.
Een gesprek over de bijzondere geschiedenis van de gemeente Selfkant. 70 jaar geleden droeg Duitsland deze gemeente over aan Nederland. Na 14 jaar werd de gemeente weer bij Duitsland gevoegd. We praten onder andere met de burgemeester van Selfkant, Herbert Corsten.
Waar loop je tegenaan als je wat ouder bent én homo? In Amsterdam komen honderden oudere "LHBTIQ+'ers" bij elkaar voor een conferentie over dit onderwerp. Een gesprek met Kristianus van der Waag, ambassadeur van Roze 50+.
Deze week voer de eerste boot met publiek naar een nieuw gebied in het Markermeer: de Marker Wadden. Initiatiefnemer en projectdirecteur Roel Posthoorn vertelt over dit bijzondere, nieuwe stukje Nederland.
