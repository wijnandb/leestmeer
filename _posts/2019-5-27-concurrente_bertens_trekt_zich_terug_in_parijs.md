---
layout: post
title: "Concurrente Bertens trekt zich terug in Parijs"
date: Mon, 27 May 2019 11:03:40 +0200
categories: 
- entertainment 
- opinie 
externe_link: "https://www.telegraaf.nl/sport/3652290/concurrente-bertens-trekt-zich-terug-in-parijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/962b71e4-805e-11e9-abbd-0217670beecd.jpg"
---

<p class="intro">Petra Kvitova heeft zich teruggetrokken voor Roland Garros.</p> <p>De tweevoudig winnares van Wimbledon heeft te veel last van haar linker onderarm om in actie te komen. „Ik ben erg teleurgesteld dat ik niet kan spelen”, laat de balende Tsjechische weten op sociale media. Ze was net als Kiki Bertens titelkandidate in Parijs.</p><p>Kvitova is de nummer zes van de wereld, maar in 2019 is er niemand die meer punten verzamelde dan de 29-jarige tennisster. Kvitova speelde dit jaar twee keer Kiki Bertens. In de halve eindstrijd van Stuttgart won Kvitova. Een paar weken later nam Bertens bij de laatste acht in Madrid revanche.</p><p>De partij van Kvitova tegen Sorana Cirstea stond als tweede partij op Court Suzanne-Lenglen gepland, na de partij van Bertens tegen Pauline Parmentier. Cirstea treft nu 'lucky loser' Kaja Juvan uit Slovenië.</p>
