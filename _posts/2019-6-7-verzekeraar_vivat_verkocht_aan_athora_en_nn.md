---
layout: post
title: "Verzekeraar Vivat verkocht aan Athora en NN"
date: Fri, 07 Jun 2019 08:49:36 +0200
category: nieuws
externe_link: "https://nos.nl/l/2287968"
feature_image: "https://nos.nl/data/image/2019/06/07/555173/1008x567.jpg"
---

<p>Verzekeraar Vivat komt in handen van gespecialiseerd verzekeringsbedrijf Athora en verzekeraar NN Group. Nu is Vivat, waaronder Reaal en levensverzekeraar Zwitserleven vallen, nog in Chinese handen.</p>
<p>In Nederland heeft Vivat grofweg 2,5 miljoen klanten. Het merendeel gaat om levensverzekeringen. Voor de verzekerden zal er weinig veranderen: zij houden dezelfde rechten en plichten.</p>
<p>Het Chinese Anbang was al een tijd op zoek naar een koper. De deal bestaat uit twee delen. Eerst koopt het op Bermuda gevestigde Athora, voor een onbekend bedrag, Vivat. Daarna neemt NN Group, onder meer eigenaar van Nationale Nederlanden, het veel kleinere schadeverzekeringsdeel over voor 416 miljoen euro.</p>
<h2>Banenverlies?</h2>
<p>Wat de verkoop voor de werknemers van Vivat betekent, is nog niet duidelijk. Afgelopen jaar was Vivat goed voor ruim 2300 voltijdbanen.</p>
<p>Athora heeft laten weten dat het hoofdkantoor in Amstelveen blijft. NN Group zegt toegewijd te zijn aan de talenten en ervaringen van medewerkers en een eerlijke en transparante benadering te hanteren. Op termijn zullen er banen verdwijnen, maar het bedrijf kan nog niet zeggen of dat gebeurt door middel van gedwongen ontslagen.</p>
<h2>Bermuda</h2>
<p>Het is voor het eerst dat Athora de Nederlandse markt op komt. Het bedrijf is in 2014 opgericht en gevestigd in het Britse overzeese gebiedsdeel Bermuda. Met miljarden euro's aan kapitaal richt het zich vooral op het opkopen en samenvoegen van bedrijven om in hoog tempo te groeien.</p>
<p>Daarbij stort het zich volledig op de Europese verzekeringsindustrie. Eerder nam het al Generali in BelgiÃ«, Aegon in Ierland en Delta Lloyd in Duitsland over. Athora heeft nu 800.000 polishouders, daar komen na de overname 2,2 miljoen Nederlandse polishouders met een levensverzekering bij.</p>
