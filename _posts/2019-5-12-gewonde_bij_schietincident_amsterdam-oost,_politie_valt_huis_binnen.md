---
layout: post
title: "Gewonde bij schietincident Amsterdam-Oost, politie valt huis binnen"
date: Mon, 13 May 2019 00:12:39 +0200
category: nieuws
externe_link: "https://nos.nl/l/2284366"
feature_image: "https://nos.nl/data/image/2018/06/14/479229/1008x567.jpg"
---

<p>In Amsterdam is een man gewond geraakt bij een schietincident. Dat gebeurde rond 23.00 uur op het Joris Ivensplein op IJburg.</p>
<p>Een politiewoordvoerder zegt dat de gewonde man aanspreekbaar was. Het slachtoffer heeft een schotwond en is met een ambulance naar het ziekenhuis gebracht.</p>
<p>Rond 02.00 uur is een arrestatieteam van de politie een woning op 100 meter afstand van het plein binnengevallen. Voor de deur stond de vermoedelijke vluchtscooter. De deur van de woning werd geforceerd met een stormram en een kettingzaag.</p>
<p>Volgens NH Nieuws is de verdachte niet gevonden. Getuigen melden dat er in de woning wel een familie aanwezig was.</p>
<p>De aanleiding voor het schietincident is nog onduidelijk. De politie is op zoek naar de dader. Omstanders laten aan stadsomroep AT5 weten dat ze één schot hoorden en een scooter hoorden wegrijden.</p>
