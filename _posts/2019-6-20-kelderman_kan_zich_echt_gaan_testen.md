---
layout: post
title: "Kelderman kan zich echt gaan testen"
date: Thu, 20 Jun 2019 06:15:00 +0200
categories: 
- entertainment 
- opinie 
externe_link: "https://www.telegraaf.nl/sport/1133493432/kelderman-kan-zich-echt-gaan-testen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8f866030-92e0-11e9-8ff9-0217670beecd.jpg"
---

<p class="intro">De rappe mannen zijn bedankt, en met name Elia Viviani zal met plezier in de coulissen van de 83e Ronde van Zwitserland terugtreden. De Italiaanse sprinter won gistermiddag zijn tweede rit op een rij. Op de bühne in Zwitserland worden nu de klimmers (en dus de klassementsrenners) verwacht.</p> <p>Na de aankomst van de zesde etappe op de Flumserberg in Einsiedeln zal de top van de rangschikking er vanmiddag heel anders uitzien. Grote vraag daarbij: hoe is het gesteld met Wilco Kelderman, de beoogde meesterknecht van Tom Dumoulin voor wie Tourdeelname nog lang niet zeker is.</p><p>De beklimming van de 8,5 kilometer lange Flumserberg (9 procent) kan veel vertellen. Kelderman, die zondag na langdurige absentie door een crash in Catalonië (maart) een ongelukkige rentree beleefde in de openingstijdrit (hij viel weer), moet gebutst en geschaafd kijken wat hij kan uitrichten tegen bijvoorbeeld Egan Bernal van Team Ineos. De Colombiaan is straks in Frankrijk, net als Kelderman, de schaduwkopman. Maar ook hij weet dat de leider van zijn ploeg, Geraint Thomas, moet opkrabbelen van de zware schuiver die hem dinsdagmiddag tot opgave dwong.</p>
