---
layout: post
title: "Manager: ’Kit Harington kampt met persoonlijke problemen’"
date: Wed, 29 May 2019 09:40:11 +0200
categories: 
- entertainment 
- gossip 
externe_link: "https://www.telegraaf.nl/entertainment/3663943/manager-kit-harington-kampt-met-persoonlijke-problemen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/05bdc606-81e5-11e9-9403-0217670beecd.png"
---

<p class="intro">Het gaat inderdaad niet zo goed met Kit Harington. De manager van de Game of Thrones-acteur bevestigt aan USA Today dat hij zich heeft laten opnemen in een kliniek omdat hij kampt met „persoonlijke problemen.”</p> <p>„Kit heeft besloten een pauze in zijn schema te nemen en die te gebruiken om enige tijd in een kliniek te verblijven”, zegt zijn manager. Ingewijden zeiden dinsdag dat de acteur erg worstelt met het einde van Game of Thrones en daarnaast een alcoholprobleem heeft. Zijn zegsvrouw doet echter geen uitspraken over de reden waarom Kit zich laat behandelen.</p><p>De acteur zei vorige maand al dat hij de rol van Jon Snow erg zou gaan missen. „Mijn laatste draaidag voelde ik me prima, maar toen ik mijn laatste shots had gehad, begon ik een beetje te hyperventileren”, vertelde Kit destijds. „Het was een overweldigend gevoel van opluchting en verdriet dat ik dit nooit meer zou doen.”</p>
