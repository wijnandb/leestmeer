---
layout: post
title: "Martien: ’Mensen lopen hier gewoon door de bosjes’"
date: Mon, 15 Jul 2019 12:55:39 +0200
category: entertainment
externe_link: "https://www.telegraaf.nl/entertainment/763778517/martien-mensen-lopen-hier-gewoon-door-de-bosjes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0f059e3a-a6f4-11e9-b958-02d1dbdc35d1.jpg"
---

<p class="intro">De familie Meiland plukt de vruchten van haar SBS-realityserie, maar merkt ook de nadelen van haar bekendheid. Voor de poort van zijn Franse kasteel komen steeds meer mensen even kijken, maar dat is volgens ’kasteelheer’ Martien niet de bedoeling.</p> <p>„Lieve mensen, luisteraars. Dit chateau is alleen toegankelijk voor gasten die hier overnachten. Dus alstublieft geen passanten”, zo riep Martien op in het NPO Radio 1-programma 1 op 1 met Sven Kockelmann. „Daar hebben wij het veel te druk voor en wij willen natuurlijk alle aandacht geven aan de gasten.”</p><p>Volgens Martien staan er regelmatig Nederlanders aan de poort te rammelen om even een kijkje te nemen. „Ja, vorige week liepen de mensen hier gewoon door de bosjes. Dat moeten wij hier gewoon niet hebben.”</p><p>Naar Chateau Meiland kijken wekelijks bijna een miljoen mensen. Vorige maand werd duidelijk dat het programma een tweede seizoen krijgt. Daarin is volgend jaar te zien hoe de verbouwing van een bijgebouw verloopt.</p>
