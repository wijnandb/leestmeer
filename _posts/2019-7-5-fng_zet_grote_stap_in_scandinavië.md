---
layout: post
title: "FNG zet grote stap in Scandinavië"
date: Fri, 05 Jul 2019 06:45:46 +0200
categories: 
- financieel 
- koersen 
externe_link: "https://www.telegraaf.nl/financieel/89619191/fng-zet-grote-stap-in-scandinavie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/171891f2-9ee0-11e9-834f-0218eaf05005.jpg"
---

<p class="intro">Kledingwinkelbedrijf FNG neemt het Scandinavische Ellos Group over voor 229 miljoen euro. Dat werd vrijdag bekendgemaakt. De deal wordt gefinancierd met contant geld en aandelen.</p> <p>Het in het Zweedse Borås gevestigde Ellos is een e-commercebedrijf in mode en interieur. Het voert de merken Ellos, Jotex, Stayhard en Homeroom en heeft ongeveer 1,7 miljoen actieve klanten. Dat zijn voornamelijk vrouwen tussen de 30 en 60 jaar. Topman Dieter Penninckx van FNG spreekt van "een ideale aanwinst". Bij Ellos werken circa 500 mensen. Het bedrijf realiseerde vorig jaar een omzet van 247 miljoen euro en een aangepast bedrijfsresultaat (ebitda) van 21 miljoen euro.</p><p>Het in Amsterdam en Brussel genoteerde FNG, dat eigenaar is van kledingwinkels als Claudia Sträter, Miss Etam en Steps, koopt Ellos van Nordic Capital en andere aandeelhouders. Na de transactie zal Nordic Capital, samen met Frankenius Equity, "een belangrijke minderheidsaandeelhouder" worden van FNG. Toezichthouders moeten de deal nog goedkeuren.</p><p>FNG betaalt van de koopsom 124 miljoen euro in contanten. Verder zal 45 miljoen euro worden betaald via de overdracht van 1 miljoen aandelen FNG. Die hebben een zogeheten lock-up tot begin 2021. Een bedrag van 45 miljoen euro zal via aandelen of gerelateerde instrumenten worden uitgegeven door FNG en 14 miljoen euro zal worden betaald via een renteloze 'vendor loan'. Die moet door FNG uiterlijk begin medio januari 2021 worden terugbetaald.</p>
