---
layout: post
title: "Verdachte MH17 voor gevangenenruil ondervraagd door Nederlandse justitie"
date: Sat, 07 Sep 2019 11:24:39 +0200
category: nieuws
externe_link: "https://nos.nl/l/2300705"
feature_image: "https://nos.nl/data/image/2019/09/07/575645/1008x567.jpg"
---

<p>Nederlandse onderzoekers hebben MH17-verdachte Vladimir Tsemach verhoord voor hij deelnam aan een gevangenenruil met Rusland.</p>
<p>Bij de gevangenenruil zijn zeventig gedetineerden uitgewisseld. De ruil zou bedoeld zijn om de relatie tussen de twee landen te verbeteren. Ook Tsemach, die commandant was van de pro-Russische separatisten, zou met het vliegtuig naar Rusland zijn gebracht. Hij werd donderdag al vrijgelaten in Kiev en het internationale onderzoeksteam wilde hem graag verhoren vanwege de MH17-ramp.</p>
<p>De vrees was dat Tsemach zou verdwijnen in Rusland, maar nu blijkt dat justitie hem toch heeft kunnen spreken.</p>
<p>Verslaggever Gert-Jan Dennekamp zei Tsemach eerder te hebben gezien op beelden van een vliegveld in Moskou. Ook Eliot Higgins, oprichter van het internationale onderzoekscollectief Bellingcat, zag Tsemach uit het vliegtuig stappen.</p>
<p>Onder de gevangenen zouden ook 24 Oekraïense zeilers zijn die opgepakt werden toen ze in de Straat van Kertsj voeren. Ook de Oekraïense regisseur Oleg Sentsov, die in Rusland vastzat, was onderdeel van de ruil.</p>
