---
layout: post
title: "Sven Kramer positief over herstel"
date: Tue, 22 Oct 2019 16:08:45 +0200
categories: 
- sport 
- schaatsen 
externe_link: "https://www.telegraaf.nl/sport/1531116605/sven-kramer-positief-over-herstel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b647d32c-f4d6-11e9-8a4d-0218eaf05005.jpg"
aantal: 149
unieke: 114
bron: "De Telegraaf"
---

<p class="intro">Viervoudig olympisch schaatskampioen Sven Kramer heeft goede hoop dat hij over anderhalve week kan deelnemen aan de Nederlandse kwalificatiewedstrijden voor de wereldbeker in Heerenveen.</p> <p>„Het is nooit 100 procent zeker dat ik het haal, maar ik wil het sowieso proberen”, liet de 33-jarige kopman van Team Jumbo-Visma bij Omroep Friesland weten.</p><p>Kramer was anderhalve week geleden in Inzell op zijn fiets op weg naar de training toen hij werd aangereden door een auto. De Fries liep daarbij een botkneuzing in zijn rechterknie op. „Het was natuurlijk wel even schrikken, maar sinds donderdag gaat het iedere dag iets beter. Ik heb niet echt veel pijn gehad. Er zat veel vocht en bloed in en daardoor kon ik mijn rechterknie niet goed buigen. En dat is wel belangrijk op het ijs. Maar dat gaat nu goed.”</p><p>Kramer is van plan komende zaterdag eerst nog een testwedstrijd op de 3000 meter te rijden.</p>
