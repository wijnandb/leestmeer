---
layout: post
title: "Fans teleurgesteld na eerste reünie-optreden Spice Girls"
date: Sat, 25 May 2019 13:55:24 +0200
categories: 
- entertainment 
- opinie 
externe_link: "https://www.telegraaf.nl/entertainment/3646514/fans-teleurgesteld-na-eerste-reunie-optreden-spice-girls"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/12342ed6-7eeb-11e9-aaf2-0255c322e81b.jpg"
---

<p class="intro">Emma Bunton, Geri Halliwell, Melanie B. en Melanie C. trapten gisteravond hun reünie-tour af in de Ierse stad Dublin. Als we de fans mogen geloven was het optreden niet wat ze er van verwacht hadden, zo wordt er veelal geklaagd dat het geluid niet in orde was.</p> <p>„Het is verschrikkelijk, we kunnen niet eens verstaan wat ze zeggen of welke nummers ze zingen”, luidt een van de veelgehoorde kritieken. Diverse bezoekers uitten hun ongenoegen op Twitter. „Hebben we hier zo veel voor betaald?”, „Ik kan geen woord verstaan van wat ze zingen. Ik sta hier te janken”, en „Wij hebben zoveel moeite gedaan om vakantie te nemen op het werk en hiernaartoe te reizen en we hebben ons blauw betaald aan een ticket. Dit is gewoon niet goed genoeg”, is een greep uit de vele negatieve reacties.</p><p>Volgens de Daily Mail zouden er zelfs bezoekers uit onvrede het stadion uit zijn gelopen.</p><p>Reactie</p><p>Mel B. reageert zaterdagochtend via Instagram Stories op de kritiek. „Bedankt om naar onze show in Dublin te komen kijken. We zien jullie terug in Cardiff en hopelijk is het geluid daar veel en veel beter”, aldus Mel.</p><p>De Spice Girls zullen in totaal met hun show dertien steden aandoen in Engeland, Ierland, Wales en Schotland. Victoria ’Posh Spice’ Beckham is niet van de partij, omdat ze te druk is met haar eigen modelabel. Op 15 juni sluit de meidengroep de tournee af in Londen.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
