---
layout: post
title: "Minister Schouten boos op inbrekende dierenactivisten"
date: Mon, 13 May 2019 16:57:40 +0200
categories: 
- entertainment 
- opinie 
externe_link: "https://www.telegraaf.nl/nieuws/3580345/minister-schouten-boos-op-inbrekende-dierenactivisten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d4c5f890-758f-11e9-9df2-0255c322e81b.jpg"
---

<p class="intro">De bezetting van een varkenshouderij door dierenactivisten in Boxtel stuit op onbegrip van minister Schouten (Landbouw). „Het bezetten van een boerenbedrijf als je het ergens niet mee eens bent, is onacceptabel.”</p> <p>De CU-bewindsvrouw komt op voor de gedupeerde boeren: „Dit is een van de bedrijven die ons voorzien in ons dagelijks voedsel. Dat moeten zij kunnen doen zonder continu over hun schouder te hoeven kijken en geïntimideerd te worden.”</p><p>Zo’n honderd radicale activisten hebben zich binnen het bedrijf verschanst. Volgens de politie staan buiten het pand nog eens tientallen sympathisanten. De politie Oost-Brabant liet rond vier uur vanmiddag weten dat ze bezig zijn met ’onderhandelen’.</p><p>Debat</p><p>Ook in de Tweede Kamer vinden politici de actie van de club ’Meat the Victims’ smakeloos. VVD en CDA maken zich al langer druk over bedreigingen aan het adres van boeren.</p><p>De twee regeringspartijen willen een debat. „Volstrekt ontoelaatbaar wat hier gebeurt”, reageert CDA-Kamerlid Jaco Geurts. Zijn collega van de VVD Helma Lodders is woedend: „Dit mogen we niet tolereren. Van hardwerkende veehouders en hun bezittingen blijf je af!”</p>
