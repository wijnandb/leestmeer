---
layout: post
title: "Sport kort: Becker verruilt ADO voor Union Berlin"
date: Tue, 25 Jun 2019 16:03:00 +0200
category: sport
externe_link: "https://www.telegraaf.nl/sport/562720070/sport-kort-becker-verruilt-ado-voor-union-berlin"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/01f7e9fc-9752-11e9-978b-0218eaf05005.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>15.55 uur: Sheraldo Becker heeft zijn gewilde transfer te pakken en tekent een vierjarig contract bij de kersverse Bundesliga-club 1. FC Union Berlin. De Duitse club speelde om promotie/degradatie tegen Stuttgart en trok over twee duels aan het langste eind. De club uit de Duitse hoofdstad zoekt daarom naar gewenste versterking om een lang verblijf op het hoogste niveau te realiseren en ziet in Becker - die ADO Den Haag na drie jaar verlaat - een goede aanwinst.</p><p>15.22 uur: Bokser Enrico Lacruz is doorgedrongen tot de kwartfinale van de EK, die in Minsk tijdens de Europese Spelen worden afgewerkt. De geboren Arnhemmer was in de achtste finales van de klasse tot 64 kilogram te sterk voor Paolo Di Lernia. Hij versloeg de Italiaan met 3-2. La Cruz stuit in de kwartfinale op Tudrulhan Erdemir uit Turkije. Hij klopte Bachtijar Gazibajov uit Azerbeidzjan (5-0) tijdens zijn eerste optreden op de EK.</p><p>15.17 uur: Tennisster Bibiane Schoofs is in de eerste ronde van het kwalificatietoernooi van Wimbledon blijven steken. De 31-jarige nummer 159 van de wereld stond tegen de Amerikaanse Lauren Davis met 6-1, 5-2 voor, maar verloor alsnog met 1-6, 7-6 (3), 6-4. Schoofs kreeg één wedstrijdpunt. Later op dinsdag komen Richèl Hogenkamp, Arantxa Rus en Lesley Kerkhove nog in actie. Bij de mannen verzekerde Tallon Griekspoor zich maandag van een plek in de tweede ronde van de kwalificaties. Drie zeges volstaan voor een plek in het hoofdtoernooi. Thiemo de Bakker redde het niet. De 30-jarige Hagenaar verloor van de 25-jarige Oostenrijker Dennis Novak.</p><p>14.28 uur: Het is tafeltennisster Li Jie op de Europese Spelen in Minsk niet gelukt de halve finales te bereiken. De als zevende geplaatste Li Jie moest bij de laatste acht met 4-1 haar meerdere erkennen in de Duitse Han Ying, de nummer 13 van de plaatsingslijst: 11-5, 8-11, 14-12, 11-7, 11-5.</p><p>14.11 uur: De Nederlandse judoka’s kunnen nog maximaal brons winnen op de EK voor gemengde landenteams. Ze verloren in Minsk, waar ook de Europese Spelen worden gehouden, in de halve finale van Portugal (2-4). Alleen Michael Korrel en Jesper Smink wisten hun wedstrijden te winnen. Sanne Verhagen, Marhinde Verkerk, Juul Franssen en Roy Koffijberg gingen onderuit. Op weg naar de halve finale won Oranje wel van Roemenië (4-1) en Slovenië (4-1). De gemengde landenploeg van Nederland won vorig jaar nog zilver op de EK. Gemengden landenploegen mogen volgend jaar voor het eerst om een medaille strijden tijdens de Olympische Spelen van Tokio.</p><p>13.21 uur: Frank Lampard gaat met Chelsea in gesprek over de vacante positie van hoofdtrainer. Dat meldt Derby County, waar Lampard afgelopen seizoen trainer was. Hij is bij Derby County pas bezig aan zijn eerste klus. Afgelopen seizoen was Lampard dicht bij promotie, maar verloor hij in de play-offs van Aston Villa. De 41-jarige Lampard moet op Stamford Bridge de opvolger worden van de naar Juventus vertrokken Italiaan Maurizio Sarri. Van 2001 tot en met 2014 stond Lampard als speler onder contract bij Chelsea, waar hij meer dan vierhonderd duels speelde.</p><p>13.15 uur: Bondscoach Arno Havenga van de Nederlandse waterpolosters heeft Laura Aarts uit zijn selectie gezet. De keepster zal volgende maand niet deelnemen aan het WK in het Koreaanse Gwangju. Havenga nam het besluit nadat Aerts bij hem had aangegeven onvoldoende motivatie te kunnen vinden om het intensieve programma van Oranje op weg naar de Olympische Spelen van 2020 te volgen.</p><p>12.43 uur Vak F blijft op 10 augustus leeg als FC Groningen thuis speelt tegen FC Twente. De club heeft een schikkingsvoorstel van de aanklager van de KNVB geaccepteerd. FC Groningen wordt bestraft omdat supporters van de club op 20 april in een thuiswedstrijd tegen Ajax vuurwerk afstaken.</p><p>11.35 uur Chantal Blaak heeft tijdens de Europese Spelen in Minsk de derde wielermedaille veroverd voor Oranje. De 29-jarige renster van Boels-Dolmans legde in de individuele tijdrit beslag op de tweede plaats. Winnares werd de Zwitserse Marlen Reusser die er in het veld van 29 deelneemsters met kop en schouders bovenuit stak.</p><p>10.30 uur Marco van Duin is op proef bij FC Groningen. De 32-jarige doelman genoot zijn opleiding bij Ajax en stond de afgelopen vier jaar bij NEC Nijmegen onder contract. Daar werd zijn aflopende verbintenis aan het einde van het vorige seizoen niet verlengd.</p><p>09.08 uur De Griekse basketballer Giannis Antetokounmpo is in de NBA uitgeroepen tot de beste basketballer van afgelopen seizoen. De 24-jarige Antetokounmpo, die uitkomt voor Milwaukee Bucks, is na de Duitser Dirk Nowitzki (2007) pas de tweede Europeaan die de prijs in ontvangst neemt.</p><p>08.06 uur Dankzij een doelpunt van Edinson Cavani heeft Uruguay op de Copa América met 1-0 gewonnen van Chili. Door de zege eindigt Uruguay als eerste in groep C en treft het nu Peru. In de 82e minuut kopte Cavani raak vanaf zo’n 13 meter, op aangeven van invaller Jonathan Rodríguez.</p>
