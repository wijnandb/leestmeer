---
layout: post
title: "Bertens heeft opvallend dankwoord over voor Halep"
date: Sat, 11 May 2019 22:09:13 +0200
category: sport
externe_link: "https://www.telegraaf.nl/sport/3572715/bertens-heeft-opvallend-dankwoord-over-voor-halep"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/af1aa82e-7432-11e9-9abf-0255c322e81b.jpg"
---

<p class="intro">Kiki Bertens won zaterdagavond op overtuigende wijze het WTA-toernooi van Madrid en had in haar commentaar een opvallend dankwoordje over voor Simona Halep.</p> <p>„Ik ben ontzettend blij met deze trofee”, sprak de Nederlandse na haar 6-4 6-4 zege. „Zeker omdat ik hier vorig jaar al de finale heb gespeeld, betekent deze zege extra veel voor mij.” Bertens versloeg in de kwartfinale Petra Kvitova, die haar vorig jaar in de finale en vorige maand in Stuttgart nog de baas was. Daarna rekende ze ook af met Sloane Stephens, de verliezend finaliste van Roland Garros van 2018 en met Halep, de winnares van het grandslamtoernooi van Parijs. Bertens dient zich daarmee aan als een van de topfavorieten voor Roland Garros, dat eind deze maand begint.</p><p>Bertens wendde zich tot haar Roemeense tegenstander. „Het is altijd een eer om tegen je te spelen Simona, maar je haalt nu eenmaal altijd het beste in me naar boven. Sorry nogmaals, maar ik wens je veel succes voor de komende weken. Ik ben echt heel trots op mijn spel deze week en vandaag in de finale. In het begin was ik even zoekende, maar ik speelde daarna heel solide en slim en heb de punten gemaakt die ik moest maken.”</p><p>Volgend jaar</p><p>Nadat Bertens ook de organisatie, sponsors en haar team had bedankt, sloot ze af met een dankwoord naar het publiek. „Jullie zijn geweldig hier. Bedankt voor alle steun en ik kan nu al niet wachten om hier volgend jaar terug te komen.”</p><p>Ze erkende dat ze op enkele belangrijke momenten het geluk aan haar zijde had. „Op 4-3 in de tweede set sloeg ik de bal tegen de netband en raakte de bal Simona”, refereerde ze aan het punt dat daardoor naar haar ging. „Soms heb je ook een beetje geluk nodig. Maar ik ben heel blij hoe ik de partij daarna heb uitgespeeld.”</p>
