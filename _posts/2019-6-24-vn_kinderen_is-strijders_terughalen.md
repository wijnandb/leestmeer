---
layout: post
title: "VN: kinderen IS-strijders terughalen"
date: Mon, 24 Jun 2019 11:42:27 +0200
category: buitenland
externe_link: "https://www.telegraaf.nl/nieuws/1979639745/vn-kinderen-is-strijders-terughalen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/711c6bbc-9664-11e9-8141-02d2fb1aa1d7.jpg"
---

<p class="intro">Familieleden van buitenlandse IS-strijders die vastzitten in Syrië moeten teruggehaald worden naar hun eigen land. Vooral kinderen hebben veel te lijden in de kampen waarin ze vastzitten. Dat zei Michelle Bachelet, de Hoge Commissaris voor de Mensenrechten van de VN, maandag tijdens de opening van een zitting van de VN-mensenrechtencommissie in Genève.</p> <p>Volgens de VN zitten de IS-strijders en hun familie, onder wie 29.000 kinderen, onder bijzonder slechte omstandigheden vast in een kamp in het noordoosten van Syrië. Daarom moeten ze volgens de VN worden teruggehaald, tenzij hun een rechtszaak boven het hoofd hangt.</p><p>Nederland wil geen Nederlandse strijders van IS of hun aanhang terughalen. Dat twee jonge Nederlandse weeskinderen van een overleden Syrië-ganger uit Noord-Syrië wel werden opgehaald, geldt volgens het kabinet als een uitzondering.</p>
