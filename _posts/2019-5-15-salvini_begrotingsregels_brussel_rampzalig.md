---
layout: post
title: "Salvini: begrotingsregels Brussel rampzalig"
date: Wed, 15 May 2019 14:40:04 +0200
categories: 
- financieel 
- koersen 
externe_link: "https://www.telegraaf.nl/financieel/3591323/salvini-begrotingsregels-brussel-rampzalig"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dbcf913e-770e-11e9-9ee7-0218eaf05005.jpg"
---

<p class="intro">Brusselse begrotingsregels hebben een funeste uitwerking op Europa en moeten worden veranderd. Dat heeft de Italiaanse vicepremier Matteo Salvini gezegd op een bijeenkomst van vertegenwoordigers van het bedrijfsleven.</p> <p>"Als er regels zijn die een continent laten verhongeren, moeten die regels worden aangepast", zei de voorman van de populistisch-rechtse Lega na afloop van het evenement. De opmerkingen komen een dag nadat Salvini liet weten geen problemen te hebben met het overschrijden van regels van Europese Unie over maximaal toegestane begrotingstekorten en staatsschulden.</p><p>Die uitlatingen brachten een schok teweeg op financiële markten. Italië ligt binnen Europa al enige tijd onder vuur wegens zijn begroting, omdat het land meer wilde uitgeven dan eerder was afgesproken. Daardoor wordt maar geen werk gemaakt van het terugdringen van de grote schuldenlast van Italië.</p>
