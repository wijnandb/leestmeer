---
layout: post
title: "Alle passagiers nu weg van ’mazelenschip’"
date: Wed, 15 May 2019 07:09:38 +0200
categories: 
- entertainment 
- opinie 
externe_link: "https://www.telegraaf.nl/nieuws/3588793/alle-passagiers-nu-weg-van-mazelenschip"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aec6bf08-76cf-11e9-85b5-0217670beecd.jpg"
---

<p class="intro">Op Curaçao hebben in de loop van dinsdag alle 28 overgebleven passagiers het ’mazelenschip’ Freewinds verlaten. Dat betekent dat sinds 28 april, toen bij een vrouwelijk bemanningslid op het cruiseschip mazelen werd geconstateerd, geen enkele besmetting bij is gekomen.</p> <p>De maximale tijd waarop een nieuw geval van mazelen zich zou kunnen openbaren is nu ook verstreken, zo luidt het in een persbericht van het ministerie van Volksgezondheid. Daarmee is alle gevaar op verdere besmetting geweken.</p><p>Nadat een geval van mazelen was geconstateerd, bleef het schip in quarantaine op het eiland Saint Lucia. Vorige week zaterdag legde het weer aan in de haven van Curaçao, de vaste basis van het cruiseschip. Daar werden alle 318 opvarenden gecontroleerd en mochten 41 mensen gaan. Afgelopen zondag werd besloten dat de rest mocht gaan; op 28 mensen na.</p>
