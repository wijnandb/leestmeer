---
layout: post
title: "Boodschappen op vakantie vaak duurder dan thuis"
date: Thu, 11 Jul 2019 00:00:48 +0200
category: nieuws
externe_link: "https://nos.nl/l/2292957"
feature_image: "https://nos.nl/data/image/2019/07/04/561074/1008x567.jpg"
---

<p>Wie op vakantie boodschappen doet, is in vier van de vijf populairste vakantielanden duurder uit dan thuis. Alleen in Spanje zijn voedingsmiddelen goedkoper dan in Nederland. Dat meldt het Centraal Bureau voor de Statistiek op basis van nieuwe Eurostat-cijfers over prijzen in 2018.</p>
<p>Nederlanders gaan in de zomer het vaakst op vakantie naar Frankrijk, Duitsland, Spanje, Italië of Oostenrijk. Vooral in dat laatste land zijn de boodschappen duur. De prijzen voor voedingsmiddelen liggen in Oostenrijk bijna 27 procent boven de gemiddelde prijs in de EU.</p>
<p>Restaurants zijn daarentegen vaak goedkoper in populaire vakantielanden. Alleen in Frankrijk zijn restaurants en hotels duurder dan in eigen land. Uit eten en slapen is wederom in Spanje het goedkoopst.</p>
<p>Voor de goedkoopste boodschappen in de Europese Unie moet je niet bij de top-5 populairste vakantielanden zijn. In Noord-Macedonië zijn voedingsmiddelen bijna 40 procent goedkoper dan in het gemiddelde EU-land. Ook in Roemenië, Polen en Turkije liggen de prijzen relatief laag.</p>
<p>De hoogste prijs voor boodschappen betaal je in Zwitserland, bijna 64 procent meer dan het EU-gemiddelde. Na Zwitserland zijn de supermarkten in Noorwegen, IJsland en Denemarken het duurst.</p>
