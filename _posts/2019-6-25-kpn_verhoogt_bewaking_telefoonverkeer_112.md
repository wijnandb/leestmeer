---
layout: post
title: "KPN verhoogt bewaking telefoonverkeer 112"
date: Tue, 25 Jun 2019 12:41:47 +0200
categories: 
- financieel 
- koersen 
externe_link: "https://www.telegraaf.nl/financieel/1629713113/kpn-verhoogt-bewaking-telefoonverkeer-112"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/678ef3c4-9738-11e9-9168-0217670beecd.jpg"
---

<p class="intro">KPN verhoogt de bewaking van het telefoonverkeer naar het alarmnummer 112. Dat meldt de raad van bestuur van het telecombedrijf in een brief aan minister Ferd Grapperhaus (Justitie en Veiligheid). KPN belooft de storing die het alarmnummer maandag urenlang onbereikbaar maakte, met spoed te onderzoeken.</p> <p>KPN laat verder weten dat het 112-systeem zelf wel functioneerde, maar door de telefoonstoring niet bereikbaar was, ook niet vanaf de netwerken van VodafoneZiggo en T-Mobile. Dat komt doordat het telefoonverkeer van die aanbieders via het KPN-netwerk wordt aangeleverd aan 112.</p><p>Het telecombedrijf zegt "het incident" zeer te betreuren. "112 is een voor de Nederlandse samenleving vitale dienst die altijd bereikbaar moet zijn. KPN is zich ten zeerste bewust van de zorgen vanuit de samenleving, politiek, bestuur en klanten die deze storing oproept." Naast een eigen onderzoek zegt KPN alle medewerking toe aan onderzoeken door de overheid.</p>
