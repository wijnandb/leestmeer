---
layout: post
title: "Oranje gelooft in finale Nations League"
date: Wed, 05 Jun 2019 18:58:28 +0200
categories: 
- entertainment 
- opinie 
externe_link: "https://www.telegraaf.nl/sport/1799677983/oranje-gelooft-in-finale-nations-league"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7add8670-87b6-11e9-a8ad-02d2fb1aa1d7.jpg"
---

<p class="intro">Met veel vertrouwen verschijnt het Nederlands elftal donderdagavond in een uitverkocht Estadio D. Afonso Henriques van Guimarães aan de aftrap voor de halve finale van de Nations League tegen Engeland.</p> <p>„Wij spelen tegen een heel goede tegenstander”, blikte bondscoach Ronald Koeman vooruit. „Maar we denken te kunnen winnen.”</p><p>Serieus</p><p>De Nations League is geen WK of EK. Zelfs de winnaar kwalificeert zich niet rechtstreeks voor een mondiale of Europese eindronde. „Ik dacht vorig jaar ook weleens: wat voor toernooi gaat de Nations League worden?”, bekende Koeman. „Maar we spelen echt ergens om. We zaten in een geweldige poule, met Frankrijk en Duitsland. En je ziet ook hoe serieus dit toernooi is geregeld. We willen het nu ook goed afsluiten. We willen nu ook winnen.”</p><p>Na een gemist EK en WK strijdt Oranje de komende dagen met Engeland, Portugal en Zwitserland om de eerste eindzege van de Nations League. Eerst een duel met Engeland, en dan zondag een eindstrijd of troostfinale tegen Portugal of Zwitserland. Maar liefst 51 andere deelnemers zijn al uitgeschakeld. Dat geeft ook enig vertrouwen op een goede afloop van het kwalificatietoernooi voor het EK van volgend jaar.</p><p>Talenten</p><p>Koeman debuteerde vorig jaar als bondscoach met een kleine nederlaag (0-1) tegen Engeland (0-1). „Maar wij zijn sterker geworden”, zegt hij. „We hebben onze speelwijze aangepast aan onze spelers. Talenten zijn beter geworden. Virgil van Dijk en Georginio Wijnaldum ook. Zij weten nu ook wat winnen is”, doelde hij op de afloop van de finale tussen Liverpool en Tottenham Hotspur (2-0) om de Champions League.</p><p>Prijzen winnen maakt hongerig. Dat leerde Koeman als speler al in 1988 bij PSV. „De titel, de beker, de Europa Cup en de Europese titel met Oranje”, weet hij nog. De bondscoach weet niet wat voor Engeland hij kan verwachten. Zijn collega Gareth Southgate miste tijdens zijn voorbereiding op de Nations League maar liefst zeven spelers van Liverpool en Tottenham Hotspur.</p><p>Fysieke kracht</p><p>„Maar zijn kunnen dat makkelijker opvangen dan wij”, stelde Koeman. „Ze hebben uitstekende aanvallers en zijn fysiek sterk en gevaarlijk met dode spelmomenten. Maar wij kunnen ons beste team opstellen. We gaan ervoor.”</p>
