---
layout: post
title: "Flinke toename schadeclaims door stijging autobranden"
date: Wed, 15 May 2019 04:49:05 +0200
category: nieuws
externe_link: "https://nos.nl/l/2284673"
feature_image: "https://nos.nl/data/image/2019/05/15/550000/1008x567.jpg"
---

<p>Het aantal schadeclaims in verband met autobranden is de afgelopen jaren sterk toegenomen, blijkt uit cijfers van het Verbond van Verzekeraars. In 2014 waren er nog zo'n 3000 claims, het afgelopen jaar was dat aantal met 45 procent gestegen naar 4359. In vergelijking met 2017 steeg het aantal claims het afgelopen jaar met 9 procent.</p>
<p>In tien van de twaalf provincies nam het aantal claims toe. In Utrecht steeg het aantal met een derde, van 275 naar 367. In Groningen en Zeeland waren er ruim een kwart meer claims. Overijssel is de provincie met de meeste geclaimde autobranden per inwoner: één op elke 2900 inwoners.</p>
<p>Een mogelijke verklaring voor de toename is kopieergedrag en pyromanie onder jongeren. Daders zijn vaak moeilijk te pakken, omdat het bewijsmateriaal in vlammen opgaat.</p>
<p>Het Verbond van Verzekeraars maakt zich zorgen over de stijging. "Het zorgelijke is dat mensen moedwillig auto's in de fik steken", zegt Oscar van Elferen van het Verbond van Verzekeraars in het AD. "Als er tijdens een storm een boom op een auto valt is het heel vervelend, maar daar kun je niet zoveel aan doen. Maar dit gaat om iets dat in de hoofden van mensen zit."</p>
<p>Vermoedelijk is het totaal aantal auto's dat is uitgebrand nog hoger, want niet alle autobezitters zijn voor brand verzekerd. Volgens het Verbond heeft ongeveer 30 procent zijn auto alleen wa-verzekerd. Als die auto's uitbranden komen er geen claims.</p>
