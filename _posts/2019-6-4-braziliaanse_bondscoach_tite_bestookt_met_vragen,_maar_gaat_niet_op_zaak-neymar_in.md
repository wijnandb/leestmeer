---
layout: post
title: "Braziliaanse bondscoach Tite bestookt met vragen, maar gaat niet op zaak-Neymar in"
date: Tue, 04 Jun 2019 12:01:07 +0200
category: nieuws
externe_link: "https://nos.nl/l/2287562"
feature_image: "https://nos.nl/data/image/2019/06/04/554565/1008x567.jpg"
---

<p>Neymar is tijdens het trainingskamp met de nationale ploeg opgezocht door de Braziliaanse politie. Zij wilden Neymar ondervragen over de verkrachtingszaak waarmee de Braziliaanse voetballer in verband wordt gebracht. De Braziliaanse bondscoach Tite ging tijdens een persconferentie niet op de beschuldigingen in.</p>
<p>Neymar bereidt zich momenteel met Brazilië voor op de Copa América, die voor Brazilië op 14 juni begint. Donderdag speelt de selectie van bondscoach Tite een oefenwedstrijd tegen Qatar. Tijdens de persconferentie voor de oefeninterland ging het meer over het nieuws rondom de sterspeler van het Braziliaanse elftal dan over de voorbereiding van het team. De bondscoach kreeg achttien vragen over de situatie van Neymar.</p>
<p>Afgelopen maandag plaatste Neymar een video op Instagram, waarin hij alle beschuldigingen van het verkrachten van een Braziliaanse vrouw ontkent. In de post laat Neymar onder meer zien dat de vrouw pikante foto's heeft gestuurd. Met die video wil de aanvaller van Paris Saint-Germain zijn onschuld aantonen. Hij zegt dat de vrouw, van wie de identiteit niet bekend is gemaakt, hem wil afpersen.</p>
