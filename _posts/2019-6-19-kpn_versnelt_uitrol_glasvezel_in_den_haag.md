---
layout: post
title: "KPN versnelt uitrol glasvezel in Den Haag"
date: Wed, 19 Jun 2019 08:48:59 +0200
categories: 
- financieel 
- koersen 
externe_link: "https://www.telegraaf.nl/financieel/2095872360/kpn-versnelt-uitrol-glasvezel-in-den-haag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f6ac9aa-925e-11e9-9834-0217670beecd.jpg"
---

<p class="intro">KPN gaat de uitrol van glasvezel in Den Haag versnellen. Tot eind 2021 worden ten minste 80.000 huishoudens in verschillende wijken van Den Haag aangesloten op het open netwerk van telecombedrijf.</p> <p>Volgens KPN maakt de stap deel uit van zijn strategie om de uitrol van glasvezel in heel Nederland te versnellen en deze toekomstvaste technologie voor sneller internet massaal aan te leggen. In de wijken Benoordenhout en Ypenburg is reeds glasvezel aangelegd door KPN en begin juli starten de werkzaamheden in het Regentessekwartier.</p><p>Verspreid over heel Nederland verwacht KPN tegen het eind van dit jaar gemiddeld in meer dan vijftig gebieden tegelijkertijd actief te zijn. Het bedrijf is niet de enige partij die glasvezel aanlegt. Op deze markt is veel concurrentie, waardoor partijen elkaar kunnen tegenkomen bij de aanleg van glasvezelaansluitingen. Daar waar andere partijen ook actief zijn staat KPN naar eigen zeggen open voor samenwerking in de aanleg om overlast door graafwerkzaamheden voor bewoners zoveel mogelijk te beperken.</p><p>Van de versnelde uitrol zijn geen financiÃ«le details naar buiten gebracht. KPN investeert jaarlijks 1,1 miljard euro in zijn digitale infrastructuur.</p>
