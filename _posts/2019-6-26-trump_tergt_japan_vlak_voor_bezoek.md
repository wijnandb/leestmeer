---
layout: post
title: "Trump tergt Japan vlak voor bezoek"
date: Wed, 26 Jun 2019 15:59:13 +0200
category: buitenland
externe_link: "https://www.telegraaf.nl/nieuws/952328332/trump-tergt-japan-vlak-voor-bezoek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a4c4993c-981a-11e9-992d-02d1dbdc35d1.jpg"
---

<p class="intro">De Amerikaanse president Trump heeft vlak voor zijn vertrek naar de topconferentie van de G20 in het Japanse Osaka, zich op Twitter hardop afgevraagd waarom de VS Japan moeten helpen als dat land wordt aangevallen. Trump beklemtoonde dat die verplichting feitelijk niet wederzijds is en niet voor Japan geldt. „Als de VS worden aangevallen, dan kunnen zij het op hun Sony-televisie zien.”</p> <p>Het Amerikaans-Japanse Verdrag van Wederzijdse Samenwerking en Veiligheid is in 1960 gesloten. Trump ergert zich vaker hardop aan verdragen en afspraken waarbij de VS zich verplichten zich meer in te spannen dan andere ondertekenaars. Hij geeft ook af op het handelsoverschot dat Japan met de VS heeft.</p><p>Trumps felle politiek gericht tegen het handelsoverschot dat China heeft, speelt een hoofdrol in Osaka. De twee mogendheden zijn in een handelsoorlog verwikkeld. Trump heeft woensdag gedreigd met „nog meer forse tarieven” op Chinese exportartikelen als Washington en Peking niet nader tot elkaar komen.</p>
