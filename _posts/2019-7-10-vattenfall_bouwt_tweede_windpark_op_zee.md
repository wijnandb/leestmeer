---
layout: post
title: "Vattenfall bouwt tweede windpark op zee"
date: Wed, 10 Jul 2019 18:15:17 +0200
categories: 
- financieel 
- koersen 
externe_link: "https://www.telegraaf.nl/financieel/1573182726/vattenfall-bouwt-tweede-windpark-op-zee"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aa46db32-a331-11e9-bfcb-02d2fb1aa1d7.jpg"
---

<p class="intro">Energieconcern Vattenfall gaat voor de Nederlandse kust aan de slag met een tweede windpark. Het ministerie van Economische Zaken en Klimaat maakte bekend dat het van huis uit Zweedse bedrijf de opdracht zonder subsidie gegund heeft gekregen op de kavels III en IV van windenergiegebied Hollandse Kust (zuid). Met de opdracht zou een bedrag van 1,5 miljard euro zijn gemoeid.</p> <p>Het windpark moet in 2023 gereed zijn en zal 760 megawatt aan vermogen leveren. Dat is gelijk aan het stroomgebruik van 1 miljoen huishoudens. De windparken Hollandse Kust (zuid) III en IV komen op ongeveer 20 kilometer voor de kust van Den Haag te liggen.</p><p>Vattenfall kreeg vorig jaar via dochterbedrijf Chinook ook de vergunning om de andere kavels (I en II) van Hollandse Kust (zuid) te exploiteren. Behalve Vattenfall dong onder meer een consortium met daarin olie- en gasreus Shell mee naar de nieuwe opdracht.</p><p>Bij windpark Hollandse Kust (zuid) III en IV moet Vattenfall huur betalen voor de plaats waar het in de zee staat. Het gaat om zoâ€™n 2 miljoen euro aan erfpacht per jaar. De elektriciteitskabel naar land wordt door netbeheerder TenneT aangelegd.</p><p>Momenteel staan er windparken in zee met een totaalvermogen van ongeveer 1 gigawatt aan vermogen. In 2023 moet dat minstens 4,5 gigawatt zijn, goed voor 16 procent van de elektriciteitsproductie. Dit moet tegen 2030 zo'n 11 gigawatt zijn, goed voor 40 procent van het stroomverbruik.</p>
