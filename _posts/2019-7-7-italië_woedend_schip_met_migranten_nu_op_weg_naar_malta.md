---
layout: post
title: "Italië woedend: schip met migranten nu op weg naar Malta"
date: Sun, 07 Jul 2019 07:37:32 +0200
category: buitenland
externe_link: "https://www.telegraaf.nl/nieuws/499916761/italie-woedend-schip-met-migranten-nu-op-weg-naar-malta"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/51545870-a079-11e9-b4a1-02d1dbdc35d1.JPG"
---

<p class="intro">Het schip de Alan Kurdi van de Duitse hulporganisatie Sea-Eye is van koers gewijzigd en stevent af op Malta. Daar hoopt de organisatie de 65 migranten die het voor de kust van Libië uit zee redde, af te kunnen zetten.</p> <p>Aanvankelijk was het schip op weg naar het Italiaanse eiland Lampedusa, waar eerder op zaterdag ondanks een verbod van de Italiaanse regering het schip Alex met 45 migranten aanmeerde. Dit tot grote woede van de Italiaanse minister van Binnenlandse Zaken Matteo Salvini, die zei dat zijn land „niet langer de hotspot van Europa” wil blijven.</p><p>„Als Europese regeringsleiders serieus zijn in hun afwijzing van het Italiaanse beleid, dan laten ze ons aanleggen in Malta en de migranten ontschepen”, reageerde Gordon Isler, voorzitter van Sea-Eye. De Alan Kurdi verwacht zondagmiddag aan te komen bij Malta.</p>
