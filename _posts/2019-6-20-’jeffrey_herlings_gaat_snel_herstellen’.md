---
layout: post
title: "’Jeffrey Herlings gaat snel herstellen’"
date: Thu, 20 Jun 2019 08:43:21 +0200
category: sport
externe_link: "https://www.telegraaf.nl/sport/1244464867/jeffrey-herlings-gaat-snel-herstellen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2282e27a-932a-11e9-a955-0255c322e81b.jpg"
---

<p class="intro">Voor motorcrosser Jeffrey Herlings lijkt het seizoen nog niet voorbij. Sportdirecteur Joël Smets van KTM, de ploeg van de regerend wereldkampioen in de koningsklasse MXGP, hoopt de 24-jarige Brabander dit jaar nog in actie te zien.</p> <p>„Maar dat is niet iets waar we ons nu mee bezig moeten houden. De breuk moet gewoon goed genezen, dat is het allerbelangrijkste”, laat Smets weten bij de NOS. Herlings maakte anderhalve week geleden zijn rentree in het WK-circuit tijdens de Grand Prix van Rusland. Door een gecompliceerde voetbreuk, opgelopen in januari, moest hij het eerste deel van het seizoen missen.</p><p>Afgelopen zondag ging het echter bij de GP van Letland opnieuw fout. Een andere crosser reed bij het inrijden over diezelfde voet heen, waarna Herlings eerst nog wel de eerste manche won. Daarna moest hij zich echter afmelden vanwege de nieuwe voetblessure. Onderzoek in het ziekenhuis wees een enkelbreuk uit.</p><p>„Er mag een vlot herstel verwacht worden”, zegt Smets, die rekening houdt met een revalidatieperiode van ongeveer zes weken voor Herlings.</p>
