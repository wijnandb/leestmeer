---
layout: post
title: "Meryl Streep zet penthouse te koop voor 16,5 miljoen euro"
date: Fri, 23 Aug 2019 08:46:17 +0200
categories: 
- entertainment 
- gossip 
externe_link: "https://www.telegraaf.nl/entertainment/441167920/meryl-streep-zet-penthouse-te-koop-voor-16-5-miljoen-euro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/81479aae-c574-11e9-b0f3-0218eaf05005.jpg"
---

<p class="intro">Wie op zoek is naar een leuk optrekje in New York kan nu het penthouse van Meryl Streep in de wijk TriBeCa kopen. Daarvoor moet wel een bedrag van 16,5 miljoen euro afgetikt worden, maar daar krijg je dan ook wel een mooi huis voor terug. De Oscarwinnares wil kennelijk graag van haar stulpje af, aangezien ze al flink met de prijs gezakt is. Het appartement stond eerder voor 22 miljoen euro te koop, meldt People.</p> <p>Het penthouse beslaat een gehele verdieping en heeft dankzij de grote ramen prachtig uitzicht op meerdere New Yorkse 'landmarks', zoals het Vrijheidsbeeld, Empire State Building, Chrysler Building en de Hudson rivier.</p><p>Streep's huis heeft 4 slaapkamers, een grote woonkamer met eetgelegenheid, een woonkeuken, een werkkamer en heeft als grote bonus een gigantisch terras rondom het hele appartement. De master bedroom heeft 2 aparte badkamers: een voor haar en een voor hem. Ook zijn er twee aparte walk-in closets ingebouwd.</p><p>Het complex waartoe Meryl's appartement behoort heeft nog een fitnessruimte, garage, tuin en fietsenstalling speciaal voor de bewoners van het gebouw.</p>
