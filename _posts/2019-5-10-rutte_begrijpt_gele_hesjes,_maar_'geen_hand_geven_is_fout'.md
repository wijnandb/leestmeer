---
layout: post
title: "Rutte begrijpt gele hesjes, maar 'geen hand geven is fout'"
date: Fri, 10 May 2019 15:57:13 +0200
category: politiek
externe_link: "https://nos.nl/l/2284005"
feature_image: "https://nos.nl/data/image/2019/05/10/549005/1008x567.jpg"
---

<p>Premier Rutte vindt dat mensen in Nederland elkaar de hand moeten schudden bij een ontmoeting. Dat twee mensen van de gele hesjes dat deze week weigerden door dat niet te doen noemt hij "stom van ze". Maar het gesprek was respectvol, voegt hij daaraan toe. "Van beide kanten."</p>
<p>Rutte ontving deze week vijf vertegenwoordigers van de protestbeweging op het Torentje. Twee van hen liepen hem bij binnenkomst voorbij zonder een hand te geven. Rutte vond dat "fout", maar hij vindt het ongemakkelijk dat er in de media zoveel aandacht aan wordt besteed.</p>
<h2>'Knel in systeem'</h2>
<p>In zijn wekelijkse persconferentie wees hij erop dat iedereen wel mensen kent "die knel raken in het systeem" doordat ze bijvoorbeeld hun schulden niet kunnen betalen en vervolgens met boete op boete worden geconfronteerd. Dat kan iedereen overkomen, zei hij. En hij begrijpt "dat je daar verschrikkelijk kwaad van kunt worden".</p>
<p>Hij noemde het gesprek met de gele hesjes waardevol en nuttig. Na afloop kreeg hij wel van iedereen een hand.</p>
<p>Kijk hieronder hoe het eraan toeging in het Torentje:</p>
