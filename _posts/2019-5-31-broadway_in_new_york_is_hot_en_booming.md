---
layout: post
title: "Broadway in New York is hot en booming"
date: Fri, 31 May 2019 09:20:00 +0200
category: entertainment
externe_link: "https://www.telegraaf.nl/entertainment/3672041/broadway-in-new-york-is-hot-en-booming"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8cfda2a4-8374-11e9-a1f6-0255c322e81b.jpg"
---

<p class="intro">De theaters op Broadway hebben een recordseizoen achter de rug. Tussen mei 2018 en mei 2019 hebben ongeveer 14,8 miljoen mensen een toneelstuk of musical bezocht, meldt The Broadway League. Dit nieuwe record leverde de theaters 1,8 miljard dollar (zo’n 1,6 miljard euro) op. Ook dat is een nieuw record.</p> <p>„Dit is fenomenaal”, aldus Charlotte St. Martin, chef van de overkoepelende organisatie. Het vorige seizoen trok 13,8 miljoen mensen naar Broadway, wat ongeveer 1,7 miljard dollar in het laatje bracht, wat ook niet slecht is natuurlijk.</p><p>Met name het toenemende toerisme in New York lijkt doorslaggevend te zijn geweest voor de gigantische bezoekersaantallen. Ongeveer 63 procent van de theaterbezoekers is toerist, die met 72 shows op Broadway keuze genoeg had voor een avondje vertier.</p><p>Een van de populairste stukken was de musical Hamilton, die het levensverhaal vertelt van de Amerikaanse politicus Alexander Hamilton aan de hand van rapmuziek. De musical was dit seizoen goed voor een opbrengst van 165 miljoen dollar.</p><p>De gemiddelde ticketprijs op Broadway was 124 dollar.</p>
