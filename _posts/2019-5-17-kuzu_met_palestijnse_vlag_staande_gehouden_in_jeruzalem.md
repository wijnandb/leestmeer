---
layout: post
title: "Kuzu met Palestijnse vlag staande gehouden in Jeruzalem"
date: Fri, 17 May 2019 11:50:50 +0200
category: nieuws
externe_link: "https://nos.nl/l/2285090"
feature_image: "https://nos.nl/data/image/2019/05/17/550630/1008x567.jpg"
---

<p>Denk-leider Kuzu is vanochtend in Jeruzalem staande gehouden door Israëlische militairen. Hij stond volgens Denk met een Palestijnse vlag bij de al Aqsa-moskee, waar ook de Klaagmuur is.</p>
<p>Bekijk de beelden van de aanhouding hier: </p>
<p>Kamerlid Azarkan roept het ministerie van Buitenlandse Zaken op om er voor te zorgen dat "Kuzu zijn werkbezoek veilig kan vervolgen". Volgens hem is Kuzu vanmorgen "door een grote groep zwaar bewapende soldaten meegenomen".</p>
<p>NOS-correspondent Arlene Gelderblom zegt dat Kuzu niet is gearresteerd, maar staande gehouden en is hij na een uur weer vrijgelaten. Volgens Gelderblom worden mensen die zich in de ogen van de Israëlische autoriteiten provocerend gedragen wel vaker voor korte tijd aangehouden.</p>
<p>Kuzu is volgens Denk in Jeruzalem om zich op de hoogte te stellen van de situatie van de Palestijnen in Israël. Gisteren was hij op bezoek bij de Nederlandse ambassade in Tel Aviv.</p>
<p>Het ministerie van Buitenlandse Zaken heeft contact opgenomen met de Israëlische autoriteiten en van hen te horen gekregen dat Kuzu staande is gehouden op de Tempelberg, terwijl hij een Palestijnse vlag bij zich had. Die vlag is ingenomen, en daarop kon het Tweede Kamerlid zijn weg vervolgen, zegt Israel tegen Buitenlandse Zaken.</p>
