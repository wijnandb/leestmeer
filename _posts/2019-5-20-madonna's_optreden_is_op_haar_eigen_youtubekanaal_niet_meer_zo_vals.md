---
layout: post
title: "Madonna's optreden is op haar eigen YouTubekanaal niet meer zo vals"
date: Mon, 20 May 2019 18:05:27 +0200
category: cultuur
externe_link: "https://nos.nl/l/2285551"
feature_image: "https://nos.nl/data/image/2019/05/20/551388/1008x567.jpg"
---

<p>Het was naast de winst van Duncan Laurence misschien wel het meest besproken onderdeel van het Eurovisie Songfestival: het onzuivere optreden van Madonna. Twitteraars, zangdeskundigen en internationale media vielen over de zangkunsten van de 'queen of pop'. Maar op het filmpje dat Madonna zelf van haar optreden op YouTube heeft gedeeld, valt het ineens wel mee met de onzuivere noten. Het lijkt erop dat ze wat aanpassingen heeft gedaan aan het origineel.</p>
<p>Luister zelf of je het verschil hoort. Dit is de versie van het optreden dat door Madonna zelf op YouTube werd gezet: </p>
<p>En hier het optreden zoals vertoond op televisie: </p>
<p>Madonna zong twee nummers op het songfestival: haar hit Like a Prayer uit 1989 en Future van haar nieuwe album. Daar kreeg ze naar verluidt een miljoen euro voor.</p>
<p>De kritiek op haar gezang betrof vooral haar vertolking van Like a Prayer. Bij het andere nummer gebruikte ze autotune, waardoor de toonhoogte van haar stem automatisch werd aangepast.</p>
