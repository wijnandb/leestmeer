---
layout: post
title: "Meer bevingsgedupeerden kiezen voor geld"
date: Mon, 08 Jul 2019 15:57:06 +0200
categories: 
- entertainment 
- opinie 
externe_link: "https://www.telegraaf.nl/nieuws/14784522/meer-bevingsgedupeerden-kiezen-voor-geld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/92237722-a188-11e9-93d7-02d1dbdc35d1.jpg"
---

<p class="intro">Steeds meer inwoners van het noorden kiezen voor een eenmalige vergoeding voor hun aardbevingsschade. Dat kan sinds vorige week en inmiddels zijn 3227 huishoudens en bedrijven ingegaan op het aanbod van 5000 euro. In ruil daarvoor trekken ze hun schadeclaims in, zodat het ’stuwmeer’ aan lang openstaande meldingen kan worden weggewerkt.</p> <p>Eind vorige week, in de eerste dagen van de regeling, hadden 851 adressen gekozen voor het geld, aldus de Tijdelijke Commissie Mijnbouwschade Groningen. Daarnaast zijn er 24 adressen die ervoor hebben gekozen een aannemer de schade te laten herstellen. Zij kunnen daar tot 11.000 euro voor krijgen. Verder zetten 166 adressen hun schadeclaim voort.</p><p>In totaal komen ruim 16.000 adressen in aanmerking voor de stuwmeerregeling. De meeste gedupeerden komen uit de provincie Groningen, maar ook mensen uit het uiterste noorden van Drenthe, het noordoosten van Friesland en Schiermonnikoog zouden een vergoeding kunnen krijgen. De aardbevingen houden zich namelijk niet aan de provinciegrenzen. Mensen hebben tot 1 januari de tijd om een keuze te maken.</p>
