---
layout: post
title: "’Miljoen mensen’ bij mis paus in Madagaskar"
date: Sun, 08 Sep 2019 14:17:53 +0200
categories: 
- entertainment 
- opinie 
externe_link: "https://www.telegraaf.nl/nieuws/1216779105/miljoen-mensen-bij-mis-paus-in-madagaskar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b63b0758-d232-11e9-a85c-0218eaf05005.jpg"
---

<p class="intro">Een enorme mensenmassa verzamelde zich zondag in Madagaskar om paus Franciscus te horen spreken. „Organisatoren schatten dat het gaat om ongeveer een miljoen mensen”, zegt een woordvoerder van het Vaticaan.</p> <p>Veel mensen hadden de nacht doorgebracht op een veld bij hoofdstad Antananarivo. Zij juichten terwijl de pausmobiel met de kerkvorst langsreed. Het gaat om het eerste pauselijke bezoek aan het Afrikaanse land, waar circa 25 miljoen mensen wonen, in ongeveer 30 jaar.</p><p>De 29-jarige Rado Niaina vertelde al om 02.00 uur ’s nachts te zijn vertrokken. Hij was bang geen plekje meer te kunnen vinden. Andere mensen hadden vrijdag al tenten opgezet.</p><p>Prospere Ralitason (70) arriveerde in het gezelschap van duizenden andere gelovigen uit de plaats Ambatondrazaka, zo’n 200 kilometer verderop. „We zijn moe, maar deze offers zijn het waard om de paus met onze eigen ogen te zien en zijn zegen te ontvangen”, zei de man.</p><p>Franciscus bracht onlangs een bezoek aan Mozambique en gaat maandag naar Mauritius.</p>
