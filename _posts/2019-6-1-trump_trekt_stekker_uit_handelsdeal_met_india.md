---
layout: post
title: "Trump trekt stekker uit handelsdeal met India"
date: Sat, 01 Jun 2019 08:27:38 +0200
categories: 
- financieel 
- koersen 
externe_link: "https://www.telegraaf.nl/financieel/3676949/trump-trekt-stekker-uit-handelsdeal-met-india"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3b8dd938-8442-11e9-87d1-0217670beecd.jpg"
---

<p class="intro">De Verenigde Staten zetten woensdag een punt achter een handelsakkoord met India, zo maakte president Donald Trump vrijdag bekend. Onder het betreffende ontwikkelingsprogramma mag India nu nog duizenden soorten goederen naar de Verenigde Staten exporteren zonder heffingen te betalen.</p> <p>Volgens Trump zijn de afspraken met India niet eerlijk, omdat dit Aziatische land nog wel handelsbarrières opwerpt voor Amerikaanse export. „Ik heb vastgesteld dat India de Verenigde Staten niet heeft verzekerd dat India rechtvaardige en redelijke toegang tot zijn markten zal bieden”, aldus de president in een verklaring.</p><p>In maart maakte Trump al bekend de handelsafspraken met India te willen beëindigen. De export naar de VS die onder de regeling valt, heeft een waarde van 5,6 miljard dollar. Het Indiase ministerie van Handel liet eerder al weten dat de schade beperkt zou blijven door het besluit, omdat het programma „slechts” 190 miljoen dollar aan voordelen oplevert.</p>
