---
layout: post
title: "Doelman Donnarumma ontbreekt bij Italië"
date: Mon, 27 May 2019 21:38:31 +0200
category: sport
externe_link: "https://www.telegraaf.nl/sport/3656883/doelman-donnarumma-ontbreekt-bij-italie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0636cbca-80b7-11e9-8c0d-02d2fb1aa1d7.jpg"
---

<p class="intro">De Italiaanse bondscoach Roberto Mancini kan voor de komende EK-kwalificatiewedstrijden tegen Griekenland (8 juni in Athene) en Bosnië (11 juni in Turijn) geen beroep doen op doelman Gianluigi Donnarumma.</p> <p>De 20-jarige keeper van AC Milan is uitgeschakeld door een hamstringblessure. Salvatore Sirigu (Torino) zal Donnarumma waarschijnlijk vervangen in het Italiaanse doel. Mancini heeft Antonio Mirante (AS Roma) als extra doelman opgeroepen.</p><p>Andrea Belotti is weer van de partij in de Italiaanse selectie. De aanvaller van Torino ontbrak sinds september. Italië begon de EK-kwalificatiecampagne met zeges tegen Finland (2-0) en Liechtenstein (6-0).</p><p>Zes spelers van de A-selectie kunnen zich na de twee kwalificatieduels nog aansluiten bij de selectie van Jong Italië voor het EK in eigen land en San Marino. Het gaat om verdediger Gianluca Mancini, de middenvelders Nicolò Zaniolo, Nicolò Barella en Lorenzo Pellegrini, en de aanvallers Federico Chiesa en Moise Kean.</p>
