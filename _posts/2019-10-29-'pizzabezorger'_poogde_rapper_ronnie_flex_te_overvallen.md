---
layout: post
title: "'Pizzabezorger' poogde rapper Ronnie Flex te overvallen"
date: Tue, 29 Oct 2019 09:54:52 +0100
category: binnenland
externe_link: "http://feeds.nos.nl/~r/nosnieuwsbinnenland/~3/-W94X-LVkns/2308130"
feature_image: "https://nos.nl/data/image/2019/10/29/588189/1008x567.jpg"
aantal: 168
unieke: 122
bron: "NOS"
---

<p>Een man die vermomd was als bezorger van bestelsite Thuisbezorgd heeft met twee handlangers geprobeerd de woning van Ronnie Flex te overvallen. Dat schrijven de rapper en zijn manager Ali B. op sociale media.</p>
<p>Op video's die de twee hebben gedeeld is te zien hoe een 'pizzabezorger' gisteravond rond 22.00 uur aanbelt bij een huis. Als er niet wordt opengedaan, komen twee handlangers, die hun gezicht hebben bedekt, ook bij de deur kijken. Uiteindelijk loopt het trio weer weg.</p>
<p>Ronnie Flex en Ali B. beschuldigen de drie ervan dat ze de woning van de rapper wilden overvallen. Ze hebben een beloning van 10.000 euro uitgeloofd als de daders worden gepakt.</p>
<p>"10K voor wie deze poepies identificeert", schrijft Ronnie Flex op Instagram. "nie weg rennen next time..." </p>
<p>De politie zegt desgevraagd dat er niet open werd gedaan, omdat er geen pizza was besteld en dat de 'verdachte situatie' twee uur later bij hen werd gemeld. De politie neemt de zaak serieus en doet onderzoek.</p><img src="http://feeds.feedburner.com/~r/nosnieuwsbinnenland/~4/-W94X-LVkns" height="1" width="1" alt=""/>
