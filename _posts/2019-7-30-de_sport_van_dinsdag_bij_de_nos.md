---
layout: post
title: "De sport van dinsdag bij de NOS"
date: Tue, 30 Jul 2019 06:07:11 +0200
category: sport
externe_link: "https://nos.nl/l/2295677"
feature_image: "https://nos.nl/data/image/2019/07/30/567160/1008x567.jpg"
---

<p>De sportuitzendingen van de NOS staan vandaag vooral in het teken van voetbal. PSV speelt tegen FC Basel in de tweede voorronde van de Champions League en we gaan op bezoek bij eredivisieclub FC Emmen.</p>
<p>Na een krankzinnige slotfase eindigde het eerste duel tussen PSV en FC Basel in 3-2. Om 20.00 uur is het tijd voor de return in Zwitserland.</p>
<p>De winnaar plaatst zich voor de derde voorronde, met wedstrijden tegen het Oostenrijkse Linzer ASK. De verliezer moet het doen met de derde voorronde voor de Europa League (tegen Sturm Graz of FK Haugesund).</p>
<p>FC Basel-PSV is rechtstreeks te volgen via een liveblog op NOS.nl en in de uitzending van Langs de Lijn En Omstreken op NPO Radio 1. Een samenvatting is te zien in het sportgedeelte van Nieuwsuur (vanaf 22.30 uur op NPO 2).</p>
<h2>Nog meer voetbal</h2>
<p>Komend weekend gaat ook de eredivisie weer van start, met onder meer FC Emmen. De club speelt voor het tweede jaar op rij in de eredivisie.</p>
<p>Hoe het ervoor staat met de club uit Drenthe is te zien in het Sportjournaal (vanaf 18.45 uur op NPO 1).</p>
