---
layout: post
title: "Duncan Laurence geeft concert in Ziggodome"
date: Fri, 24 May 2019 10:36:26 +0200
categories: 
- entertainment 
- opinie 
externe_link: "https://www.telegraaf.nl/entertainment/3641206/duncan-laurence-geeft-concert-in-ziggodome"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1d47678a-7dff-11e9-b9cc-0217670beecd.jpg"
---

<p class="intro">Duncan Laurence pakt het na zijn clubtoer grootser aan. De songfestivalwinnaar geeft op donderdag 26 maart een concert in de Ziggo Dome, maakte concertorganisator Friendly Fire vrijdag bekend. Kaarten zijn vanaf zaterdagochtend te koop.</p> <p>Tijdens zijn historische optreden op het Eurovisiesongfestival vlogen de 14.000 kaarten voor Duncans clubtoer over de toonbank. Zo’n beetje alle elf concerten waren uitverkocht nog voordat Duncan zijn Arcade als winnaar van het songfestival nogmaals mocht zingen in Tel Aviv. „Een aansluitende show in de grootste popzaal van Nederland geeft dit succes een logisch vervolg”, aldus Friendly Fire.</p><p>Met het concert in de Ziggo Dome gaat wederom een droom van Duncan in vervulling. „Het is niet te bevatten wat er allemaal gebeurt!”, jubelt de 25-jarige zanger. „Binnen een jaar na het songfestival langs de grootste poppodia in Nederland en in de grootste zaal van Nederland, dat had ik niet durven dromen.”</p><p>Niet alleen Nederland ligt aan Duncans voeten, ook Europa trekt aan de zanger. De Europese tournee die Duncan tijdens zijn verblijf in Tel Aviv aankondigde, is zo in trek dat hij in verschillende steden in grotere zalen staat. Ook zijn nieuwe concerten toegevoegd aan de tournee. Zo gaat Duncan nu ook naar België.</p>
