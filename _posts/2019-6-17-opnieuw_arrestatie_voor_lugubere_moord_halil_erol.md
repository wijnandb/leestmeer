---
layout: post
title: "Opnieuw arrestatie voor lugubere moord Halil Erol"
date: Mon, 17 Jun 2019 11:58:20 +0200
category: binnenland
externe_link: "https://www.telegraaf.nl/nieuws/2008263560/opnieuw-arrestatie-voor-lugubere-moord-halil-erol"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3131cc94-90ed-11e9-a8ad-02d2fb1aa1d7.jpg"
---

<p class="intro">De politie heeft maandag opnieuw iemand aangehouden vanwege mogelijk betrokkenheid bij de moord op Halil Erol. Het gaat om een 40-jarige vrouw uit Haarlem.</p> <p>Afgelopen vrijdag arresteerde de politie al een 42-jarige inwoner van Meppel in de zaak. Hij zit nog steeds vast en wordt maandag voorgeleid aan de rechter-commissaris. Hij is vrijdag opgepakt naar aanleiding van nieuw forensisch onderzoek.</p><p>Volgens het Dagblad van het Noorden gaat het om de ex-vrouw van Erol. De politie heeft dat nog niet bevestigd. Zij werd in november 2017 al eens aangehouden maar destijds een week later weer vrijgelaten. Nu zouden nieuwe dna-sporen zijn vastgesteld.</p><p>In stukken</p><p>Erol uit Steenwijk werd in februari 2010 als vermist opgegeven. Zijn auto werd een maand later zonder kentekenplaten brandend gevonden in het Groningse Haren. In juni werden in het buitengebied van Steenwijk de armen en benen van de man aangetroffen in een zak. In 2013 werden op meerdere plekken in Nederland nog meer lichaamsdelen van hem gevonden.</p><p>De hoofdofficier van justitie heeft in 2010 een beloning uitgeloofd voor de tip die leidt tot de oplossing van de zaak. De beloning van 15.000 euro is nog steeds beschikbaar.</p>
