---
layout: post
title: "Leeuwinnen krijgen flink meer poen"
date: Tue, 04 Jun 2019 11:06:48 +0200
category: sport
externe_link: "https://www.telegraaf.nl/sport/3687764/leeuwinnen-krijgen-flink-meer-poen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e152e20-86a8-11e9-94a5-0218eaf05005.jpg"
---

<p class="intro">Een international van het Nederlands elftal ontvangt meer dan vijf keer zo’n hoge vergoeding uit de commercie dan zijn collega in de nationale vrouwenploeg. In geld uitgedrukt? De spelers van Ronald Koeman krijgen 4000 euro per wedstrijd, de meiden van bondscoach Sarina Wiegman 750 euro per wedstrijd. Beide bedragen zijn bruto.</p> <p>Maar daar komt snel verandering in. Op weg naar het WK in Frankrijk, dat deze week van start gaat, hebben de Leeuwinnen de verzekering gekregen dat ze er in de komende jaren financieel flink op vooruit gaan als het om de commerciële deals gaat.</p><p>Wat zijn commerciële vergoedingen precies?</p><p>Rond elke wedstrijd van Oranje wordt door de vaste sponsoren het portretrecht van de internationals afgekocht. Zo wordt het makkelijker voor sponsors om in te haken op prestaties. Daardoor kunnen zij bij een overwinning bijvoorbeeld een felicitatie in een advertentie verwerken. Daarbij mag dan een afbeelding van diverse spelers of speelsters worden gebruikt.</p><p>Bij langlopende campagnes of activiteiten rond een eindtoernooi worden speciale deals gesloten, die staan los van de pot met commerciële vergoedingen. Op dat vlak ontvangen de mannen nog steeds meer. Dat is zo opgebouwd door een jarenlange historie. Ook de vergoedingen van de KNVB bij eindtoernooien vallen voor de mannen hoger uit, aangezien de premies van de FIFA veel hoger zijn.</p>
