---
layout: post
title: "De hele dag dansen en zingen, nu nog leren voetballen op de Salomonseilanden"
date: Thu, 23 May 2019 06:17:04 +0200
categories: 
- sport 
- voetbal 
externe_link: "https://nos.nl/l/2285910"
feature_image: "https://nos.nl/data/image/2019/05/23/551880/1008x567.jpg"
---

<p>Wim Rijsbergen is bondscoach van de Salomonseilanden. Gedanst en gezongen wordt er daar al volop, nu is het aan de Nederlandse bondscoach om het land ook serieus te leren voetballen.</p>
<p>De selectie van de Salomonseilanden bereidt zich momenteel in Nederland voor op de Pacific Games. "Een soort Olympische Spelen voor landen uit de Pacific", legt Rijsbergen uit. "Ik denk dat ik daar de enige Nederlander ben, dat kan ik mijn kleinkinderen straks mooi vertellen."</p>
<p>Omdat het maar voor drie maanden is, stond de 67-jarige Rijsbergen wel open voor deze tropische klus. "Het is een stuk van de wereld waar ik eigenlijk nog nooit geweest was, uiteindelijk kwam eruit dat drie maanden prima te doen is."</p>
<p>Wat verwacht iemand die een WK-finale speelde nou van zo'n elftal? "Ze zijn de hele dag aan het zingen en dansen, dat maakt ook onderdeel uit van hun cultuur. Ik hoop dat wij ze een beetje voetballen kunnen bijbrengen."</p>
<p>"De Salomonseilanden hebben in totaal 600.000 inwoners, dat heeft Rotterdam ook", zegt de oud-bondscoach van IndonesiÃ« en Trinidad en Tobago ter illustratie. "Maar ik denk dat het niveau in Rotterdam iets hoger ligt."</p>
<p>De eerste oefenwedstrijd werd woensdag met 1-0 verloren van ADO '20, uitkomend in de derde divisie van het zondagvoetbal. In aanmerking genomen dat het elftal van Rijsbergen net een reis van 15.000 kilometer achter de rug heeft, biedt dat vast aanknopingspunten.</p>
