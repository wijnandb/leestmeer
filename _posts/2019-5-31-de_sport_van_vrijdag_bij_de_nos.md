---
layout: post
title: "De sport van vrijdag bij de NOS"
date: Fri, 31 May 2019 06:08:22 +0200
category: sport
externe_link: "https://nos.nl/l/2287009"
feature_image: "https://nos.nl/data/image/2019/05/31/553673/1008x567.jpg"
---

<p>Na een week vol besloten trainingen gaan we vandaag weer buurten bij de Oranje-voetbalsters om te kijken hoe hun voorbereiding op het WK verloopt. Bondscoach Sarina Wiegman geeft een persconferentie en we spreken ook een van de speelsters.</p>
<p>Beelden daarvan zijn terug te zien in het Sportjournaal om 18.45 uur op NPO 1. Op 11 juni speelt Nederland zijn eerste WK-wedstrijd tegen Nieuw-Zeeland.</p>
<h2>Vuurwerk in de Giro?</h2>
<p>In de Giro d'Italia zijn we toe aan de negentiende etappe en dat belooft weer vuurwerk. Het 151 kilometer lange parcours bevat verschillende beklimmingen en de slotklim is 13 kilometer lang.</p>
<p>De renners stappen om 13.05 uur op de fiets en hun verrichtingen zijn te volgen in een liveblog op NOS.nl en in de NOS-app. Een samenvatting van de etappe is te zien in het Sportjournaal.</p>
<h2>Federer en Nadal</h2>
<p>En ook op Roland Garros gaat de strijd verder. Onder anderen Roger Federer en Rafael Nadal komen in actie in de derde ronde. We laten samenvattingen zien in het Sportjournaal en op NOS.nl en in de NOS-app.</p>
