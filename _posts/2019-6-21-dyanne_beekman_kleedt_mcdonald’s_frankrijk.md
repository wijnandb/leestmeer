---
layout: post
title: "Dyanne Beekman kleedt McDonald’s Frankrijk"
date: Fri, 21 Jun 2019 08:00:00 +0200
categories: 
- entertainment 
- sterren 
externe_link: "https://www.telegraaf.nl/entertainment/935773016/dyanne-beekman-kleedt-mc-donald-s-frankrijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/af9d74da-93e9-11e9-8417-02d1dbdc35d1.jpg"
---

<p class="intro">Wie dit najaar een Big Mac of Happy Meal bestelt in la douce France kan zomaar worden geholpen door medewerkers in bedrijfskleding van de Nederlandse fashiononderneemster Dyanne Beekman. De bekende tv-styliste sloot onlangs een contract met McDonald’s Frankrijk.</p> <p>De Franse tak van de fastfoodketen is zó enthousiast over de McDonald’s-lijn van Beekman, dat de medewerkers van het filiaal op de Champs-Elysées op donderdag 20 juni de primeur kregen tijdens Men Fashion Week. Zij droegen de bedrijfskleding tijdens de show van een Frans modehuis, dat de McDonalds op de Champs Elysées heeft uitgekozen om zijn nieuw collectie te presenteren. Om welke naam uit de modewereld het gaat is nog geheim.</p><p>Stijlboek</p><p>Volgens Beekman moet de collectie, met een zowel stoere als elegante uitstraling, laten zien dat bedrijfskleding geen keurslijf hoeft te zijn. Ook de bedrijfssneaker die Beekman in 2017 lanceerde, maakt deel uit van de Franse McDonalds-collectie. Geheel volgens de filosofie van Beekman kunnen de medewerkers van McDonald’s zelf variëren in de manier waarop ze de items dragen. Het bijgeleverde stijlboekje geeft handige tips.</p><p>,,Het blijft bijzonder dat ik bijna tien jaar geleden voor het eerst kleding ontwierp voor McDonald’s Nederland en inmiddels zo’n groot bereik heb met de collectie. Door innovaties blijft de McDonalds-lijn zowel up to date, als aantrekkelijk voor de verschillende landen”, vertelt Dyanne.</p><p>Met nieuwkomer Frankrijk erbij levert de Beekman Group inmiddels bedrijfskleding en/of schoenen aan McDonald’s in maar liefst 18 landen, waar onder de Benelux, Zwitserland, Oekraïne, Martinique, Kroatië, Duitsland en Oostenrijk. Gesprekken lopen met onder meer Canada, Tsjechië en Slowakije.</p>
