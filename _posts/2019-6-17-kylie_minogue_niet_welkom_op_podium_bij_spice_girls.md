---
layout: post
title: "Kylie Minogue niet welkom op podium bij Spice Girls"
date: Mon, 17 Jun 2019 08:54:23 +0200
categories: 
- entertainment 
- gossip 
externe_link: "https://www.telegraaf.nl/entertainment/186174676/kylie-minogue-niet-welkom-op-podium-bij-spice-girls"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bd72cd3c-90cc-11e9-a8ad-02d2fb1aa1d7.jpg"
---

<p class="intro">Hoewel de Spice Girls onlangs zonder vijfde bandlid hebben getoerd, ziet het er niet naar uit dat Victoria Beckham snel zal worden vervangen. Tijdens een radio-interview met 2DayFM Breakfast liet Mel B er geen enkele twijfel over bestaan: als de dames volgend jaar ’Down Under’ gaan, is er geen plaats voor (gast)optredens van ’lokale’ sterren.</p> <p>Radio-presentator Grant Denyer stelde aan Scary Spice de vraag of ze wellicht Kylie Minogue het podium zou oproepen, waarna ze antwoordde: „Nee... ik denk het niet.”</p><p>- „Dannii dan?”</p><p>„Nee, ik zei net al nee”, antwoordde Mel vervolgens fel. Niemand in deze groep is te vervangen.”</p><p>Denyer probeerde het nog met een andere Australische ster, John Farnham. „Nee, nee, houd je mond!”, riep Mel, en dat deed de presentator dan ook maar.</p><p>Anders dan dat de uitspraak van Mel misschien doet vermoeden, zijn de Minogue-zusjes al heel lang bevriend met de Spice Girls. Dannii en Spice Girl Emma Bunton zaten bijvoorbeeld allebei in de jury van X Factor UK.</p><p>Tijdens het allerlaatste concert van hun reünie-tour in het Wembley-stadion maakten de Spice Girls bekend dat er ook een Down Under Tour komt.</p>
