---
layout: post
title: "Vliegtuigen KLM en Easyjet botsen bij gate Schiphol"
date: Tue, 09 Jul 2019 08:49:02 +0200
category: nieuws
externe_link: "https://nos.nl/l/2292694"
feature_image: "https://nos.nl/data/image/2019/07/09/562204/1008x567.jpg"
---

<p>Een vliegtuig van Easyjet en een toestel van KLM zijn vanmorgen op Schiphol gebotst. De toestellen stonden op de grond toen het ongeluk gebeurde. Beide vliegtuigen zijn beschadigd geraakt. Voor zover bekend is er niemand gewond.</p>
<p>De toestellen raakten elkaar tijdens de 'pushback'; het moment dat een vliegtuig vanaf de gate naar achteren wordt geduwd om te vertrekken. "Het vliegtuig gaat nog heel langzaam dan", zegt een woordvoerder van KLM.</p>
<p>Het KLM-toestel stond klaar om te vertrekken naar Madrid. Mensen aan boord worden nu uit de Boeing gehaald. KLM probeert een ander toestel te regelen zodat de passagiers alsnog snel naar Spanje kunnen vliegen. Het vliegtuig van Easyjet was op weg naar Londen, meldt NH Nieuws.</p>
<p>Waar het precies fout ging, wordt uitgezocht. Het is nog onduidelijk hoe groot de schade aan de toestellen is.</p>
