---
layout: post
title: "Nadal heeft geen enkel probleem met Medvedev in eindstrijd Montreal"
date: Mon, 12 Aug 2019 00:03:18 +0200
categories: 
- sport 
- tennis 
externe_link: "https://www.telegraaf.nl/sport/215030399/nadal-heeft-geen-enkel-probleem-met-medvedev-in-eindstrijd-montreal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d346633e-bc83-11e9-94c0-02d1dbdc35d1.jpg"
---

<p class="intro">Rafael Nadal heeft bij het tennistoernooi van Montreal de titel geprolongeerd. De 33-jarige Spanjaard versloeg in de finale de Rus Daniil Medvedev zonder problemen.</p> <p>De als eerste geplaatste routinier zegevierde in twee sets: 6-3 6-0. Het duel was al na 1 uur en 10 minuten beslist. Voor Nadal was het zijn vijfde triomf bij het hardcourttoernooi in Canada. Hij was in 2005, 2008, 2013 en 2018 ook al de beste. De huidige nummer 2 van de wereld veroverde zijn 83e titel in zijn schitterende loopbaan.</p><p>Nadal hoefde in de halve finale niet in actie te komen. Zijn Franse tegenstander Gaël Monfils trok zich terug wegens een enkelblessure. Medvedev was in de halve eindstrijd zijn landgenoot Karen Chachanov in twee sets de baas. De 23-jarige Rus verspeelde op weg naar de finale in Montreal niet één set en stond in totaal amper vier uur op de baan.</p><p>In de eindstrijd bleek Medvedev echter allerminst opgewassen tegen Nadal, die in de eerste set aan een break in de vierde game voldoende had voor de winst. In de tweede set was de Rus, die nog nooit tegen Nadal speelde, kansloos.</p>
