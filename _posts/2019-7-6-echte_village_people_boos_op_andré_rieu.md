---
layout: post
title: "Echte Village People boos op André Rieu"
date: Sat, 06 Jul 2019 16:40:50 +0200
categories: 
- entertainment 
- gossip 
externe_link: "https://www.telegraaf.nl/entertainment/1044453093/echte-village-people-boos-op-andre-rieu"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4a4cd3b4-a014-11e9-a30f-0218eaf05005.jpg"
---

<p class="intro">De Amerikaanse discogroep Village People is boos op André Rieu. De mannen die deze maand als gast op het podium staan bij de violist in Maastricht zijn voormalige leden die zijn ontslagen en nu de naam van de groep misbruiken, staat in een zaterdag verspreid statement.</p> <p>„Wij treden niet op met André Rieu in Nederland. We vinden het vervelend dat onze fans zijn misleid”, aldus de Village People. „We zijn geschokt dat André Rieu zijn reputatie op het spel zet door deze fraudeurs een podium te geven. Deze mensen zijn geen Village People.” De groep wil dat Rieu zo snel mogelijk zijn excuses aanbiedt ’aan het Nederlandse volk en aan de Village People’. „Anders hebben we geen andere keus dan een rechtszaak te beginnen.”</p><p>André Rieu maalt niet om de dreigende taal. De Limburgse violist ’heeft helemaal niks van doen’ met de Amerikaanse discogroep, laat zijn zoon Pierre weten.</p><p>„Wij zijn ons er zeer van bewust dat we ze niet Village People mogen noemen. Dat doen we ook nergens, dan zouden we in grote problemen komen.” Village People en Kings of Disco liggen volgens Pierre met elkaar in de clinch over het gebruik van de naam van de Amerikaanse discogroep. „Village People dat is nu nog één iemand. Die is zijn eigen groep nog aan het formeren. Met de mensen die nu bij ons staan, Kings of Disco, hebben wij een jaar geleden al contact gehad en vastgelegd wat we gaan doen.”</p>
