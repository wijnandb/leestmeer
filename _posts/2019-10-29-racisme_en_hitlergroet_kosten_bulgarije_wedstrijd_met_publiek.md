---
layout: post
title: "Racisme en Hitlergroet kosten Bulgarije wedstrijd met publiek"
date: Tue, 29 Oct 2019 16:10:42 +0100
category: sport
externe_link: "https://nos.nl/l/2308176"
feature_image: "https://nos.nl/data/image/2019/10/29/588264/1008x567.jpg"
aantal: 154
unieke: 109
bron: "NOS"
---

<p>De Europese voetbalbond heeft Bulgarije bestraft met een wedstrijd zonder publiek en een boete van 75.000 euro voor de racistische spreekkoren en het brengen van de Hitlergroet door Bulgaarse supporters tijdens de EK-kwalificatiewedstrijd tegen Engeland.</p>
<p>De UEFA had Bulgarije ook uit kunnen sluiten voor de play-offs in maart, maar koos dus voor een mildere straf. De Bulgaren moeten zich de komende twee jaar wel extra goed gedragen, een nieuwe overtreding leidt tot een extra wedstrijd zonder publiek.</p>
<h2>Twee keer stilgelegd</h2>
<p>Bulgarije-Engeland werd op 14 oktober twee keer kort stilgelegd vanwege herhaaldelijke oerwoudgeluiden richting zwarte spelers van de Engelsen. Op beide momenten vond op het veld overleg plaats tussen spelers, trainers en officials, waarna het duel werd hervat.</p>
<p>Ook de volksliederen van beide landen werden verstoord. Hiervoor kreeg Bulgarije een boete van 10.000 euro en Engeland een boete van 5.000 euro opgelegd.</p>
<p>De volgende thuiswedstrijd van Bulgarije is het treffen met TsjechiÃ« op 17 november.</p>
