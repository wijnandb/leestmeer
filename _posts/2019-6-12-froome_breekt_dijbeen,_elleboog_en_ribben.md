---
layout: post
title: "Froome breekt dijbeen, elleboog en ribben"
date: Wed, 12 Jun 2019 19:44:54 +0200
categories: 
- sport 
- wielrennen 
externe_link: "https://www.telegraaf.nl/sport/514774478/froome-breekt-dijbeen-elleboog-en-ribben"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/634fb3c6-8d4b-11e9-804a-02c309bc01c1.jpg"
---

<p class="intro">Chris Froome heeft bij zijn zware val tijdens de verkenning van de tijdrit in de Critérium du Dauphiné zijn dijbeen gebroken, zijn elleboog en enkele ribben. Dat meldt Team Ineos, de ploeg van de viervoudig tourwinnaar, na onderzoek in het ziekenhuis.</p> <p>Froome werd voor een eerste onderzoek overgebracht naar een ziekenhuis in Roanne. Vervolgens werd de Britse wielrenner naar een universitair ziekenhuis in Saint-Étienne gevlogen waar hij woensdagavond al onder het mes ging.</p><p>Team Ineos wist eerder op woensdag al te melden dat Froome volgende maand niet op jacht kan gaan naar zijn vijfde eindzege van de Ronde van Frankrijk. Froome wilde zo graag in een rijtje komen met Eddy Merckx, Bernard Hinault, Jacques Anquetil en Miguel Indurain.</p><p>Het is niet bekend of de 34-jarige Froome dit seizoen nog aan wedstrijden kan deelnemen.</p><p>Teammanager Dave Brailsford beloofde dat zijn ploeg alles in het werk gaat stellen om Froome en zijn gezin te steunen. „We kennen allemaal de risico’s van deze sport”, zei hij. „Maar het is altijd schrikken als iemand zulke ernstige verwondingen oploopt. Een van de sterke punten van Chris Froome is zijn enorme veerkracht. We zullen hem eerst steunen en vervolgens helpen om zijn nieuwe doelen te bereiken.”</p>
