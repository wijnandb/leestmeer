---
layout: post
title: "Horrorongeluk: jongetje (6) maakt metershoge val uit achtbaan"
date: Thu, 30 May 2019 21:01:04 +0200
categories: 
- entertainment 
- opinie 
externe_link: "https://www.telegraaf.nl/nieuws/3671255/horrorongeluk-jongetje-6-maakt-metershoge-val-uit-achtbaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/88270604-830f-11e9-ae61-02d2fb1aa1d7.jpg"
---

<p class="intro">Een Brits pretpark is donderdag opgeschrikt door een levensgevaarlijke val van een 6-jarig jongetje uit een achtbaan. Het kind slingerde onder de ogen van zijn moeder zo’n negen meter naar beneden. Hij is per traumahelikopter gewond naar het ziekenhuis gebracht.</p> <p>Het incident vond plaats in attractiepark Lightwater Valley in het noorden van het Verenigd Koninkrijk. The Daily Mail spreekt van een ’horrorongeluk’.</p><p>Het jongetje was uit de veiligheidsgordels geraakt, mogelijk omdat hij te klein was. Meerdere ooggetuigen in het park zagen de kleuter vervolgens uit het karretje hangen. Hij viel al snel naar beneden, tot grote schrik van de moeder. Pretparkbezoekers die in de rij stonden te wachten, schreeuwden naar de attractiebeheerder om een noodstop.</p><p>Omstanders snelden meteen naar het gevallen kind toe. Hij was wonderwel nog bij zinnen en verkeert niet in levensgevaar. De Britse politie onderzoekt de oorzaak van de val.</p>
