---
layout: post
title: "Verstappen: ’Ik dacht dat het na de start voorbij was’"
date: Sun, 30 Jun 2019 17:15:38 +0200
categories: 
- sport 
- autosport 
externe_link: "https://www.telegraaf.nl/sport/2117396611/verstappen-ik-dacht-dat-het-na-de-start-voorbij-was"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/16394426-9b65-11e9-8d11-0217670beecd.jpg"
---

<p class="intro">Max Verstappen kende bij de Grand Prix in Oostenrijk een slechte start, maar knokte zich uiteindelijk terug en pakte zelfs de overwinning.</p> <p>„Na de start dacht ik dat de race voorbij was, maar we bleven tot het einde hard pushen”, zei de kersverse winnaar op de Red Bull Ring na afloop van een spectaculaire race tegen F1.</p><p>„Na de pitstop vlogen we er doorheen. Op de rechte stukken was de snelheid goed en konden we passeren. Ik ben blij voor het hele team. Het is ons eerste jaar samen”, zegt de Nederlander over de samenwerking met motorleverancier Honda. Vorig jaar won Verstappen ook al in Oostenrijk, de thuishaven van Red Bull. „Om hier te winnen, is geweldig.”</p><p>Verstappen had zich twee rondes voor het einde terug geknokt naar plek 2 en raakte in gevecht met de Ferrari van Charles Leclerc, die toen nog de leiding in handen had. De Limburger pakte de binnenbocht en verdedigde vervolgens zijn positie. Tijdens die actie toucheerde hij de wagen van de Monegask voorbij. „Zo is racen en racen is hard. Anders moet je maar thuisblijven”, zegt de Nederlander over het race-incident waar de wedstrijdleiding zich na de race over boog.</p><p>Ruim drie uur later werd uiteindelijk bekend dat Verstappen geen straf kreeg en zich de terechte winnaar in Spielberg mocht noemen. Daar had de Nederlander ook amper aan getwijfeld. „Als dit al niet meer mag bij het racen, wat heeft de Formule 1 dan nog voor zin?”</p>
