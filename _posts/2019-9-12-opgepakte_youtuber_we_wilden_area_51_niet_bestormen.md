---
layout: post
title: "Opgepakte YouTuber: we wilden Area 51 niet bestormen"
date: Thu, 12 Sep 2019 14:50:39 +0200
categories: 
- entertainment 
- gossip 
externe_link: "https://www.telegraaf.nl/entertainment/2057778526/opgepakte-you-tuber-we-wilden-area-51-niet-bestormen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2dde4e24-d55c-11e9-95b7-0217670beecd.jpg"
aantal: 258
unieke: 173
bron: "De Telegraaf"
---

<p class="intro">De Nederlandse YouTubers die dinsdag werden gearresteerd bij het zwaar beveiligde Area 51 in Nevada zitten nog altijd vast. De 21-jarige Govert Sweep denkt dat ze hem en de 20-jarige Ties Granzier nog niet vrijlaten omdat ze hebben gezegd dat ze YouTubers zijn, zegt hij vanuit de politiecel in gesprek met de lokale zender KTNV.</p> <p>„Als ik geen YouTuber was... Ik zit alleen vast omdat ik een verboden terrein betrad en ik denk niet dat dat normaal is voor zo’n kleine overtreding”, aldus Sweep. Volgens hem waren hij en Granzier op zoek naar een plek met goed uitzicht op Area 51, waar sinds een paar weken veel aandacht voor is vanwege een oproep op internet om het terrein te bestormen. „We waren niet van plan om het terrein te bestormen”, verduidelijkt Sweep. „We vertrekken de dag voor de bestorming.”</p><p>De Amerikaan Matty Roberts had op 20 september op Facebook een oproep gedaan de basis van de Amerikaanse luchtmacht binnen te dringen, onder het motto ’Zo’n grote groep kunnen ze niet stoppen’. Roberts kreeg ruim 2 miljoen aanmeldingen, plus een bezoekje van de FBI, waarna hij de ’bestorming’ annuleerde en zich terugtrok. Al decennia gaan er geruchten dat daar vliegende schotels en buitenaardse wezens worden bewaard.</p><p>De opgepakte vloggers zijn de 20-jarige Ties Granzier uit het Limburgse Linne en de 21-jarige Govert Sweep uit Boxmeer. Sweep is een ’urban explorer’, die filmpjes maakt over verlaten gebouwen. Granzier richt zich vooral op opvallende acties. Zo maakte hij eerder dit jaar een boot van ducttape. Sweep heeft 308.000 abonnees, Granzier ruim 735.000.</p>
