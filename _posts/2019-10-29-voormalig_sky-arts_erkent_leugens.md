---
layout: post
title: "Voormalig Sky-arts erkent leugens"
date: Tue, 29 Oct 2019 20:26:42 +0100
category: sport
externe_link: "https://www.telegraaf.nl/sport/1720354248/voormalig-sky-arts-erkent-leugens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/43f484bc-fa82-11e9-af6d-02c309bc01c1.jpg"
aantal: 176
unieke: 114
bron: "De Telegraaf"
---

<p class="intro">Voormalig ploegarts Richard Freeman van Team Sky geeft toe dat hij in het verleden leugens heeft verteld. Hij heeft ook verklaard dat hij degene was die de testosteronpleisters had besteld die in 2011 werden bezorgd op het hoofdkwartier van Team Sky. Dat zegt zijn advocate Mary O’Rourke.</p> <p>Team Sky, dat sinds 2019 rijdt onder de naam Team Ineos, en Freeman liggen al enkele jaren onder vuur over die bestelling. Uit onderzoek was al gebleken dat het pakket was besteld door Freeman, die toen ook de arts van de Britse wielerbond was.</p><p>De arts beweert echter via zijn advocate dat de bestelling niet voor een wielrenner was, maar voor Shane Sutton, toenmalig coach van Team Sky en de Britse wielerbond. Die heeft eerder in het onderzoek ontkend iets te weten van de bestelling.</p><p>Freeman moet zich bij de medische commissie verantwoorden voor 22 aanklachten, waaronder liegen en het bestellen van testosteron. „Hij heeft in het verleden een hoop leugens verteld en kon zichzelf er niet toe brengen de waarheid te spreken, zelfs niet tegen zijn advocaten”, verklaarde O’Rourke.</p>
