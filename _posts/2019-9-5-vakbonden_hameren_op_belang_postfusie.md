---
layout: post
title: "Vakbonden hameren op belang postfusie"
date: Thu, 05 Sep 2019 10:53:55 +0200
categories: 
- financieel 
- koersen 
externe_link: "https://www.telegraaf.nl/financieel/30165654/vakbonden-hameren-op-belang-postfusie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/de9b9624-cfba-11e9-8f10-02d1dbdc35d1.jpg"
---

<p class="intro">Het kabinet moet de fusie van PostNL en Sandd alsnog mogelijk maken nu de Autoriteit Consument &amp; Markt (ACM) geen toestemming heeft gegeven voor de samensmelting. Dat schrijven drie vakbonden in een gezamenlijke reactie op het besluit van de markttoezichthouder.</p> <p>„Stop het huidige afbraakbeleid met onhoudbare concurrentie!”, aldus de bonden FNV, CNV en BVPP. Eerder riepen PostNL en Sandd het ministerie van Economische Zaken en Klimaat al op het oordeel van de ACM naast zich neer te leggen.</p><p>De ACM gaat niet akkoord met de voorgenomen overname van Sandd door PostNL, omdat zo een monopolist op het gebied van postbezorging zou ontstaan. De vakbonden vinden dat de marktwaakhond daarmee geen oog heeft voor de gevolgen voor medewerkers in de postbezorging. De postbedrijven zien hun markt zo snel krimpen dat alleen bezuinigingen niet genoeg zijn om overeind te blijven, aldus de bonden. Valt een van de postbedrijven om, dan gaat dat volgens hen gepaard met „veel en nodeloos banenverlies.”</p>
