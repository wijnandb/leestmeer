---
layout: post
title: "Britse zender ITV stopt realityshow na dood gast"
date: Wed, 15 May 2019 12:34:42 +0200
category: buitenland
externe_link: "http://feeds.nos.nl/~r/nosnieuwsbuitenland/~3/_y-ju15DA5E/2284740"
feature_image: "https://nos.nl/data/image/2019/05/15/550066/1008x567.jpg"
---

<p>Het Britse tv-station ITV heeft een reality-show van de buis gehaald na de dood van een 63-jarige gast van het programma. De man, Steve Dymond, werd op 9 mei dood aangetroffen, een week na de opname van het programma de Jeremy Kyle-show. Hij had zelfmoord gepleegd. Dymond werd in het programma onderworpen aan een leugentest.</p>
<p>In het programma worden deelnemers met elkaar geconfronteerd over zaken als seks en verslaving. De voormalige voorzitter van het Britse verbond van psychiaters beschrijft de show als "het theater van de wreedheid".</p>
<p>De topvrouw van ITV, Carolyn McCall, besloot gezien de ernst van het gebeurde een punt achter de show te zetten, nadat het programma eerder al voorlopig niet werd uitgezonden. Een woordvoerder van premier May had de dood van de man "zeer verontrustend" genoemd.</p>
<p>De Jeremy Kyle-show bestond 14 jaar en werd steevast door zo'n miljoen mensen bekeken. ITV zal het programma waarin Steve Dymond optrad niet uitzenden.</p>
<p>Britse tabloids melden dat zelfmoord na een optreden in een reality-show geen zeldzaamheid is.</p><img src="http://feeds.feedburner.com/~r/nosnieuwsbuitenland/~4/_y-ju15DA5E" height="1" width="1" alt=""/>
