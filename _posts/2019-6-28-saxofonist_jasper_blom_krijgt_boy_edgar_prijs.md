---
layout: post
title: "Saxofonist Jasper Blom krijgt Boy Edgar Prijs"
date: Fri, 28 Jun 2019 18:31:12 +0200
category: cultuur
externe_link: "https://nos.nl/l/2291111"
feature_image: "https://nos.nl/data/image/2019/06/28/559810/1008x567.jpg"
---

<p>Saxofonist Jasper Blom krijgt de belangrijkste prijs voor jazz en geïmproviseerde muziek, de Buma Boy Edgar Prijs. Hij geldt als een vooraanstaand tenor- en sopraansaxofonist en streeft in zijn werk naar het samensmelten van jazz, pop, klassiek en geïmproviseerde muziek.</p>
<p>"Met het Jasper Blom Quartet produceerde hij het afgelopen decennium cd's met bijzondere, ingenieuze composities binnen een breed stijlscala van pop, funk en free jazz tot soundscapes en middeleeuwse polyfonie. Altijd stevig geworteld in technisch solide spel en een structuur waarin op het hoogste niveau geïmproviseerd en samengespeeld kan worden", schrijft de jury in zijn rapport.</p>
<p>Luister hier naar een optreden:</p>
<p>Blom (1965) treedt niet alleen op met zijn eigen ensemble, hij organiseert ook vaak jamsessies. Hij werkte samen met grote namen als zangeres Randy Crawford, toetsenist George Duke en jazztrompetist Chet Baker. Ook trad hij op met het Metropole Orkest en het Jazz Orchestra of the Concertgebouw. Hij is docent aan het Conservatorium van Amsterdam.</p>
<p>De prijs, een bedrag van 12.500 euro en een sculptuur van Jan Wolkers, wordt in december aan Blom uitgereikt in het Bimhuis in Amsterdam.</p>
