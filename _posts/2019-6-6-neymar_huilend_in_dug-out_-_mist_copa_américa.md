---
layout: post
title: "Neymar huilend in dug-out - mist Copa América"
date: Thu, 06 Jun 2019 08:04:10 +0200
categories: 
- entertainment 
- opinie 
externe_link: "https://www.telegraaf.nl/sport/1149790888/neymar-huilend-in-dug-out-mist-copa-america"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0d1d77e6-8827-11e9-a7d0-0217670beecd.jpg"
---

<p class="intro">Neymar mist de Copa América in eigen land. De sterspeler van Brazilië raakte in het oefenduel met Qatar geblesseerd. Na 17 minuten moest Neymar van het veld met een enkelblessure.</p> <p>Bondscoach Tite was in eerste instantie hoopvol dat de blessure niet ernstig was. „Ik zag in de rust dat zijn enkel gezwollen was. Het is waarschijnlijk geen ernstige blessure”, zei hij nog na de wedstrijd. „Ik hoop dat hij snel herstelt, want Neymar is voor ons een bijzondere speler.” Een paar uur later was alle hoop verdwenen en kwam de Braziliaanse voetbalbond met een verklaring dat de Copa América er niet in zit voor Neymar: de aanvaller heeft een enkelband gescheurd.</p><p>Eerder dit jaar stond Neymar al vier maanden aan de kant met een voetblessure. De duurste voetballer ter wereld brak in de bekerwedstrijd tegen Strasbourg weer een middenvoetsbeentje in de voet die hij vorig jaar ook al blesseerde. Neymar was toen net op tijd fit voor het WK.</p>
