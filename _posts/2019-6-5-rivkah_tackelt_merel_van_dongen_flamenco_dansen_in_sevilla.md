---
layout: post
title: "Rivkah tackelt Merel van Dongen: flamenco dansen in Sevilla"
date: Wed, 05 Jun 2019 07:25:22 +0200
categories: 
- sport 
- voetbal 
externe_link: "https://nos.nl/l/2287679"
feature_image: "https://nos.nl/data/image/2019/06/05/554713/1008x567.jpg"
---

<p>De Oranjevrouwen hopen deze zomer hoge ogen te gooien in Frankrijk. NOS-verslaggeefster Rivkah op het Veld tackelt in aanloop naar het WK verschillende betrokkenen. In aflevering 1: international Merel van Dongen.</p>
<p>Twee jaar geleden zat Van Dongen niet bij de EK-selectie, hoe ging ze daarmee om? En hoe reageerde ze toen ze ditmaal wél bij de WK-selectie zat? Daarnaast praten ze over het leven in Spanje, over de Oranjevrouwen, het naderende WK en die keren dat Van Dongen aan stoppen dacht. "Als je altijd investeert maar nooit kan oogsten, waarom ga je dan door?"</p>
<p>Inmiddels speelt Van Dongen al een jaar in Sevilla, bij Real Betis. Hoe is haar topografische kennis van het land? Ze gaat er een weddenschap over aan met hoge inzet: als de 26-jarige verdedigster een vraag fout heeft, moet ze de flamenco dansen op het Plaza de España.</p>
<p>Verder in Rivkah tackelt: ADO Den Haag/Ajax-middenveldster Victoria Pelova, Bayern München-duo Jill Roord &amp; Lineth Beerensteyn en de NOS-analisten bij het WK in Frankrijk.</p>
