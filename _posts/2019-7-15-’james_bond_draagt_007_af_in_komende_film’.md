---
layout: post
title: "’James Bond draagt 007 af in komende film’"
date: Mon, 15 Jul 2019 08:12:00 +0200
categories: 
- entertainment 
- gossip 
externe_link: "https://www.telegraaf.nl/entertainment/699777409/james-bond-draagt-007-af-in-komende-film"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ce6d4e9e-a6db-11e9-9d35-02d1dbdc35d1.jpg"
---

<p class="intro">James Bond zegt in de komende film zijn iconische nummer 007 vaarwel. Volgens The Daily Mail draagt de Britse spion in Bond 25 zijn taken over aan een jonge vrouw.</p> <p>Captain Marvel-actrice Lashana Lynch zou inmiddels gestrikt zijn voor de rol van de nieuwe 007. Een bron van de krant meldt dat haar personage ongevoelig is voor charmeur Bond. „Natuurlijk is Bond geïnteresseerd in de nieuwe, vrouwelijke 007 en probeert hij haar te verleiden. Hij staat perplex als zijn charmes geen effect hebben op deze briljante, jonge, zwarte vrouw”, aldus de insider.</p><p>Met het overdragen van zijn codenaam binnen de Britse inlichtingendienst MI6, is nog steeds niet duidelijk hoe James Bond zelf zal voortleven in de filmreeks. Daniel Craig speelt de rol in het komende deel voor het laatst. De namen van Idris Elba, Tom Hiddleston en Tom Hardy zijn al vaak genoemd als opvolgers.</p>
