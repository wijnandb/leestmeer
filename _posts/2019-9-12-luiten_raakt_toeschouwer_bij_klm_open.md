---
layout: post
title: "Luiten raakt toeschouwer bij KLM Open"
date: Thu, 12 Sep 2019 11:21:39 +0200
category: sport
externe_link: "https://www.telegraaf.nl/sport/240400701/luiten-raakt-toeschouwer-bij-klm-open"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b96d4b56-d53f-11e9-8388-02d2fb1aa1d7.jpg"
aantal: 138
unieke: 100
bron: "De Telegraaf"
---

<p class="intro">Golfer Joost Luiten heeft tijdens de eerste ronde van het KLM Open op golfbaan The International bij Schiphol een toeschouwer geraakt.</p> <p>De bal ketste hard op de onderrug van de man, die meteen ineenkromp van de pijn. Hij liep geen ernstig letsel op, wel een flinke rode plek.</p><p>Het gebeurde op de achttiende hole, de negende die Luiten afwerkte (hij is begonnen op de tiende). Vanaf de tee sloeg de tweevoudig winnaar de bal zo ver mogelijk weg, maar de bal zeilde naar het hoge gras aan de rand van de baan waar de toeschouwer stond. Luiten sprak de man even en vervolgde daarna zijn ronde.</p><p>De 33-jarige Bleiswijker heeft het vooralsnog moeilijk in zijn thuistoernooi. Halverwege heeft Luiten al drie bogeys genoteerd en nog geen birdies. Met 3 boven par deelt hij de 77e positie in de tussenstand.</p>
