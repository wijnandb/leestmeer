---
layout: post
title: "Bondscoach Brazilië haalt uit naar Messi"
date: Mon, 08 Jul 2019 14:17:58 +0200
categories: 
- entertainment 
- opinie 
externe_link: "https://www.telegraaf.nl/sport/1356796280/bondscoach-brazilie-haalt-uit-naar-messi"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6df07e12-a17a-11e9-b75f-0255c322e81b.jpg"
---

<p class="intro">De Braziliaans bondscoach Tite kon het zondagavond na afloop van de met 3-1 gewonnen finale van de Copa América tegen Peru niet laten nog even terug te komen op de uitspraken van Lionel Messi.</p> <p>De Argentijnse sterspeler had een dag eerder na de gewonnen troostfinale tegen Chili (2-1) geklaagd over de „corrupte organisatie” van de Copa América. Voor Tite was de zaak duidelijk. „Messi moet meer respect tonen voor zijn tegenstanders en aanvaarden dat hij verslagen is.”</p><p>Messi insinueerde zaterdagavond dat het hele toernooi opgezet was om thuisland Brazilië de eindzege te bezorgen. De Argentijn kreeg voor rust tegen Chili een rode kaart - nog maar de tweede in zijn carrière - na een opstootje met Gary Medel en was na afloop zijn bronzen medaille niet gaan ophalen.</p><p>’Groteske arbitragefouten’</p><p>De Argentijnen dienden na de wedstrijd dan ook een klacht in bij de Conmebol voor „groteske arbitragefouten.” De Argentijnse voetbalbond (AFA) beschuldigde de Braziliaanse veiligheidsdienst van president Jair Bolsonaro ervan de communicatie met de videoscheidsrechter te hebben verstoord. Op die manier konden twee fases, die de Argentijnen een penalty hadden kunnen opleveren, niet correct beoordeeld worden.</p><p>„Ik heb hem altijd een buitengewone, bijna buitenaardse, speler gevonden”, reageerde Tite op de persconferentie na de finale. „Maar hij moet meer respect tonen voor zijn opponenten en het feit accepteren dat hij verloren heeft. Messi weet dat als hij zulke uitspraken doet die altijd voor enige reuring gaan zorgen. Hij moet daarmee oppassen. Wij hebben zelf ook al wedstrijden verloren door twijfelachtige beslissingen van de arbitrage, bijvoorbeeld op het WK vorig jaar (Tite doelt op de verloren kwartfinale tegen België, red), maar we hebben toen ook niet geklaagd. We hebben fair play hoog in het vaandel staan.”</p><p>Tite, met zijn kleinzoon op de schoot, wilde het verder enkel over de gewonnen finalehebben. „Ik voel me nu pas echt een trainer”, glimlachte hij. „Winnen hier in Maracana, de tempel van het voetbal. Dat is niet in woorden uit te drukken.”</p>
