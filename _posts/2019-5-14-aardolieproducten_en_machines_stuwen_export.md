---
layout: post
title: "Aardolieproducten en machines stuwen export"
date: Tue, 14 May 2019 09:40:15 +0200
categories: 
- financieel 
- koersen 
externe_link: "https://www.telegraaf.nl/financieel/3582284/aardolieproducten-en-machines-stuwen-export"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c8b84c24-761b-11e9-941a-02c309bc01c1.jpg"
---

<p class="intro">Het volume van de goederenexport was in maart 1,6 procent groter dan in dezelfde maand een jaar eerder. Dat meldt het Centraal Bureau voor de Statistiek (CBS) op basis van voorlopige cijfers. De exportgroei in maart was volgens het statistiekbureau groter dan in de vier voorgaande maanden. Vooral aardolieproducten en machines gaven de uitvoer in maart een impuls. Daartegenover kromp de export van elektrotechnische apparatuur.</p> <p>Het volume van de import was in maart 5,6 procent groter dan een jaar eerder. De groei van de import en de export wordt gedrukt door een bedrijf dat vanaf oktober vorig jaar een deel van zijn activiteiten heeft verplaatst naar een ander land, zo merkt het statistiekbureau op zonder de bedrijfsnaam te noemen.</p><p>Volgens de zogeheten exportradar van het CBS zijn de omstandigheden voor de export in mei weer minder gunstig dan in maart. Vooral het verslechterde producentenvertrouwen in de eurozone en in het bijzonder in Duitsland speelt hier een rol. De krimp van de Duitse industriÃ«le productie was op jaarbasis wel kleiner.</p><p>De export van goederen maakt volgens het CBS ongeveer driekwart van de totale export uit. De uitvoer van goederen en diensten groeide in het eerste kwartaal van 2019 met 1,1 procent. Daarmee is sprake van de laagste groei in drie jaar tijd.</p>
