---
layout: post
title: "Roglic grijpt eerste roze trui in Giro en zet Dumoulin direct op 28 seconden"
date: Sat, 11 May 2019 19:58:45 +0200
categories: 
- sport 
- wielrennen 
externe_link: "https://nos.nl/l/2284155"
feature_image: "https://nos.nl/data/image/2019/05/11/549249/1008x567.jpg"
---

<p>Primoz Roglic heeft in de openingstijdrit van de Giro d'Italia een flinke tik uitgedeeld aan de concurrentie. De Sloveen was veruit de sterkste en pakte de eerste roze trui van de 102de editie van de Ronde van Italië.</p>
<p>Hij zette Tom Dumoulin op 28 seconden. De Sunweb-renner werd vijfde in Bologna.</p>
<p>Simon Yates, die zaterdag in tegenstelling tot de andere favorieten als een van de laatsten van het startpodium rolde, werd tweede en gaf negentien seconden toe op Roglic.</p>
<p>Dumoulin ging als eerste van alle deelnemers van start en begon na 5,9 vlakke kilometers (afgelegd in 6.59) aan de beklimming naar de basiliek van San Luca.</p>
<p>Een kronkelige weg van 2,1 kilometer à 9,7% en een maximaal stijgingspercentage van 16 in de slotkilometer.</p>
<p>Roglic begon in zijn rit, hij startte als twaalfde, niet alleen elf seconden eerder aan de klim dan de Girowinnaar van 2017, maar liep in die klim ook nog eens uit. Vincenzo Nibali, Girowinnaar in 2013 en 2016, werd derde op 0.23 van Roglic.</p>
<p>Miguel Angel López, ook een van de favorieten voor de eindzege, eindigde in dezelfde tijd als Dumoulin als vierde.</p>
<p>Bauke Mollema werd negende op 39 seconden van Roglic. Jos van Emden gaf meer dan een minuut toe. Van Emden won twee jaar geleden de slottijdrit van de Giro, maar het parcours in Bologna lag hem niet.</p>
