---
layout: post
title: "Zoeken naar vermiste voor Franse kust gestopt"
date: Sat, 08 Jun 2019 14:25:52 +0200
category: buitenland
externe_link: "https://www.telegraaf.nl/nieuws/31914941/zoeken-naar-vermiste-voor-franse-kust-gestopt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6df5a3f4-89f3-11e9-bb89-02c309bc01c1.jpg"
---

<p class="intro">Reddingswerkers zijn gestopt met het zoeken naar een vermiste visser voor de Franse westkust, nadat die tijdens en hevige storm verdween. Volgens de autoriteiten is er geen enkele hoop meer dat het lichaam wordt gevonden. Drie reddingswerkers zijn vrijdag omgekomen bij de pogingen de visser te redden. Vier wisten zwemmend de kust te bereiken.</p> <p>De reddingsactie heeft voor veel emoties gezorgd bij nabestaanden en reddingsbrigades. President Macron heeft laten weten dat de drie omgekomen "helden" postuum de hoogste onderscheiding krijgen, die van het Legioen van Eer.</p><p>LINK:storm-eist-levens-en-zwaargewonde-door-vallende-lantaarnpaal</p><p>De vier overlevende redders meldden dat ze in actie waren gekomen omdat het hun plicht is. Volgens hen hadden de autoriteiten het hen niet kwalijk genomen als ze hadden gewacht, gezien de uitzonderlijk zware omstandigheden. Hun reddingsboot kapseisde door de hoge golven 800 meter uit de kust bij Sables-d'Olonne.</p><p>De burgemeester van de plaats, Yannick Moreau, prees hun moed om de vissersboot in nood te gaan zoeken, ,,al weten we niet wat dat schip daar vrijdag (in het noodweer) deed''. In Het Kanaal zijn in de nacht van vrijdag op zaterdag twee watersporters gered. Ze waren ondanks de stormwaarschuwingen toch uitgevaren, berichtte de SNSM (Nationale Vereniging voor Reddingswerk op Zee). Door de storm zaten meer dan 20.000 huishoudens zonder stroom. In Parijs raakte een man zwaargewond door een omgewaaide straatlantaarn.</p>
