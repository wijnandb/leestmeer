---
layout: post
title: "FC Twente steelt punt bij slordig Heerenveen"
date: Sat, 24 Aug 2019 22:46:13 +0200
category: sport
externe_link: "https://www.telegraaf.nl/sport/705124136/fc-twente-steelt-punt-bij-slordig-heerenveen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3cce7388-c6b0-11e9-b75d-0218eaf05005.JPG"
---

<p class="intro">Het gepromoveerde FC Twente blijft het goed doen in de Eredivisie. De Tukkers hebben een punt overgehouden aan het duel met Heerenveen.</p> <p>Twente behield in de vierde speelronde de ongeslagen status. Het uitduel met sc Heerenveen eindigde in 0-0. Daarmee kwam FC Twente nog wel goed weg. De thuisclub was de betere ploeg, maar verzuimde te scoren.</p><p>SC Heerenveen had nog iets goed maken na de pijnlijke nederlaag vorige week bij FC Emmen (2-0). De getergde Friese ploeg maakte tegen FC Twente een gedreven indruk. De thuisclub dwong legio kansen af, maar met name Jordy Bruijn en Mitchell van Bergen waren onzorgvuldig in de afronding. Ibrahim Dresevic schoot de bal uit een vrije trap op de lat</p><p>FC Twente kwam in de eerste helft sporadisch aan een aanval toe. Xandro Schenk schoot van dichtbij over en Aitor deponeerde de bal in het zijnet.</p><p>Na de pauze bleef Bruijn kansen missen. FC Twente daarentegen was nauwelijks nog gevaarlijk. Uit een soepele aanval had Jens Odgaard in de 87e minuut de thuisploeg nog aan drie punten kunnen helpen. Doelman JoÃ«l Drommel kon ingrijpen, zo ook bij een ultieme doelpoging van Arjen van der Heide.</p><p>Bekijk hier het programma, de uitslagen en de stand in de Eredivisie.</p>
