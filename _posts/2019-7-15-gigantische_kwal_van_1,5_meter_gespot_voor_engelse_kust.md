---
layout: post
title: "Gigantische kwal van 1,5 meter gespot voor Engelse kust"
date: Mon, 15 Jul 2019 18:57:54 +0200
category: opmerkelijk
externe_link: "https://www.telegraaf.nl/nieuws/1006071543/gigantische-kwal-van-1-5-meter-gespot-voor-engelse-kust"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e8b3add4-a721-11e9-a39a-0255c322e81b.jpg"
---

<p class="intro">Een enorme bloemkoolkwal, zo groot als een mens is voor de Zuid-Engelse kust van Cornwall vastgelegd door een onderwatercameraman. Het zeedier is niet zeldzaam, maar zo groot als dit exemplaar zag de Britse bioloog en presentatrice Lizzie Daly niet eerder met eigen ogen. „Volgens mij was hij wel 1,5 meter lang.”</p> <p>Daily was samen met cameraman Dan Abbot aan het duiken, toen ze de enorme kwal bij Falmouth spotte. Abbot legde Lizzie en de bloemkoolkwal al zwemmend naast elkaar vast. „We zagen het dier slechts een 30 meter van de kust liggen”, vertelt Abbot aan Yahoo News UK. „Het was een bijzonder moment, we waren allebei verbijsterd. Het dier was bijna net zo groot als Lizzie.”</p><p>De bloemkoolkwal, ook wel zeepaddenstoel genoemd, komt volgens bioloog Arthur Oosterbaan van natuurcentrum Ecomare langs elke kust van Europa massaal voor. „Meestal bereiken zeepaddenstoelen een doorsnede van zo’n veertig à vijftig centimeter”, zegt Oosterbaan tegen de NOS. „Maar soms groeien ze uit tot reuzenkwallen.”</p><p>Zachte winter</p><p>De bioloog vertelt aan de omroep dat dit te maken heeft met een zachte winter. „Normaal komen de kleine kwalletjes rond juli ter wereld. In augustus en september zijn het dan volwassenen. Daarna gaan de kwallen dood door de kou. De zeepaddenstoel is er dus eentje van vorig jaar”, zegt Oosterbaan.</p><p>Gevaarlijk voor mensen is het niet-stekende exemplaar niet. Bioloog Oosterbaan noemt de bloemkoolkwal ’totaal onschuldig.’</p>
