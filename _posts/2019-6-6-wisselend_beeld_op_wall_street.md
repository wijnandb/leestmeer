---
layout: post
title: "Wisselend beeld op Wall Street"
date: Thu, 06 Jun 2019 19:48:23 +0200
categories: 
- financieel 
- koersen 
externe_link: "https://www.telegraaf.nl/financieel/69281218/wisselend-beeld-op-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/acdff54a-8883-11e9-b4d0-02c309bc01c1.jpg"
---

<p class="intro">De aandelenbeurzen in New York laten donderdag een wisselend beeld zien. Beleggers op Wall Street verwerken het rentebesluit van de Europese Centrale Bank (ECB). Daarnaast blijft de aandacht uitgaan naar de wereldwijde handelsontwikkelingen.</p> <p>De Dow-Jonesindex stond rond 19.30 uur 0,3 procent hoger op 25.620 punten. De brede S&amp;P 500 kreeg er 0,2 procent bij tot 2832 punten en de Nasdaq verloor een fractie. De techbeurs stond op 7572 punten.</p><p>De ECB hield zoals verwacht de rente onveranderd en zei dat de rente zeker nog tot en met de eerste helft van volgend jaar op het huidige, zeer lage niveau blijft. Eerder werd nog gemeld dat de rente zeker tot en met eind dit jaar niet zou worden verhoogd.</p><p>Trump voert druk op</p><p>President Donald Trump voerde de druk op China verder op door te dreigen met verdere tariefsverhogingen op nog eens 300 miljard dollar aan goederen uit China. Peking kondigde vrijwel tegelijkertijd aan de handelsstrijd tot het einde toe vol te zullen houden.</p><p>Automakers stonden om verschillende redenen in de belangstelling. Fiat Chrysler werd 0,1 procent hoger gezet. Het Italiaans-Amerikaanse autoconcern, dat ook een notering heeft op Wall Street, heeft zijn voorstel voor een fusie met Renault ingetrokken, nadat het bestuur van het Franse autobedrijf de beslissing over de deal wilde uitstellen.</p><p>Recordverkoop Tesla</p><p>Tesla ging 3,8 procent omhoog na berichten van ingewijden dat de fabrikant van elektrische auto's in het tweede kwartaal een recordverkoop in Noord-Amerika zal behalen. Verder maakte Ford Motor (min 0,8 procent) bekend een buitengewone last te nemen van 650 miljoen dollar voor de sluiting van een benzinemotorenfabriek in Wales.</p><p>Techbedrijf Google kocht cloudanalysedienst Looker voor 2,6 miljard dollar. Daarmee wil Google zijn clouddiensten verbeteren in de strijd met Amazon en Microsoft. Google-moeder Alphabet verloor 0,7 procent.</p><p>Russische boycot</p><p>Twitter en Facebook voldoen nog niet aan de Russische eis om gebruikersdata in dat land op te slaan. De Russische communicatiewaakhond dreigde met een verbod op de diensten. Twitter steeg 0,5 procent, Facebook bleef vlak.</p><p>De euro noteerde op 1,1293 dollar tegenover 1,1299 dollar bij het slot van de Europese beurzen. Een vat Amerikaanse olie kostte 0,2 procent minder op 51,56 dollar. Brentolie werd 0,1 procent goedkoper op 60,53 dollar per vat.</p>
