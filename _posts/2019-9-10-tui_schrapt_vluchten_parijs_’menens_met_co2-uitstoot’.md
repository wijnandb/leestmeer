---
layout: post
title: "TUI schrapt vluchten Parijs: ’Menens met CO2-uitstoot’"
date: Tue, 10 Sep 2019 19:13:58 +0200
category: binnenland
externe_link: "https://www.telegraaf.nl/nieuws/1721147523/tui-schrapt-vluchten-parijs-menens-met-co2-uitstoot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8b73699e-d3f3-11e9-a85c-0218eaf05005.jpg"
---

<p class="intro">TUI Nederland stopt met het aanbieden van vliegreizen naar Parijs. Klanten die een citytrip naar de Franse hoofdstad boeken, kunnen vanaf najaar 2020 niet meer voor het vliegtuig kiezen, maar moeten de trein of de auto nemen. De reisorganisatie zegt daarmee te willen laten zien „dat het menens is wat betreft het beperken van CO2-uitstoot.”</p> <p>Nu kunnen toeristen die bij het bedrijf hebben geboekt nog vanaf Schiphol naar Parijs vliegen. Hoeveel mensen dat precies doen wil TUI niet zeggen. „Het gaat om honderden mensen per jaar”, zegt een woordvoerster. TUI vliegt niet met eigen toestellen naar Parijs, maar huurt plaatsen van andere luchtvaartmaatschappijen.</p><p>De komende jaren wil TUI ook meer nadruk gaan leggen op treinreizen naar bijvoorbeeld Londen en Berlijn, maar naar die steden wordt vooralsnog wel gevlogen. Het bedrijf vindt dat flink geïnvesteerd moet worden in „snellere, betere en goedkopere verbindingen op het spoor.”</p>
