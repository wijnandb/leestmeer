---
layout: post
title: "Foto’s: Teams eren Lauda met bolides"
date: Thu, 23 May 2019 10:56:00 +0200
categories: 
- sport 
- autosport 
externe_link: "https://www.telegraaf.nl/sport/3632022/foto-s-teams-eren-lauda-met-bolides"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/da96ee9c-7d3b-11e9-85bf-0217670beecd.jpg"
---

<p class="intro">De Formule 1 staat dit weekeinde bij de Grote Prijs van Monaco stil bij het overlijden van drievoudig wereldkampioen Niki Lauda.</p> <p>Meerdere hebben een zichtbaar eerbetoon aan de Oostenrijkse racelegende op hun bolides. De medewerkers van Mercedes, het team waar Lauda een topfunctie bekleedde, zullen zelfs rouwbanden dragen.</p><p>Een woordvoerder van de Formule 1 zei dat er sowieso een passend eerbetoon komt, maar dat een en ander nog moet worden uitgewerkt.</p><p>Lauda was woensdag het gesprek van de dag in de ’paddock’, de plek op het circuit waar de coureurs bivakkeren tijdens een grand prix. Lewis Hamilton liet zich er amper zien. De vijfvoudig wereldkampioen was te zeer aangeslagen door de dood van de Oostenrijker, die in 2012 de Brit overhaalde van McLaren naar Mercedes over te stappen. Bij de Duitse renstal heeft Hamilton al vier wereldtitels veroverd.</p><p>Lauda won twee titels bij Ferrari en één bij McLaren. Hij won twee keer de race op het stratencircuit van Monaco.</p>
