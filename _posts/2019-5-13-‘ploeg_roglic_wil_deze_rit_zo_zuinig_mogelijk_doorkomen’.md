---
layout: post
title: "‘Ploeg Roglic wil deze rit zo zuinig mogelijk doorkomen’"
date: Mon, 13 May 2019 07:00:00 +0200
categories: 
- entertainment 
- opinie 
externe_link: "https://www.telegraaf.nl/sport/3575857/ploeg-roglic-wil-deze-rit-zo-zuinig-mogelijk-doorkomen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cbf2a88a-74f4-11e9-a03e-0217670beecd.jpg"
---

<p class="intro">,,Qua parcours is het zeker een etappe voor de sprinters”, aldus Erik Breukink over de derde etappe in de Giro d’Italia. In deze 3e rit rijden de renners van Vinci naar Orbetello.</p> <p>De afstand is 220 kilometer en de mannen krijgen vlakke tot glooiende wegen voor de wielen. In de laatste kilometer zit een soort chicane. Breukink, ploegleider van Team Roompot en in 1988 tweede in het eindklassement van de Giro, blikt voor Telesport dagelijks vooruit op een etappe.</p><p>Hij verwacht, na de sprint van zondag, een herhaling van zetten. ,, Alles hangt dan af of de sprintersploegen weer samen de boel gaan controleren. Viviani, Ewan, Gaviria en natuurlijk ook Ackermann zijn de favorieten. Ze zitten dicht bij elkaar en kunnen allemaal winnen.”</p><p>Breukink denkt dat de ploeg van roze truidrager Primoz Roglic, Jumbo-Visma, zich zo min mogelijk wil inspannen vandaag. ,,Jumbo-Visma zal deze relatief makkelijke rit weer zo zuinig mogelijk door willen komen. Zij zullen de controle van de koers vooral bij de sprinters ploegen leggen. Voor de leider zijn dit soort etappes vooral in de finale heel nerveus tussen al dat sprintersgeweld. Je moet zorgen dat je uit de problemen blijft en geen tijd verliest.”</p>
