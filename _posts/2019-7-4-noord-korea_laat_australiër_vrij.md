---
layout: post
title: "Noord-Korea laat Australiër vrij"
date: Thu, 04 Jul 2019 07:18:36 +0200
categories: 
- entertainment 
- opinie 
externe_link: "https://www.telegraaf.nl/nieuws/220198382/noord-korea-laat-australier-vrij"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f0046a0e-9e2c-11e9-9918-02d1dbdc35d1.jpg"
---

<p class="intro">Noord-Korea heeft een vermiste Australiër vrijgelaten. Dat bevestigde de Australische premier Scott Morrison, die eraan toevoegde dat Alek Sigley het land inmiddels heeft verlaten. „Alek is veilig en maakt het goed.”</p> <p>Sigley arriveerde donderdagochtend in de Chinese hoofdstad Peking. Hij vertelde journalisten op de luchthaven dat het „erg goed” met hem gaat, maar wilde niet zeggen wat hem is overkomen. Een Zweedse gezant vergezelde de Australiër, die uiteindelijk vertrok in een ambassadevoertuig.</p><p>Omroep ABC bericht dat Sigley voor zover bekend de enige Australiër was die in Noord-Korea woonde. Hij zou daar vorig jaar zijn begonnen aan een studie Koreaanse literatuur. Ook heeft Sigley in 2013 het bedrijf Tongil Tours opgericht, dat zich specialiseert in rondleidingen in de geïsoleerde dictatuur.</p><p>Vermist</p><p>Vrienden hadden Sigley vorige week als vermist opgegeven. Zweedse diplomaten zouden de kwestie namens Australië hebben aangekaart bij de Noord-Koreaanse autoriteiten. Morrison bedankte Zweden voor de hulp bij het regelen van de vrijlating van zijn landgenoot.</p><p>De vrijgelaten student noemde Noord-Korea in 2017 nog een fascinerend land. "Er bestaat in de wereld geen ander land zoals Noord-Korea", zei hij tegen ABC. Hij stelde toen ook dat het niet gevaarlijk is om naar Noord-Korea te gaan. "Als we dachten dat het onveilig was, zouden we stoppen met deze rondleidingen."</p><p>Otto Warmbier</p><p>De Noord-Koreaanse autoriteiten hebben al eerder westerse bezoekers opgepakt, zoals de Amerikaanse toerist Otto Warmbier. Noord-Korea stuurde hem na anderhalf jaar detentie in comateuze toestand naar zijn thuisland, waar hij overleed.</p>
