---
layout: post
title: "Vier jaar cel voor doodrijden 8-jarig jongetje"
date: Wed, 26 Jun 2019 14:21:01 +0200
category: binnenland
externe_link: "https://www.telegraaf.nl/nieuws/2047407239/vier-jaar-cel-voor-doodrijden-8-jarig-jongetje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/55750f32-9811-11e9-884f-02d2fb1aa1d7.png"
---

<p class="intro">De rechtbank in Utrecht heeft de 56-jarige Cornelis B. veroordeeld tot vier jaar cel, wegens het veroorzaken van een auto-ongeluk waarbij een 8-jarig jongetje om het leven kwam. Twee andere gezinsleden, onder wie een jongen van tien, raakten zwaargewond. B. was dronken en reed met veel te hoge snelheid door rood toen hij op een kruising in Nieuwegein op de auto van de slachtoffers botste.</p> <p>Het ongeval deed zich voor op 10 maart. B. was naar eigen zeggen auto gaan rijden om te ontspannen. Hij had stress door het dreigend verlies van zijn baan. „Ik wist niet wat ik deed”, zei hij tijdens de behandeling van zijn zaak bij de rechtbank. De man had tijdens de rit een fles wodka bij zich. Ook gebruikte hij anti-depressiva. Onderzoek heeft uitgewezen dat hij tot 134 km/uur reed op een weg waar 70 km/uur is toegestaan.</p><p>De rechtbank benadrukte het „onherstelbare leed” dat B. het gezin heeft aangedaan. „Terwijl de jongste zoon in de ene kamer in het ziekenhuis stierf, lag de oudste zoon in de kamer daarnaast voor zijn leven te vechten. Het leven van het gezin is compleet veranderd”, aldus de rechter.</p><p>Late bekentenis</p><p>Het OM had zes jaar cel geëist. De officier van justitie hekelde tijdens het proces het feit dat B. zijn verklaring telkens heeft aangepast en pas later heeft toegegeven dat hij met een fles sterke drank is gaan rijden.</p><p>De rechtbank legde naast de vier jaar cel een rijverbod van vijf jaar, conform de eis van het OM.</p>
