---
layout: post
title: "'Beste speler' Van Dijk heeft geen woorden: 'Ongelooflijk'"
date: Sun, 02 Jun 2019 00:04:03 +0200
categories: 
- sport 
- voetbal 
externe_link: "https://nos.nl/l/2287236"
feature_image: "https://nos.nl/data/image/2019/06/02/554076/1008x567.jpg"
---

<p>Virgil van Dijk en Georginio Wijnaldum hebben zich bij een illuster rijtje gevoegd van Nederlanders die met een buitenlandse club de Champions League hebben gewonnen. "Fantastisch, we hebben het gedaan", zei Van Dijk na afloop tegen BT Sport. "Moeilijk te beschrijven. Echt ongelooflijk."</p>
<p>Van Dijk speelde een goede wedstrijd en voorkwam bij een 1-0 voorsprong na een indrukwekkende versnelling dat de doorgebroken Son Heung-min op doel kon schieten. Niet voor niets werd hij na afloop verkozen tot beste speler van de finale.</p>
<h2>Trots</h2>
<p>"We hebben hard gewerkt en zijn als spelers, als mensen en als groep gegroeid", ging Van Dijk verder. "Ik ben trots op deze jongens en ook trots op de fans. Ook als we niet hadden gewonnen, waren de fans er voor ons geweest."</p>
<p>"Of dit het begin is van meer titels? Ik hoop het wel", zei Van Dijk. En toen trok Wijnaldum hem weg bij de camera direct na afloop op het veld. Om het winnen van de Champions League te vieren met de fans.</p>
<p>Voor Liverpool-coach JÃ¼rgen Klopp kwam in Madrid een einde aan zijn finale-vloek. Zijn voorgaande zes finales, met Dortmund twee bekerfinales en de finale van de Champions League in 2013 en met Liverpool de finale van de League Cup (2016), de Europa League (2016) en de Champions League (2018) had hij namelijk verloren.</p>
<p>"Als ik mezelf als loser zou beschouwen, zouden we een probleem hebben. Zo zie ik het gelukkig niet", zei Klopp hier vooraf over.</p>
<p>"Het ging vandaag alleen om winnen", aldus Klopp na de finale. "Ik ben zo blij voor de jongens en de fans en voor mijn familie. En voor mijn staf en de eigenaren. Ik ben trots op de club."</p>
