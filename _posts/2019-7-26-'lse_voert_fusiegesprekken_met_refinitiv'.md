---
layout: post
title: "'LSE voert fusiegesprekken met Refinitiv'"
date: Fri, 26 Jul 2019 20:36:42 +0200
category: financieel
externe_link: "https://www.telegraaf.nl/financieel/1383706315/lse-voert-fusiegesprekken-met-refinitiv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a97b55ca-afd4-11e9-abfd-0255c322e81b.jpg"
---

<p class="intro">Beursbedrijf London Stock Exchange (LSE) praat naar verluidt met financieel dienstverlener en dataleverancier Refinitiv over een fusie. Volgens ingewijden van zakenkrant Financial Times zou een deal met Refinitiv als geheel of met delen van dat bedrijf mogelijk al volgende week aangekondigd kunnen worden.</p> <p>Met de samensmelting zijn dan waarschijnlijk miljarden dollars gemoeid. LSE, dat een paar jaar terug nog een fusie met branchegenoot Deutsche BÃ¶rse zag stuklopen, heeft een marktwaarde van omgerekend bijna 24 miljard dollar.</p><p>Refinitiv werd vorig jaar gewaardeerd op zo'n 20 miljard dollar. De Amerikaanse investeerder Blackstone kocht toen een meerderheidsbelang in Refinitiv, dat eerder onderdeel was van Thomson Reuters. Die nieuws- en dataleverancier heeft zelf nog 45 procent van Refinitiv in handen.</p><p>Hoe de nieuwe deal tussen LSE en Refinitiv precies in elkaar zou steken, is onduidelijk. Volgens de bronnen is nog niet zeker of de gesprekken wel tot een overeenkomst leiden. De genoemde bedrijven zelf wilden tegenover Financial Times geen commentaar geven.</p>
