---
layout: post
title: "Ackermann boekt tweede Giro-ritzege in de stromende regen"
date: Wed, 15 May 2019 17:43:31 +0200
category: sport
externe_link: "https://nos.nl/l/2284789"
feature_image: "https://nos.nl/data/image/2019/05/15/550145/1008x567.jpg"
---

<p>Pascal Ackermann is bezig aan een puike Giro d'Italia. De Duitser sprintte in de vijfde etappe naar zijn tweede ritzege deze ronde. Ackermann ging in de laatste meters van de regenachtige etappe Fernando Gaviria voorbij.</p>
<p>De etappe begon met slecht nieuws vanuit kamp-Sunweb, Tom Dumoulin kneep kort na de start in de remmen en gooide de handdoek. De Limburger had te veel last van zijn harde val van dinsdag, waaraan hij een bebloede knie en veel tijdsverlies overhield.</p>
<h2>Kopgroepje</h2>
<p>Vijf renners trokken direct na de start ten aanval en trotseerden de stromende regen en kou. Leen Vervaeke, een ploeggenoot van Dumoulin, was van hen de taaiste. De Belg werd echter op 23 kilometer van de streep weer ingelopen.</p>
<p>Alle sprinters waren voorin present en Gaviria ging als eerste aan. Ackermann, de enige zonder regenjack, zat in zijn wiel en passeerde de Colombiaan met speels gemak.</p>
