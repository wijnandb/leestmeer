---
layout: post
title: "Amerikaanse muzikanten bundelen krachten tegen techreuzen"
date: Mon, 29 Jul 2019 23:14:20 +0200
category: entertainment
externe_link: "https://www.telegraaf.nl/entertainment/1832906205/amerikaanse-muzikanten-bundelen-krachten-tegen-techreuzen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f58263dc-b245-11e9-a94e-0218eaf05005.jpg"
---

<p class="intro">Verschillende Amerikaanse artiesten hebben samen met vertegenwoordigers uit de muziekindustrie een nieuwe organisatie opgezet die moet opkomen voor de belangen van muzikanten. Dat meldt persbureau Bloomberg. Onder meer Dave Matthews, Anderson .Paak en Maren Morris hebben zich verenigd onder de naam Music Artists Coalition.</p> <p>„Opkomende artiesten verdienen dezelfde kansen als wij hadden - de mogelijkheid om te leven van de muziek”, zegt Matthews. „Het is belangrijk dat de muzikanten van vandaag de weg plaveien voor de artiesten van morgen.”</p><p>Het is de bedoeling dat de groep binnen de Amerikaanse politiek gaat lobbyen voor de belangen van muzikanten. Ze zullen zich bijvoorbeeld richten op techreuzen als Spotify, Google en Amazon, die recent in beroep gingen tegen een gerechtelijke uitspraak die aangaf dat de royalties van Amerikaanse artiesten met 44 procent omhoog moeten.</p><p>Er bestaan al meerdere lobbyorganisaties voor de muziekindustrie, maar de Music Artists Coalition is de eerste die zich speciaal richt op de belangen van muzikanten, zo vertelt bestuurder Irving Azoff, manager van onder meer de Eagles, Gwen Stefani en Travis Scott. „Artiesten zitten bijna nooit aan de onderhandelingstafel. Dat wij nu een groep hebben met machtige mensen, zal iedereen aan tafel laten schrikken.”</p>
