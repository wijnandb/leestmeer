---
layout: post
title: "Witte Huis reageert op petitie Taylor Swift"
date: Wed, 28 Aug 2019 12:02:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1270771201/witte-huis-reageert-op-petitie-taylor-swift"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9a4b1eaa-c9a1-11e9-ad0b-02c309bc01c1.jpg"
---

<p class="intro">De speech van Taylor Swift tijdens de MTV VMA’s, waarin ze het Witte Huis opriep om te reageren op haar petitie voor de Equality Act, is ook in Washington gehoord. Persofficier Judd Deere reageerde op de woorden van de zangeres, al zal dat niet de reactie zijn waarop ze gehoopt had.</p> <p>„De regering Trump is absoluut tegen discriminatie in welke vorm dan ook en steunt de gelijke behandeling van een ieder. Echter, de Equality Act wet die is aangenomen in de huidige vorm rammelt en ondermijnt ouderlijke rechten”, aldus Deere.</p><p>Taylor maakt zich al jaren hard voor de gelijke rechten van de LGBTQ gemeenschap en haalde een half miljoen handtekeningen op van mensen die haar petitie steunden. Volgens de zangeres was dat 5 keer zoveel dan normaal gesproken nodig is om een reactie vanuit Washington te krijgen.</p><p>De Equality Act wet is goedgekeurd door het Amerikaanse Huis, dat gedomineerd wordt door de Democraten. De wet is echter nooit bij de voornamelijk Republikeinse Senaat voorgedragen en als het aan het Witte Huis ligt gaat dat ook niet gebeuren.</p>
