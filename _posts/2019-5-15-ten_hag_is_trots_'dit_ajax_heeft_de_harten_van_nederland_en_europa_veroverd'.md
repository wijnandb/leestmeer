---
layout: post
title: "Ten Hag is trots: 'Dit Ajax heeft de harten van Nederland en Europa veroverd'"
date: Wed, 15 May 2019 22:48:19 +0200
category: sport
externe_link: "https://nos.nl/l/2284843"
feature_image: "https://nos.nl/data/image/2019/05/15/550284/1008x567.jpg"
---

<p>Ajax-trainer Erik ten Hag is trots op het binnenslepen van de 34ste landstitel voor Ajax, maar nog trotser over de manier waarop zijn team zich het afgelopen seizoen heeft gemanifesteerd.</p>
<p>"Dit team heeft niet alleen de harten van de fans in Amsterdam veroverd, maar die van heel Nederland en ook Europa", zegt Ten hag. "Daar ben ik hele trots op."</p>
<h2>'Bijna het optimale gedaan'</h2>
<p>Onder leiding van Ten Hag pakte Ajax de dubbel en haalde Ajax bijna de finale van de Champions League. "We hebben bijna het optimale gedaan", zegt Ten Hag. "Daar moeten we even van genieten."</p>
<p>Wat het team zo bijzonder maakte? "De manier van voetballen, gekoppeld aan resultaten. De ultieme voldoening. Dat ze voor elkaar vechten, maar ook ongelooflijk goed voetballen en plezier uitstralen. Dat is mooi om te zien."</p>
