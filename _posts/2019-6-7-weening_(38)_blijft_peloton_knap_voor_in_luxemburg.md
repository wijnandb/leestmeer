---
layout: post
title: "Weening (38) blijft peloton knap voor in Luxemburg"
date: Fri, 07 Jun 2019 18:18:45 +0200
category: sport
externe_link: "https://nos.nl/l/2288053"
feature_image: "https://nos.nl/data/image/2017/05/19/384204/1008x567.jpg"
---

<p>Pieter Weening heeft de tweede etappe in de Ronde van Luxemburg gewonnen. De 38-jarige renner van Roompot-Charles bleef in de hellende laatste kilometer het aanstormende peloton net voor.</p>
<p>In de laatste veertig kilometer van de etappe van Steinfort naar Rosport stonden er drie hellingen op het menu, met vlak voor de finish ook nog een klimmetje.</p>
<p>Weening, ontsnapt uit het peloton, trapte zich op dat klimmetje de longen uit het lijf en wist zo zijn eerste overwinning van het seizoen te boeken. Christophe Laporte, die de proloog en de eerste etappe won, blijft leiden in het algemeen klassement.</p>
<h2>Vijftiende zege in zestiende seizoen</h2>
<p>Het is voor Weening zijn vijftiende zege in zestien seizoenen als prof. Zijn laatste overwinning boekte hij vorig jaar in de Ronde van Oostenrijk.</p>
<p>Zijn grootste successen boekte hij in grote rondes; in 2005 won hij een etappe in de Tour de France en in 2011 en 2014 won hij een rit in de Giro. Tevens droeg hij de roze trui in de Giro.</p>
