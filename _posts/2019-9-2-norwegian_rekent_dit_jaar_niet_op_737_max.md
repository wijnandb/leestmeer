---
layout: post
title: "Norwegian rekent dit jaar niet op 737 MAX"
date: Mon, 02 Sep 2019 11:36:05 +0200
categories: 
- financieel 
- koersen 
externe_link: "https://www.telegraaf.nl/financieel/796288326/norwegian-rekent-dit-jaar-niet-op-737-max"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1afffe1e-cd65-11e9-bef2-02c309bc01c1.jpg"
---

<p class="intro">Luchtvaartmaatschappij Norwegian Air verwacht dit jaar helemaal geen vluchten meer uit te zullen voeren met de gewraakte Boeing 737 MAX-toestellen, die om veiligheidsredenen aan de grond staan. Dat zei interim-topman Geir Kalrsen van de Noorse maatschappij. Eerder ging Norwegian ervan uit vanaf oktober weer gebruik te mogen maken van de vliegtuigen.</p> <p>De Boeing 737 MAX mag al maanden wereldwijd niet meer vliegen. Dat gebeurde na een crash van een vliegtuig van Ethiopian Airlines als gevolg van een overijverig veiligheidssysteem. Enkele maanden eerder was ook een 737 MAX van de Indonesische luchtvaartmaatschappij Lion Air door toedoen van dat systeem neergestort.</p><p>Het aan de grond moeten houden van de relatief zuinige 737 MAX-vliegtuigen zadelt maatschappijen wereldwijd op met de nodige kosten. Norwegian zegt nog met Boeing in gesprek te zijn over compensatie voor geleden schade.</p>
