---
layout: post
title: "'Ik heb geen huis meer, alles is weg'"
date: Wed, 15 May 2019 18:29:03 +0200
category: jeugdjournaal
externe_link: "http://feeds.nos.nl/~r/jeugdjournaal/~3/StSXnE23rdM/2284795"
feature_image: "https://nos.nl/data/image/2019/05/15/550160/1008x567.jpg"
---

<p>Meer dan een miljoen kinderen in Mozambique hebben hulp nodig. Een paar weken geleden trokken twee verwoestende orkanen over 't Afrikaanse land.</p>
<p>Veel kinderen wonen niet meer in huizen, want die zijn verwoest. Ze wonen in tenten die door hulporganisaties zijn neergezet.</p>
<p>De schade is nog lang niet hersteld, maar dat is niet het grootste probleem. Hulpverleners zijn nu vooral bang voor de ziekte malaria. Dat is een ziekte die overgedragen wordt door muggen. Die muggen leggen eitjes in stilstaand water en daar is na alle overstromingen veel van in Mozambique.</p>
<p>Om te helpen worden daarom veel muggennetten uitgedeeld waar kinderen 's avonds onder kunnen slapen. Mensen die wel terug naar huis kunnen, worden geholpen met schoon drinkwater, eten, kleding en medicijnen.</p><img src="http://feeds.feedburner.com/~r/jeugdjournaal/~4/StSXnE23rdM" height="1" width="1" alt=""/>
