---
layout: post
title: "Neymar scoort en baalt bij Brazilië"
date: Sat, 07 Sep 2019 08:47:37 +0200
categories: 
- sport 
- voetbal 
externe_link: "https://www.telegraaf.nl/sport/758313246/neymar-scoort-en-baalt-bij-brazilie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/788a8b74-d13b-11e9-bfdc-0217670beecd.jpg"
---

<p class="intro">Neymar heeft bij zijn terugkeer in de nationale voetbalploeg van Brazilië meteen weer gescoord. Het was niet voldoende voor winst in een oefenduel met Colombia. In Miami sloten beide Zuid-Amerikaanse landen af met een 2-2-gelijkspel.</p> <p>Luis Muriel werd de eerste Colombiaanse voetballer die erin slaagde twee keer te scoren in een duel met Brazilië. Daarmee maakte hij nog voor rust een achterstand ongedaan. Real Madrid-middenvelder Casemiro had de Brazilianen in de 20e minuut op voorsprong gezet met een kopbal uit een corner van Neymar.</p><p>Muriel maakte zes minuten later gelijk en bracht de Colombianen op voorsprong door 11 minuten voor de pauze na een knappe aanval hard binnen te schieten. De voorsprong hield geen stand. Neymar bracht in de 58e minuut de 2-2 op het scorebord op aangeven van Philippe Coutinho.</p><p>De aanvaller van Paris Saint-Germain claimde nog een strafschop na een overtreding van oud-Ajacied Davison Sánchez. De scheidsrechter wilde er niet van weten.</p>
