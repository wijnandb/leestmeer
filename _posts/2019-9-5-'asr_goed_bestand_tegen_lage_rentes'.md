---
layout: post
title: "'ASR goed bestand tegen lage rentes'"
date: Thu, 05 Sep 2019 11:06:50 +0200
categories: 
- financieel 
- koersen 
externe_link: "https://www.telegraaf.nl/financieel/1824484646/asr-goed-bestand-tegen-lage-rentes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d475a8b8-cfbc-11e9-96b8-02d2fb1aa1d7.jpg"
---

<p class="intro">Het lukt ASR om zijn kapitaalpositie op peil te houden ondanks de lage rentes. Dat concluderen kenners bij ING na een bijeenkomst met de topman en de financieel directeur van de verzekeraar. Vooral de strategie die ASR gebruikt om renterisico's af te dekken stelt de analisten gerust.</p> <p>ASR liet bij de bekendmaking van de halfjaarcijfers weten enkele methodes om kapitaalpositie te berekenen te herzien. Deze is volgens de marktkenners momenteel conservatiever dan bij branchegenoten. Een herziening moet volgens de analisten resulteren in een duidelijker beleid ten aanzien van aandeleninkoop en meer dividend.</p><p>ING houdt vast aan zijn koopadvies met een richtprijs van 47 euro. Exane BNP Paribas schroefde donderdag zijn aanbeveling voor ASR op naar neutral van underperform. Het koersdoel is nu op 35,60 euro. Het aandeel ASR stond donderdag omstreeks 11.05 uur 3,5 procent hoger op 31,38 euro.</p>
