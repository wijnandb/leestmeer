---
layout: post
title: "SBM tekent langlopend FPSO-contract met Exxon"
date: Fri, 06 Sep 2019 07:58:46 +0200
categories: 
- financieel 
- koersen 
externe_link: "https://www.telegraaf.nl/financieel/1229273759/sbm-tekent-langlopend-fpso-contract-met-exxon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b1532462-d06d-11e9-970a-0218eaf05005.jpg"
---

<p class="intro">Maritiem oliedienstverlener SBM Offshore gaat een langdurige leveringsovereenkomst aan met het Amerikaanse olie- en gasconcern ExxonMobil, voor mogelijke toekomstige orders voor productie- en opslagschepen (FPSO's). Er werden geen financiële details over de niet-exclusieve overeenkomst gemeld.</p> <p>Volgens SBM wordt hiermee een algemeen juridisch raamwerk gelegd wat betreft bouw, ontwerp en installatiewerk rond potentiële contracten voor geleasede FPSO's. De relatie tussen SBM en ExxonMobil gaat al ruim vier decennia terug, tot de jaren zeventig. SBM heeft in die periode meer dan tien drijvende productiesystemen aan ExxonMobil geleverd in vijf landen, waaronder vijf FPSO's.</p><p>Momenteel werken de bedrijven samen bij FPSO's voor het grote Liza-project voor de kust van Guyana. Topman Bruno Chabas van SBM verklaarde verheugd te zijn met de langlopende FPSO-overeenkomst met ExxonMobil, waardoor de samenwerking tussen beide bedrijven verder wordt versterkt.</p><p>SBM werkt aan zijn Fast4Ward-programma, waardoor FPSO's met grotere productiecapaciteit sneller kunnen worden gebouwd.</p>
