---
layout: post
title: "Uitzinnige Nadal viert promotiefeest Mallorca mee met Stoitsjkov en De Groot"
date: Sun, 23 Jun 2019 23:59:26 +0200
categories: 
- sport 
- voetbal 
externe_link: "https://nos.nl/l/2290388"
feature_image: "https://nos.nl/data/image/2019/06/23/558777/1008x567.jpg"
---

<p>Real Mallorca keert na zes jaar terug naar de Primera División, de hoogste Spaanse voetbalafdeling. De eilandploeg maakte in de return van de play-offs een eerdere 2-0 nederlaag goed en won thuis met 3-0 van Deportivo La Coruña.</p>
<p>Real Mallorca degradeerde in 2013 naar het tweede profniveau en in 2017 naar het derde profniveau. Dankzij twee promoties op rij is de club nu weer terug in La Liga.</p>
<h2>Opvallende namen: De Groot en Stoitsjkov</h2>
<p>De selectie van Mallorca kent een paar opvallende namen. Zoals aanvaller Àlex López De Groot, zoon van een Catalaanse vader en een Nederlandse moeder.</p>
<p>Aan sportgenen geen gebrek bij de spits. Zijn grootvader, Daan de Groot, was namelijk een verdienstelijk profwielrenner: in 1955 won hij op imposante wijze de 13de etappe in de Tour de France na een solo van 150 kilometer. Een jaar later eindigde de Amsterdammer als vijftiende in het eindklassement van de Tour en werd hij tiende bij het WK in Kopenhagen.</p>
<p>Een andere opvallende naam in de selectie is Stoitsjkov, een Spaanse voetballer die is vernoemd naar de Bulgaarse grootheid uit het Dream Team van Johan Cruijff in de jaren 90.</p>
<p>Eigenlijk heet de creatieve middenvelder Juan Diego Molina, maar op aandringen van zijn vader hoopt hij nu diens Bulgaarse idool te eren door onder zijn naam furore te maken in de Primera División.</p>
<h2>Nadal door het dolle heen</h2>
<p>In het verleden speelden onder anderen Arnold Bruggink, Jonthan De Guzman, Gianni Zuiverloon en Samuel Eto'o bij de eilandclub. Ook Miguel Ángel Nadal, de oom van tennisser Rafael Nadal, begon en besloot zijn profloopbaan op Mallorca.</p>
<p>De tennislegende zelf is tegenwoordig aandeelhouder van de club en vierde het promotiefeest uitbundig mee vanaf de tribune. </p>
