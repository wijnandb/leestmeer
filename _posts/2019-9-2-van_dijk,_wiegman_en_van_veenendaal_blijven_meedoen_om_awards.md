---
layout: post
title: "Van Dijk, Wiegman en Van Veenendaal blijven meedoen om awards"
date: Mon, 02 Sep 2019 12:53:00 +0200
category: sport
externe_link: "https://www.telegraaf.nl/sport/1993352141/van-dijk-wiegman-en-van-veenendaal-blijven-meedoen-om-awards"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/74866714-cd71-11e9-ae50-02d1dbdc35d1.jpg"
---

<p class="intro">De FIFA heeft maandag de definitieve genomineerden voor de Best FIFA Football Awards bekendgemaakt. Virgil van Dijk, Sarina Wiegman en Sari van Veenendaal zijn elk doorgedrongen tot de laatste drie in hun eigen categorie en houden zicht op een prijs.</p> <p>Van Dijk is met Lionel Messi en Cristiano Ronaldo genomineerd als beste mannelijke voetballer. Vorige week werd de verdediger van Liverpool door de UEFA al verkozen tot Europees voetballer van het jaar.</p><p>Matthijs de Ligt en Frenkie de Jong hoorden bij de tien genomineerden maar zijn afgevallen. Net als Sadio Mané, Harry Kane, Eden Hazard, Mohamed Salah en Kylian Mbappé.</p><p>Wiegman maakt kans op de prijs voor beste trainster van de wereld, een prijs die ze twee jaar geleden toen Oranje Europees kampioen werd al eens won.</p><p>Van Veenendaal behoort tot de beste drie doelvrouwen van het afgelopen jaar. Mede dankzij de vele reddingen van de keepster veroverde de Leeuwinnen zilver op het WK in Frankrijk.</p><p>De beste voetballer van de wereld wordt op 23 september tijdens een gala in Milaan bekendgemaakt.</p>
