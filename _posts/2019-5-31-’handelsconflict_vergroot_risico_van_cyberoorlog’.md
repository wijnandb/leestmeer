---
layout: post
title: "’Handelsconflict vergroot risico van cyberoorlog’"
date: Fri, 31 May 2019 11:08:56 +0200
categories: 
- financieel 
- koersen 
externe_link: "https://www.telegraaf.nl/financieel/3672758/handelsconflict-vergroot-risico-van-cyberoorlog"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/be09901a-8383-11e9-8a2a-02c309bc01c1.jpg"
---

<p class="intro">Door de oplopende handelsspanningen tussen China en de Verenigde Staten stijgt het risico dat de twee grootmachten hun strijd uitbreiden naar het digitale domein. Daarvoor waarschuwt de grote Amerikaanse vermogensbeheerder BlackRock in een marktcommentaar.</p> <p>Volgens de analisten waren economische risico’s en binnenlandse veiligheidskwesties voorheen afzonderlijke risico’s, maar inmiddels beginnen ze in elkaar over te lopen. In de VS staat de Chinese telecomgigant Huawei sinds kort bijvoorbeeld op de lijst van instellingen die een bedreiging vormen voor de binnenlandse veiligheid.</p><p>Daarnaast nemen cyberaanvallen al een tijdje toe in omvang en intensiteit. Partijen die er achter zitten blijken soms overheidsinstanties, met allerlei geopolitieke en economische motieven. Hacks en ddos-aanvallen zijn als het ware onderdeel geworden van het wapenarsenaal van staten. BlackRock beschouwt cyberaanvallen daarom als een groeiend risico voor belangrijke infrastructuur.</p><p>Volgens de marktvorsers is het mogelijk dat door de spanningen de Amerikaanse en Chinese technologiesectoren geleidelijk steeds minder gelijk op zullen gaan. Beleggers zouden daarop kunnen inspelen.</p>
