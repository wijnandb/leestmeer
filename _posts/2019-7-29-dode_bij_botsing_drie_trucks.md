---
layout: post
title: "Dode bij botsing drie trucks"
date: Mon, 29 Jul 2019 13:54:47 +0200
category: binnenland
externe_link: "https://www.telegraaf.nl/nieuws/967832473/dode-bij-botsing-drie-trucks"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/077bdd56-b210-11e9-94d3-0217670beecd.jpg"
---

<p class="intro">Update - Door een ongeluk op de A67 bij Someren waarbij drie trucks betrokken zijn, is een dode gevallen en zijn twee vrachtwagenchauffeurs gewond geraakt.</p> <p>De toedracht van het ongeval is onbekend. De politie heeft het technisch onderzoek ter plaatse afgerond en doet verder onderzoek naar de toedracht.</p><p>Uit een vrachtwagen die gevaarlijke stoffen vervoert, lekt een vloeistof. „Het is een geringe lekkage van een gevaarlijke vloeistof”, zegt een woordvoerder van de brandweer. Wat voor vloeistof het is, moet nog worden vastgesteld, maar het levert geen gevaar op voor de omgeving.</p><p>Twee vrachtwagens zijn door een berger meegenomen. De truck met de gevaarlijke stoffen wordt na de avondspits door het bergingsbedrijf geborgen, meldt de brandweer.</p><p>Ravage</p><p>De snelweg in de richting Eindhoven was lange tijd afgesloten tussen afrit Liessel en Asten, wat voor lange files zorgde. Inmiddels is één rijstrook weer open. De verwachting is dat de volledige weg rond 21.00 uur weer opengaat, zegt een woordvoerder van Rijkswaterstaat. Hij adviseert om te rijden via de A2 en de A73.</p><p>„De ravage is enorm”, vertelt een ooggetuige die aanwezig is. „Een traumahelikopter is ter plaatse en de brandweer is druk met uitzoeken om wat voor gevaarlijke stoffen het gaat.”</p>
