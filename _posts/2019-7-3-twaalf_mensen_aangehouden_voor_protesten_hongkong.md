---
layout: post
title: "Twaalf mensen aangehouden voor protesten Hongkong"
date: Wed, 03 Jul 2019 19:50:07 +0200
category: buitenland
externe_link: "http://feeds.nos.nl/~r/nosnieuwsbuitenland/~3/v6k-9Ih6GGA/2291852"
feature_image: "https://nos.nl/data/image/2019/07/03/560935/1008x567.jpg"
---

<p>De politie in Hongkong heeft twaalf mensen opgepakt die betrokken zouden zijn geweest bij een gewelddadig incident tijdens een betoging afgelopen maandag.</p>
<p>De arrestanten zijn elf mannen en een vrouw. Hun leeftijden variÃ«ren van 14 tot 36 jaar. Ze worden onder meer verdacht van verboden wapenbezit en het aanvallen van de politie.</p>
<p>Maandag braken onlusten uit kort voor een ceremonie waarbij werd stilgestaan bij de Britse machtsoverdracht van 1997. Politiek leider Lam verscheen er voor het eerst in bijna twee weken in het openbaar. Vanwege de demonstraties werd de ceremonie naar binnen verplaatst.</p>
<h2>Meer arrestaties</h2>
<p>De politie heeft ook een man opgepakt die betrokken zou zijn geweest bij twee andere protesten tegen de autoriteiten in Hongkong en zes mensen die mee hadden gedaan aan een pro-politie-betoging.</p>
<p>De eerste demonstrant wordt ervan verdacht dat hij geweld heeft gebruikt tegen de politie, de andere zes zijn onder meer aangehouden voor verboden wapenbezit en openbare geweldpleging.</p>
<h2>Bestorming parlementsgebouw</h2>
<p>Eerder vandaag zei de politie stevig in te zetten op het opsporen van mensen die hebben meegedaan aan de gewelddadige protesten van maandag. Honderden gemaskerde betogers bestormden toen het parlementsgebouw. Nadat ze het gebouw waren binnengedrongen, richtten zij vernielingen aan.</p>
<p>De politie probeert nu met sporenonderzoek, waaronder dna-onderzoek op mondkapjes en helmen, te achterhalen wie er bij de bestorming betrokken waren.</p><img src="http://feeds.feedburner.com/~r/nosnieuwsbuitenland/~4/v6k-9Ih6GGA" height="1" width="1" alt=""/>
