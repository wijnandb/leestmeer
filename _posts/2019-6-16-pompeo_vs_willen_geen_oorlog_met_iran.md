---
layout: post
title: "Pompeo: VS willen geen oorlog met Iran"
date: Sun, 16 Jun 2019 16:50:40 +0200
category: buitenland
externe_link: "https://www.telegraaf.nl/nieuws/85235427/pompeo-vs-willen-geen-oorlog-met-iran"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/26ff3574-9046-11e9-abbe-02d2fb1aa1d7.jpg"
---

<p class="intro">De Verenigde Staten willen geen oorlog met Iran. „President Trump heeft alles in zijn macht gedaan om oorlog te voorkomen”, zegt minister Mike Pompeo van Buitenlandse Zaken tegen Fox News. „We willen geen oorlog.”</p> <p>Pompeo reageert nogmaals op de aanvallen op schepen in de Perzische Golf. Hij zegt in het interview dat Iran „ontegenzeggelijk” achter de aanvallen zit. Er zou veel bewijs zijn waar dat uit blijkt. „En daar krijgt de wereld ook veel van te zien”, aldus de minister.</p><p>De Amerikanen gaven eerder al een video vrij waar de Iraanse betrokkenheid uit zou moeten blijken. Volgens de Verenigde Staten is te zien hoe leden van de Revolutionaire Garde een mijn, die niet ontploft was, van het schip Kokura Courageous halen.</p><p>Na de video ontstond echter veel twijfel. Yutaka Katada, de president van het Japanse bedrijf, zegt dat zijn schip is aangevallen door een ’vliegend object’. Dat meldde de bemanning. „Ik geloof niet dat er een mijn aan boord was”, zo veegde hij de lezing van de Amerikanen van tafel.</p><p>Teheran ontkent zelf achter de aanvallen te zitten op de tankers in de Golf van Oman. Die grenst aan de smalle Straat van Hormuz, een cruciale doorvoerroute voor olie. Er wordt gespeculeerd dat Iran vergeldingsacties zou overwegen vanwege de Amerikaanse sancties. Pompeo waarschuwde dat zijn land al het nodige zal doen om de belangrijke vaarroute bij Iran open te houden voor de scheepvaart.</p>
