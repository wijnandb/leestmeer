---
layout: post
title: "Voorwaardelijke straf zus Saudische kroonprins"
date: Thu, 12 Sep 2019 15:48:42 +0200
category: buitenland
externe_link: "https://www.telegraaf.nl/nieuws/1128150655/voorwaardelijke-straf-zus-saudische-kroonprins"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1a96d090-d564-11e9-a6c7-02d1dbdc35d1.jpg"
aantal: 194
unieke: 130
bron: "De Telegraaf"
---

<p class="intro">Een zus van de roemruchte Saudische kroonprins Mohammed bin Salman, Hassa bint Salman, is in Parijs veroordeeld tot een boete van 10.000 euro en een voorwaardelijke celstraf van tien maanden wegens betrokkenheid bij de mishandeling van een loodgieter.</p> <p>Die verrichtte in 2016 werkzaamheden in haar appartement in Parijs. Daarbij kwam het tot een conflict en Hassa heeft volgens het oordeel haar lijfwacht opdracht gegeven het slachtoffer toe te takelen. Ze zou de vakman ook hebben vernederd.</p><p>Volgens het verhaal van het slachtoffer ontstak de prinses in woede toen de loodgieter een opname nam van de kamer waar hij aan het werk moest. De vrouw tierde dat hij foto’s aan de roddelpers wilde verkopen. Hij zou zijn geslagen, vastgebonden en gedwongen zijn de voeten van de prinses te kussen. Er is al een arrestatiebevel tegen Hassa uitgevaardigd eind 2017, maar ze is niet meer in Frankrijk verschenen.</p><p>Barbaarse moord</p><p>Haar 34-jarige broer geldt als de sterke man in Saudi-Arabië die meedogenloos zijn macht uitbreidt. Hij wordt gezien als de drijvende kracht achter het bloedvergieten in Jemen en als het brein achter de moord op de Saudische journalist Jamal Khashoggi, begin oktober in het Saudische consulaat in Istanbul.</p>
