---
layout: post
title: "Amsterdam Fashion Week is onder Danie Bles wederom een schot in de roos"
date: Sun, 08 Sep 2019 18:06:49 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/amsterdam-fashion-week-is-onder-danie-bles-wederom-een-schot-in-de-roos~b0e21d60/"
feature_image: "https://images0.persgroep.net/rcs/r2L72iCpMYqm8oSIu7421vYjj80/diocontent/155709424/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Amsterdam Fashion Week, zo luidde jarenlang de klacht, was niet meer wat het ooit was. Het begon in 2004 hoopgevend met een kleinschalig programma waarin ontwerpers als Jan Taminiau en Monique van Heist hun werk toonden, geruggesteund door een enthousiaste, creatieve organisatie en door sponsoren die onnadrukkelijk aanwezig waren. Maar zoals dat gaat in de mode: alles verandert. Er kwamen andere eigenaren, er werden shows van confectiemerken tussen gefietst, BN’ers werden pontificaal front row gezet en – grote gruwel in de ogen van de kritische modepers – iedereen die dat wilde kon kaartjes kopen, alsof de Amsterdam Fashion Week een soort Efteling was geworden.
