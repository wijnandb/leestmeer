---
layout: post
title: "Johnson wijst wegsturen parlement niet af"
date: Tue, 09 Jul 2019 23:02:49 +0200
category: buitenland
externe_link: "https://www.telegraaf.nl/nieuws/620667603/johnson-wijst-wegsturen-parlement-niet-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e8d0ef0a-a28c-11e9-ab22-02d2fb1aa1d7.jpg"
---

<p class="intro">De Britse premierskandidaat Boris Johnson sluit niet uit dat hij eventueel het parlement even naar huis stuurt om een no-deal Brexit er door te drukken. Hij zei dat dinsdag tijdens het tv-debat met Jeremy Hunt. Dat is de andere kandidaat bij de Conservatieven voor de opvolging van Theresa May.</p> <p>Johnson herhaalde in het soms felle debat dat hij hoe dan ook op 31 oktober de EU wil verlaten, met of zonder overeenkomst. Hij houdt daarbij de mogelijkheid open dat er dan nog geen oplossing is voor de Ierse grens. Die zou dan tijdens periode van vertrek uit de EU moeten worden gevonden en uitgevoerd.</p><p>Het Britse Lagerhuis stemde dinsdag met de kleinst mogelijke meerderheid voor wetgeving die het moeilijker maakt om het parlement naar huis te sturen om iets door het parlement te loodsen. Er moet nog meer wetgeving komen om het helemaal onmogelijk te maken.</p><p>Het tv-debat tussen Johnson en Hunt kende volgens waarnemers in de media geen echte winnaar.</p><p>Ongeveer 160.000 leden van de Conservatieve Partij kunnen dezer dagen stemmen op Hunt of Johnson als nieuwe leider, die automatisch ook premier wordt. Het resultaat van de stemming wordt eind juli verwacht.</p>
