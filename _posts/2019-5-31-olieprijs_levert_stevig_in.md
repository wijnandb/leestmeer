---
layout: post
title: "Olieprijs levert stevig in"
date: Fri, 31 May 2019 20:44:52 +0200
categories: 
- financieel 
- koersen 
externe_link: "https://www.telegraaf.nl/financieel/3676322/olieprijs-levert-stevig-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a05c3c00-843e-11e9-a442-02d2fb1aa1d7.jpg"
---

<p class="intro">De Amerikaanse dreiging van forse importheffingen voor Mexicaanse goederen heeft het verlies in de oliehandel fors versterkt. Amerikaanse WTI-olie, waaruit benzine wordt gedestilleerd, zakte vrijdagavond 5,5%. Dat is de sterkste krimp in zeven jaar tijd.</p> <p>Deze WTI-olie dipte op de Amerikaanse beurs voor het eerst sinds maart dit jaar onder de prijs van $55 per vat van 159 liter.</p><p>Ook de Europese olieprijs Brent, die wordt gebruikt voor benzine aan onze pomp, is nu in tien dagen tijd met 10% gezakt.</p><p>Niet iedereen heeft dus zorgen over inzakkende olieprijzen. De Amerikaanse automobilisten gaan in deze periode tot in de zomer traditioneel het meest op pad met de auto, zij kunnen de lagere benzineprijs goed gebruiken.</p><p>Voor Nederlandse consumenten zal de lagere prijs van ruwe olie zoals altijd met vertraging worden doorberekend door de pomphouders.</p><p>De aangekondigde importheffing op Mexicaanse goederen treft direct de Amerikaanse autoindustrie die hun assemblage grotendeels over de zuidgrens in Mexico laten verrichten.</p><p>Aandelen van Ford, GM en ook Fiat Chrysler boekten vrijdag forse verliezen.</p><p>De uitval van vraag van bedrijven naar ruwe olie zoals WTI was deze week al in volle gang vanwege de handelsoorlog tussen de VS en China, die langer duurt dan werd voorzien. Grote handelaren kopen daarom minder olie in.</p>
