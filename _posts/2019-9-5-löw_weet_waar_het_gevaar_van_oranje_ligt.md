---
layout: post
title: "Löw weet waar het gevaar van Oranje ligt"
date: Thu, 05 Sep 2019 14:28:33 +0200
category: sport
externe_link: "https://www.telegraaf.nl/sport/1603401887/low-weet-waar-het-gevaar-van-oranje-ligt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0f39cac6-d006-11e9-9211-02c309bc01c1.jpg"
---

<p class="intro">De Duitse bondscoach Joachim Löw is in het EK-kwalificatieduel in Hamburg van vrijdag beducht voor de omschakeling van Nederland.</p> <p>„Bij balverlies van de tegenstander zijn ze snel. Dan moeten we zorgen dat we goed staan”, zei de Duitser. „We zullen geconcentreerd moeten blijven.”</p><p>Löw refereerde eraan dat zijn ploeg in de recente jaren meerdere keren tegen Oranje heeft gespeeld. In de Nations League won Nederland in eigen huis en eindigde het andere duel gelijk. Afgelopen maart won Duitsland met 3-2 in Amsterdam dankzij een laat doelpunt van Nico Schulz, nadat de spelers van bondscoach Ronald Koeman eerst terugkwamen van een 2-0 achterstand.</p><p>„Vergelijk het Nederlands elftal met Ajax in het afgelopen seizoen”, zei Löw. „We hebben gezien hoe ver ze kwamen in de Champions League met snel voetbal.” Het spel van Oranje is er volgens de bondscoach mee te vergelijken. „Koeman komt ook uit de Ajax en Barcelona-school.” Hoewel de drie duels met Oranje allemaal verschillend waren, hadden ze volgens Löw allemaal een hoge intensiteit en een hoog tempo. „Zij hebben zich in de afgelopen periode enorm ontwikkeld.”</p><p>De Duitse bondscoach vond dat zijn spelers wel wat dingen beter moeten doen dan in de vorige wedstrijd in Amsterdam, toen ze een voorsprong weggaven. „Wat Nederland ook goed doet, is dat de spelers veel van posities wisselen. Aanvallers als Memphis Depay en Ryan Babel proberen zo voor verwarring te zorgen.”</p><p>Zelfde opstelling</p><p>Zijn eigen spelers raken volgens Löw steeds beter op elkaar ingespeeld. Daarom vindt hij het ook jammer dat hij voor het duel met Nederland niet kan terugvallen op Leroy Sané en Julian Draxler en dat Leon Goretzka na een lichte blessure ook niet kan spelen. „Bij een jonge ploeg is het belangrijk dat je geregeld in dezelfde opstelling het veld opgaat. Nu moeten we vier tot vijf spelers vervangen.”</p>
