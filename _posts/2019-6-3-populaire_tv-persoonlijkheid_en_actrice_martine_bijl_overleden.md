---
layout: post
title: "Populaire tv-persoonlijkheid en actrice Martine Bijl overleden"
date: Mon, 03 Jun 2019 13:30:05 +0200
category: nieuws
externe_link: "https://nos.nl/l/2287436"
feature_image: "https://nos.nl/data/image/2019/06/03/554378/1008x567.jpg"
---

<p>Zangeres, presentatrice en actrice Martine Bijl (71) is overleden. Ze overleed donderdag in haar atelier in Maarssen in het bijzijn van familieleden aan de complicaties van de hersenbloeding die ze in september 2015 kreeg.</p>
<p>Bijl was de laatste jaren vooral bekend als presentatrice van het tv-programma Heel Holland Bakt. Ze presenteerde de eerste drie seizoenen van het succesvolle kookprogramma voor amateurs, tot ze in september 2015 ziek werd.</p>
<p>Martine Bijl begon haar carri√®re als professioneel zangeres en nam twintig lp's en cd's op. Ze zat jarenlang in het panel van het populaire tv-programma Wie van de Drie en speelde een hoofdrol in de meer dan honderd afleveringen van de comedy Het Zonnetje in Huis met Johnny Kraaykamp senior en junior.</p>
<p>Ook vertaalde Bijl een dozijn musicals en trad ze op in televisiereclames, zoals die voor het potgroentemerk HAK.</p>
<h2>Publiciteit</h2>
<p>Na haar hersenbloeding trok Bijl zich terug uit de publiciteit. Vorig jaar november kwam haar boek Rinkeldekink uit, over haar langdurige verblijf in een revalidatiekliniek en over de depressie die daarop volgde.</p>
<p>Bijl was getrouwd met tv-presentator en regisseur Berend Boudewijn.</p>
