---
layout: post
title: "Gewonden door aanslag op toeristenbus Gizeh"
date: Sun, 19 May 2019 15:26:28 +0200
categories: 
- entertainment 
- opinie 
externe_link: "https://www.telegraaf.nl/nieuws/3611104/gewonden-door-aanslag-op-toeristenbus-gizeh"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/46f36c8a-7a55-11e9-adbc-02d1dbdc35d1.jpg"
---

<p class="intro">Door vermoedelijk een bomaanslag op een voorbijrijdende toeristenbus zijn zondag in de Egyptische stad Gizeh zeker zestien gewonden gevallen. Dat heeft een functionaris van het ministerie van Volksgezondheid gezegd.</p> <p>Verscheidene slachtoffers zijn buitenlanders. Hun nationaliteit is nog niet officieel bekendgemaakt, maar de Egyptische staats-tv meldde dat in het voertuig 25 Zuid-Afrikanen zaten. Later bevestigde de politiechef die het onderzoek leidt dat een aantal gewonden de Zuid-Afrikaanse nationaliteit heeft. In een auto die ook werd getroffen, liepen vier Egyptische inzittenden letsel op door glassplinters.</p><p>Volgens veiligheidsbronnen was de explosie vlak bij het nieuwe, nog niet geopende Groot Egyptisch Museum in Gizeh, een voorstad van Caïro en wereldberoemd door de piramides. In december kwamen in dezelfde buurt drie Vietnamese bezoekers en een lokale gids om het leven door een bermbom. Militanten kiezen de laatste jaren in Egypte regelmatig toeristen als doelwit. De verantwoordelijkheid voor deze actie is nog niet opgeëist.</p>
