---
layout: post
title: "Energienota daalt bij Eneco"
date: Fri, 31 May 2019 07:14:12 +0200
categories: 
- entertainment 
- opinie 
externe_link: "https://www.telegraaf.nl/financieel/3671803/energienota-daalt-bij-eneco"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d4dbb208-8371-11e9-a539-0255c322e81b.jpg"
---

<p class="intro">Na de enorme stijging van begin januari dalen de energietarieven vanaf 1 juli weer. Door de zachte winter zijn de gasprijzen onverwacht fors gezakt, ziet Eneco. Klanten gaan gemiddeld 133 tot 164 euro minder betalen op jaarbasis. Bij Essent blijven de prijzen gelijk. Vattenfall (Nuon) geeft nog geen prijzen.</p> <p>Halverwege het jaar blijkt de soep bij Eneco, met ruim twee miljoen klanten één van de grote drie leveranciers, minder heet gegeten te worden dan zij wordt opgediend. Het bedrijf verlaagt de tarieven vanaf 1 juli, na januari het enige andere moment in het jaar dat leveranciers hun tarieven wijzigen: gas gaat met ruim 9 cent per kubieke meter omlaag, stroom met iets meer dan 2 cent per kilowattuur. Wel stijgt het vastrecht voor zowel gas als stroom met 2 euro per maand.</p><p>Een gemiddeld huishouden is hierdoor op jaarbasis 133 euro goedkoper uit (bij een verbruik van 1200 kubieke meter gas en 2800 kilowattuur stroom). Diverse prijsvergelijkers hanteren overigens hogere verbruikscijfers. Het voordeel is dan nóg groter: bij 1470 kubieke meter gas en 3000 kilowattuur scheelt het een gezin zelfs 164 euro.</p>
