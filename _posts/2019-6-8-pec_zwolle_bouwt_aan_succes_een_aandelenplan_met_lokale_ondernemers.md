---
layout: post
title: "PEC Zwolle bouwt aan succes: een aandelenplan met lokale ondernemers"
date: Sat, 08 Jun 2019 18:23:57 +0200
category: nieuws
externe_link: "https://nos.nl/l/2288190"
feature_image: "https://nos.nl/data/image/2019/06/08/555541/1008x567.jpg"
---

<p>Het is de eeuwige droom van de voetbalbestuurder: meer geld in kas om daarmee een hoge positie op de ranglijst te kopen. Anders gezegd: hoe meer geld, hoe beter de spelers, hoe hoger de positie.</p>
<p>PEC Zwolle, dat na de bekerwinst op Ajax in 2014 een aantal matige seizoenen achter de rug heeft, is nu ook in de ban van die droom. Het wil hogerop, en als het even kan zich structureel nestelen onder de top-3 . Het afgelopen seizoen, waarin PEC degradatie maar net ontliep en op de dertiende plaats eindigde, was traumatisch.</p>
<p>Daarom slaat PEC nu een nieuwe weg in. Met aandelen wil het lokale ondernemers aan de club binden en geld genereren. Een kleine veertig zakenlieden uit Zwolle en omgeving doen mee. Voor Arnoud Wierdsma, die als eerste instapte, is het een impulsaankoop. "Ik keek niet eens naar het bedrag. Ik doe het met mijn PEC-hart."</p>
<p>Voorzitter van PEC Zwolle Adriaan Visser verwacht dat PEC met een financiÃ«le injectie van 20 miljoen euro, opgehaald in vier tot vijf jaar, de subtop in schuift. "De kracht van deze regio biedt ruimte om een plaats in de eredivisie op te eisen. Dat is de kern van ons aandelenplan."</p>
<p>En daarmee schuift PEC aan bij de status die de stad Zwolle heeft; een groeiregio, zowel in economisch als cultureel opzicht. Hoog nodig, volgens niet alleen volgens voorzitter Visser en ondernemer Wierdsma, maar ook burgemeester en PEC-Zwolle fan Henk Jan Meijer. "Een stabiele eredivisieclub hoort bij Zwolle. Op alle niveau's spelen we in de eredivisie: culinair, economisch en dat kan dus ook op sportief gebied."</p>
<h2>Grote dromen</h2>
<p>Gaston Sporre, ooit zelf voorzitter van PEC en een doorgewinterde ondernemer, waarschuwt voor te veel optimisme. Het gegeven dat Visser zich bij het potentieel van PEC baseert op computergegevens van het sportmarketingbureau Hypercube doet hem het ergste vrezen. "Er is altijd een stelregel: zelf de beslissing nemen. Dus als zo'n bureau met grote zekerheid zegt dat het een succesformule is, zeg ik: ok, we spreken af dat als het tegenvalt je meebetaalt. Maar dan volgt een stilte."</p>
<p>Sporre vreest dat PEC dezelfde heilloze weg inslaat die eerder clubs andere clubs in de eredivisie met grote dromen in problemen bracht. Met als gevolg dat de gemeente opdraait voor de schuldsanering. </p>
<p>Maar Visser en burgemeester Meijer zijn daar niet bang voor. Het risico is gespreid. "Ik ben een dienaar van de club en ik kijk naar de mogelijkheden om de club zo maximaal mogelijk door te ontwikkelen", zegt Visser. En burgemeester Meijer: "Er is een groot draagvlak. We doen het met elkaar."</p>
