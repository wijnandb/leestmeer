---
layout: post
title: "Trump: bericht over Iran-plan is nepnieuws"
date: Tue, 14 May 2019 20:56:15 +0200
categories: 
- entertainment 
- opinie 
externe_link: "https://www.telegraaf.nl/nieuws/3587878/trump-bericht-over-iran-plan-is-nepnieuws"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fd07d342-7679-11e9-85b5-0217670beecd.jpg"
---

<p class="intro">De Amerikaanse president Donald Trump ontkent dat er een plan ligt voor de inzet van 120.000 Amerikaanse militairen als vijandigheden met Iran uitbreken. Hij stelt echter ook dat hij veel meer manschappen naar het Midden-Oosten zou sturen als de situatie escaleert.</p> <p>De Amerikaanse president reageerde dinsdag op een bericht in The New York Times. Die krant schreef dat Amerikaanse topfunctionarissen hadden overlegd over een nieuw militair plan. Dat voorziet niet in een invasie van de Islamitische Republiek. Daar zou een veel grotere legermacht voor nodig zijn.</p><p>Trump verwees het bericht dinsdag naar het rijk der fabelen. „Ik denk dat het nepnieuws is”, zei hij tegen verslaggevers. „Zou ik het doen? Absoluut”, vervolgde hij. „Maar daar hebben we geen plannen voor gemaakt. Hopelijk hoeft dat ook niet. Maar als we dat zouden doen, zouden we een stuk meer troepen sturen dan dat.”</p>
