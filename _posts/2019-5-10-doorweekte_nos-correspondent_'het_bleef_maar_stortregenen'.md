---
layout: post
title: "Doorweekte NOS-correspondent: 'Het bleef maar stortregenen'"
date: Sat, 11 May 2019 00:23:43 +0200
category: cultuur
externe_link: "https://nos.nl/l/2284059"
feature_image: "https://nos.nl/data/image/2019/05/11/549073/1008x567.jpg"
---

<p>Een nat pak voor Amerika-correspondent Arjen van der Horst gisteravond, tijdens de uitzending van Nieuwsuur. De paar minuten dat hij live in de uitzending zat, moest hij presenteren midden in een plotselinge regenbui.</p>
<p>Het gesprek met de correspondent leverde komische reacties op sociale media op. Met vooral vaak de vraag: 'waarom krijgt hij nou geen paraplu?!'</p>
<p>Het viel de presentator ook al op dat het "heel nat" was in Washington:</p>
<p>Van der Horst checkt altijd de buienradar voordat hij live op televisie moet, vertelt hij. "We zagen dat er wel wat buien aankwamen, maar die waren nog ver weg. Aan het begin van Nieuwsuur hadden we nog een stralend zonnetje."</p>
<p>Het weer in Washington D.C. sloeg in een paar minuten om. "Na 2 minuten begon het te stortregenen en dat ging maar door." Een paraplu had de crew niet mee. "We dachten dat het niet nodig zou zijn."</p>
<p>En ja, de regen hield op toen het gesprek met Van der Horst klaar was. "Het kruisgesprek is voorbij en het is weer droog."</p>
<p>De correspondent kan er wel om lachen. "Het enige waar ik van baal, is dat de kijkers waarschijnlijk meer op mijn jasje hebben gelet dan op wat ik te zeggen had. Maar voor de rest is het natuurlijk gewoon grappig."</p>
<p>Tot nu toe zijn de reacties die hij krijgt op sociale media overwegend positief. "Sommige mensen noemen me een bikkel, noemen het klasse. Dat is wel leuk natuurlijk."</p>
<p>Na de uitzending vond Van der Horst gelukkig wel bescherming tegen de regen.</p>
