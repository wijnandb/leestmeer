---
layout: post
title: "Fernando Torres houdt het op 35-jarige leeftijd voor gezien"
date: Fri, 21 Jun 2019 08:22:46 +0200
categories: 
- sport 
- voetbal 
externe_link: "https://www.telegraaf.nl/sport/1059689131/fernando-torres-houdt-het-op-35-jarige-leeftijd-voor-gezien"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fc486cd8-93ec-11e9-b698-02c309bc01c1.jpg"
---

<p class="intro">Fernando Torres heeft zijn afscheid aangekondigd. „Na achttien enerverende jaren is de tijd gekomen een punt te zetten achter mijn voetbalcarrière”, laat de voormalig international en topaanvaller van Atletico Madrid, Liverpool en Chelsea weten.</p> <p>Via Twitter maakte Torres zijn beslissing wereldkundig. De 35-jarige Torres heeft voor komende zondag een persconferentie belegd om zijn besluit toe te lichten. Dat doet hij in Japan, waar Torres onder contract staat bij Sagan Tosu.</p><p>Transfer naar Liverpool</p><p>Torres debuteerde op 17-jarige leeftijd in het eerste van Atletico en groeide al snel uit tot een van de sterspelers in het team. ’El Niño’ droeg met zijn doelpunten bij aan de promotie van de Madrileense club in 2002 naar de Primera Division. In de zomer van 2007 stapte hij over naar Liverpool, waar hij in 142 wedstrijden 81 keer scoorde.</p><p>Een miljoenentransfer naar Chelsea in 2011 volgde. Bij de Londense club kwam hij, mede door blessures, minder uit de verf, hoewel hij met Chelsea wel de Champions League won. Torres maakte als international deel uit van het team dat in 2008 de Europese titel veroverde en in 2010 het WK won.</p>
