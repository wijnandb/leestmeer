---
layout: post
title: "Storing Albert Heijn opgelost: alle kassa's doen het weer"
date: Tue, 25 Jun 2019 09:06:58 +0200
category: nieuws
externe_link: "https://nos.nl/l/2290576"
feature_image: "https://nos.nl/data/image/2019/06/25/559072/1008x567.jpg"
---

<p>De grote kassastoring bij Albert Heijn is opgelost. De reguliere kassa's bij de supermarkten konden tijdelijk niet gebruikt worden. Alleen de zelfscanners werkten nog.</p>
<p>De storing werd ontdekt toen de filialen vanochtend opengingen. Door een intern technisch probleem konden de boodschappen bij de reguliere kassa's niet worden gescand. Volgens Albert Heijn zijn de kassa's inmiddels gereset en is het probleem daarmee verholpen.</p>
<h2>Firewall KPN</h2>
<p>Twee weken geleden had Albert Heijn te maken met een landelijke pinstoring. Die werd veroorzaakt door het uitvallen van een firewall van KPN. Er stonden lange rijen bij de kassa en de schade voor Ahold liep in de miljoenen.</p>
<p>Albert Heijn zegt dat er geen verband is tussen de storing van vandaag en die van twee weken geleden. Ook heeft het niets te maken met de grote storing bij KPN van gisteren.</p>
