---
layout: post
title: "Federer wint eerste partij op Roland Garros in vier jaar"
date: Sun, 26 May 2019 16:59:25 +0200
category: sport
externe_link: "https://nos.nl/l/2286382"
feature_image: "https://nos.nl/data/image/2019/05/26/552640/1008x567.jpg"
---

<p>Roger Federer is zonder problemen doorgedrongen tot de tweede ronde van Roland Garros. De toernooiwinnaar van 2009 won met 6-2, 6-4, 6-4 van Lorenzo Sonego. Het was zijn eerste partij op het Franse gravel in vier jaar.</p>
<p>Twintigvoudig grandslamwinnaar Federer speelde zijn 398ste grandslamduel en boekte zijn 343ste overwinning. De Zwitser begon furieus en blies de Italiaan anderhalve set lang van de baan met ijzersterke services en prachtige winners.</p>
<p>De druk van Federer nam daarna iets af en Sonego bood meer weerstand. Hij kwam terug van 0-3 tot 3-4, maar Federer pakte toch de set. In de derde set viel de beslissende break op 4-4.</p>
<h2>Geen problemen Tsitsipas </h2>
<p>Stefanos Tsitsipas bereikte ook eenvoudig de tweede ronde. De als zesde geplaatste Griek was met 6-2, 6-2, 7-6 (4) te sterk voor de Duitser Maximilian Marterer. Tsitsipas doet voor de derde keer mee in Parijs en kwam nog niet voorbij de tweede ronde.</p>
<p>Ook Marin Cilic en Kei Nishikori wonnen eenvoudig. Dat gold niet voor Marco Cecchinato, de verrassende halvefinalist van vorig jaar. De Italiaan verloor met 6-2, 7-6, 4-6, 2-6, 4-6 van Nicolas Mahut.</p>
