---
layout: post
title: "Brooke Shields klaagt cosmeticabedrijf aan"
date: Thu, 09 May 2019 10:05:19 +0200
categories: 
- entertainment 
- gossip 
externe_link: "https://www.telegraaf.nl/entertainment/3560158/brooke-shields-klaagt-cosmeticabedrijf-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c77c8138-723b-11e9-bc09-0255c322e81b.jpg"
---

<p class="intro">Brooke Shields is boos en laat dat weten ook. De actrice klaagt het cosmeticabedrijf Charlotte Tilbury aan, opgericht door de naamgeefster die tevens een van Hollywood’s favoriete visagisten is. Volgens Brooke heeft Charlotte haar naam onrechtmatig gebruikt om zo een van haar wenkbrauwpotloden aan te prijzen, zonder dat Shields daar iets vanaf wist. Dit meldt The Blast.</p> <p>Shields meent dat haar wenkbrauwen al jaren haar handelsmerk zijn en dat het daarom raar is dat een bedrijf zonder haar weten de naam ’Brooke S’ aan een wenkbrauwproduct geeft. Temeer omdat de actrice zelf eerder met make-up merk MAC een eigen lijn heeft ontwikkeld. In de aanklacht gericht aan Charlotte Tilbury valt te lezen dat Brooke ’bijzonder veel tijd en energie heeft gestoken in het neerzetten van haar eigen iconische wenkbrauwproducten’.</p><p>Naast het cosmeticabedrijf klaagt Brooke ook een aantal winkels aan die het volgens haar gewraakte product verkopen: de bekende Amerikaanse warenhuizen Bergdorf Goodman, Bloomingdale’s, J.C. Penny, Neiman Marcus, Nordstrom en make-up winkel Sephora.</p><p>Shields wil een schadevergoeding zien. Het is niet bekend om welk bedrag het gaat.</p>
