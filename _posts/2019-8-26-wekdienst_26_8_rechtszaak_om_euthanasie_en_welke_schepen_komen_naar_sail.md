---
layout: post
title: "Wekdienst 26_8: rechtszaak om euthanasie en welke schepen komen naar Sail?"
date: Mon, 26 Aug 2019 06:55:21 +0200
category: nieuws
externe_link: "https://nos.nl/l/2298998"
feature_image: "https://nos.nl/data/image/2019/08/26/572605/1008x567.jpg"
---

<p>Goedemorgen! Vandaag dient het eerste proces tegen een arts die euthanasie heeft uitgevoerd en de organisatie van Sail Amsterdam maakt bekend welke schepen komend jaar aanmeren in de hoofdstad.</p>
<p>Vandaag schijnt de zon geregeld, maar er ontstaan ook enkele stapelwolken. Het wordt 28 tot 31 graden. Morgen is het eerst nog zonnig en zeer warm. Woensdag is het wederom warm en eindigt met onweersbuien. Hierna is het donderdag een stuk koeler.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Voor de rechtbank in Den Haag dient vandaag het eerste proces ooit tegen een arts die euthanasie heeft uitgevoerd. Het gaat om de levensbeëindiging van een 74-jarige vrouw die vergevorderd dement was. Het is de eerste keer sinds de invoering van de euthanasiewet in 2002 dat een arts voor de rechter moet verschijnen. De rechter doet uitspraak over het kort geding dat verschillende media hebben aangespannen tegen de gemeente Brunssum en de rechtbank Limburg. Het gaat over de schouw morgen in de zaak tegen de verdachte van de moord op Nicky Verstappen, die niet openbaar is. De media, waaronder de NOS, zijn het daar niet mee eens. Vanavond wordt het startschot gegeven voor Sail 2020. De organisatie maakt onder meer bekend van welke schepen de komst al is bevestigd. </p>
<h2>Wat heb je gemist?</h2>
<p>Steeds meer Britse bedrijven maken de oversteek naar Nederland, door de groeiende onzekerheid over de brexit. Al honderd bedrijven zijn naar Nederland verkast, grotendeels naar de Randstad, en nog eens honderden bedrijven oriënteren zich op de mogelijkheid.</p>
<p>Volgens het Netherlands Foreign Invest Agency (NFIA) willen onder meer bedrijven niet wachten op een mogelijke no-deal-brexit. "Om in Europa te kunnen uitzenden, moeten zij hier een vergunning hebben. En financiële dienstverleners mogen zonder vergunning geen zaken meer doen in de EU", zegt een woordvoerder.</p>
<p>De oversteek brengt meer voordelen met zich mee: veel Nederlanders spreken Engels, er zijn goede logistieke voorzieningen en op deze manier kunnen de Britse bedrijven toch aanspraak doen op Europese subsidies.</p>
<h2>Ander nieuws uit de nacht:</h2>
<p> Vijf mannen Assen vrijgelaten, geen aanwijzing voor mishandeling: de vijf zaten vast in verband met de dood van een man in een speeltuin in Assen, waar hij mogelijk betrokken was bij een zedendelict. Tientallen doden door overstromingen in Sudan: al wekenlang wordt het land geteisterd door hevige regenval. Tienduizenden huizen staan onder water of zijn ingestort, er zijn tientallen gewonden. Nederland versteent: landbouwgrond wijkt voor bouw: In twee decennia tijd is er 60.000 hectare aan huizen, industrieterreinen en wegen bijgekomen, meldt het CBS. Vooral landbouwgrond heeft moeten wijken voor stenen en beton. </p>
<h2>En dan nog even dit:</h2>
<p>Niet alleen in Nederland, ook in België woedt een 'zwartepietendiscussie'. Daar doet le Sauvage, de Wildeman, elk jaar mee aan een folkloristische parade in een stadje in Wallonië. Het zwartgeschminkte karakter draagt ketenen, een gouden ring door zijn neus en loopt schreeuwend rond.</p>
<p>Critici noemen het een racistische karikatuur en zijn een petitie gestart tegen de Wildeman. Ze willen dat hij niet meer meeloopt óf in de kleuren van de stad wordt geschminkt. Het is nog maar de vraag of deze traditie makkelijk te veranderen is, want de eeuwenoude optocht is door de Unesco uitgeroepen tot immaterieel erfgoed. En bovendien, zegt de burgemeester, wordt le Sauvage door de inwoners van het stadje geadoreerd.</p>
<p>En zo ziet de Wildeman er uit: </p>
<p>Fijne dag!</p>
