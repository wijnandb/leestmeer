---
layout: post
title: "Koning Juan Carlos op bruiloft van Rafael Nadal"
date: Sun, 15 Sep 2019 14:16:49 +0200
categories: 
- entertainment 
- royalty 
externe_link: "https://www.telegraaf.nl/entertainment/1709371982/koning-juan-carlos-op-bruiloft-van-rafael-nadal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bfad92da-d7b2-11e9-bec0-02c309bc01c1.jpg"
aantal: 177
unieke: 125
bron: "De Telegraaf"
---

<p class="intro">Koning Juan Carlos is volgende maand een van de bijzondere gasten op de bruiloft van tennisheld Rafael Nadal en Mery Perelló. Dat meldt de krant El País zondag in een voorbeschouwing op het met veel geheimzinnigheid omgeven ’huwelijk van het jaar’.</p> <p>De koning-emeritus is al jaren goed bevriend met de winnaar van negentien ’Grand Slams’. Hij bezocht deze zomer samen met koningin Sofia op Mallorca ook de door Nadal opgezette opleidingsschool voor jeugdige tennissers.</p><p>Rafael Nadal en Mery Perelló zijn al vijftien jaar samen en hebben er al die tijd alles aan gedaan om hun privéleven af te schermen. Bij de recente zege van Nadal bij de US Open mochten journalisten ook geen vragen stellen over zijn voor 19 oktober geplande bruiloft. Maar volgens El País zijn er toch al een paar details uitgelekt.</p><p>Zo vindt het huwelijk plaats op de goed te beveiligen finca Sa Fortalesa in het plaatsje Pollença, in het noorden van het eiland Mallorca. Naast koning Juan Carlos zijn nog 500 mensen uitgenodigd, onder wie ook de voetballer Iker Casillas en basketballer Pau Gasol.</p>
