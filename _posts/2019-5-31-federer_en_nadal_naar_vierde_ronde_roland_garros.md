---
layout: post
title: "Federer en Nadal naar vierde ronde Roland Garros"
date: Fri, 31 May 2019 17:16:52 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/WOeAGdn4muw/2287071"
feature_image: "https://nos.nl/data/image/2019/05/31/553814/1008x567.jpg"
---

<p>Roger Federer heeft zich op Roland Garros geplaatst voor de vierde ronde. Na Lorenzo Sonego en Oscar Otte moest ook Casper Ruud er in drie sets aan geloven: 6-3, 6-1, 7-6 (8).</p>
<p>De 20-jarige Noor nam het voor het eerst op tegen de zeventien jaar oudere Zwitser en liet bij vlagen prima tennis zien. Vooral in de derde set, nadat hij de tweede kansloos had verloren, zette hij Federer flink aan het werk.</p>
<p>Op 1-0 wist de nummer 63 Federer, die in de derde set worstelde met zijn opslag, te breken en ook toen de Zwitser meteen terugbrak was hij niet van de leg. In de tiebreak kreeg Federer de dappere Noor pas op het vierde matchpoint op de knieÃ«n.</p>
<p>Toernooifavoriet Rafael Nadal leed tegen David Goffin z'n eerste setverlies. De elfvoudig winnaar poetste dat vlekje vlot weg: 6-1, 6-3, 4-6, 6-3.</p>
<p>Goffin, in 2016 kwartfinalist in Parijs, leek op weg naar zijn vierde kansloze gravelnederlaag tegen Nadal toen hij op 5-4 in set drie opeens twee breakpoints kreeg. Hij benutte het tweede, maar het bleek slechts uitstel van executie.</p>
<p>Kei Nishikori balanceerde tegen Laslo Djere (voor het eerst in de derde ronde van een grandslamtoernooi) op de rand van uitschakeling. De Japanner, twee keer kwartfinalist, kwam in de vijfde set met 3-0 achter, maar kon na 4,5 uur toch juichen: 6-4, 6-7(6), 6-3, 4-6, 8-6.</p>
<h2>Duisternis maakt einde aan partijen</h2>
<p>Stefanos Tsitsipas staat op de rand van zijn eerste vierde ronde in Parijs. Zijn duel met Filip Krajinovic werd bij 7-5, 6-3, 5-5 gestaakt wegens duisternis.</p>
<p>Tsitsipas (6),bedwinger van Nadal in Madrid, geldt als outsider voor de titel in Parijs. Voor Krajinovic is elke zege een bonus: hij vergat zich in te schrijven voor de kwalificaties, maar na afmeldingen daags voor het toernooi kreeg hij toch een kans. Omdat hij Tsitsipas in de derde set terug liet komen van 5-2, kan zijn avontuur in twee games voorbij zijn.</p>
<p>Ook Stan Wawrinka heeft goede papieren voor de vierde ronde. De winnaar van 2015 knokte zich tegen Grigor Dimitrov in twee tie-breaks naar 2-0 (7-6,7-6).</p><img src="http://feeds.feedburner.com/~r/nossporttennis/~4/WOeAGdn4muw" height="1" width="1" alt=""/>
