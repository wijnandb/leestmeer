---
layout: post
title: "Matthews duikt als duveltje uit doosje op en sprint naar zege in GP Quebec"
date: Fri, 13 Sep 2019 23:38:44 +0200
categories: 
- sport 
- wielrennen 
externe_link: "https://nos.nl/l/2301607"
feature_image: "https://nos.nl/data/image/2019/09/13/577094/1008x567.jpg"
aantal: 163
unieke: 117
bron: "NOS"
---

<p>Michael Matthews heeft net als vorig jaar de Grand Prix van Quebec gewonnen. De Australiër van Team Sunweb hield zich in de 201,6 kilometer lange koers lang schuil, maar was vervolgens in de massasprint iedereen de baas.</p>
<p>De renners legden in Canada zestien ronden van 12,6 kilometer af, met in elke ronde drie korte klimmetjes: de Côte de la Montagne (tot 13%), de Côte de la Potasse (tot 9%) en de Montée de la Fabrique (7%). Op 26 kilometer van de finish werd Gavin Mannion als laatste van zes vluchters gegrepen.</p>
<p>In de licht oplopende slotkilometer leken Peter Sagan (winnaar in 2016 en 2017), Diego Ulissi, Greg Van Avermaet en Julian Alaphilippe om de zege te gaan sprinten. Uiteindelijk ging Matthews, die als een duveltje uit een doosje in de frontlinie opdook, met de zege aan de haal. Sagan werd tweede, Van Avermaet derde.</p>
<p>Tom-Jelte Slagter was de beste Nederlander in Canada. Hij finishte als zesde. Timo Roosen werd achtste, Bauke Mollema veertiende.</p>
