---
layout: post
title: "Nieuwe onthullingen in boek over zaak Harvey Weinstein"
date: Mon, 09 Sep 2019 08:21:12 +0200
categories: 
- entertainment 
- gossip 
externe_link: "https://www.telegraaf.nl/entertainment/473021136/nieuwe-onthullingen-in-boek-over-zaak-harvey-weinstein"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/11398e44-d2ca-11e9-80b1-0217670beecd.jpg"
---

<p class="intro">Twee journalisten van The New York Times hebben een boek geschreven over het vermeende seksuele misbruik dat Harvey Weinstein heeft gepleegd. Ook wordt er ingegaan op de verschillende aanklachten die de eens zo gevierde Hollywoodproducent aan zijn broek heeft hangen. Opvallende onthulling is dat Weinstein’s broer Bob hem 2 jaar voordat het schandaal uitkwam gesmeekt zou hebben om hulp te zoeken voor zijn gedrag. Dit meldt Variety.</p> <p>Het boek, getiteld She Said: Breaking the Sexual Harassment Story That Helped Ignite a Movement, is geschreven door Jodi Kator en Megan Twohey. De twee beschrijven hoe Bob Weinstein zijn broer heeft gewaarschuwd door middel van een briefje. „Je hebt de familie en je bedrijf tot schande gebracht. Je hebt je wangedrag altijd geprobeerd goed te praten. Als je denkt dat er niets mis is met je gedrag, dan kun je het ook wel aan je vrouw en verdere familie vertellen”, aldus Bob, die samen met Harvey het productiebedrijf Miramax opzette. Hij wilde dat zijn broer een medische behandeling zou ondergaan en zijn problemen ging aanpakken.</p><p>Ook een voormalig hooggeplaatste medewerker van de Weinstein Company, Irwin Reiter, komt aan het woord. Reiter gaf de journalisten een interne memo waarin een collega uitgebreid beschreef hoe Weinstein junior medewerksters en actrices lastig viel. Weinstein’s vroegere assistent Rowena Chiu vertelt hoe zij een financiële vergoeding kreeg om haar mond te houden over de keer dat haar baas haar aanrandde in een hotelkamer. Chiu zegt na het incident in een depressie te zijn beland en deed meerdere zelfmoordpogingen.</p><p>Het boek verschijnt dinsdag.</p>
