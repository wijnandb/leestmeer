---
layout: post
title: "Verdachte Amerikaan zaak-Hania opnieuw voorgeleid"
date: Tue, 09 Jul 2019 10:16:30 +0200
categories: 
- entertainment 
- opinie 
externe_link: "https://www.telegraaf.nl/nieuws/845640991/verdachte-amerikaan-zaak-hania-opnieuw-voorgeleid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db4d8f8e-a221-11e9-a189-0217670beecd.jpg"
---

<p class="intro">De 49-jarige Amerikaan James B. die vastzit na de vermissing van de 12-jarige Rotterdamse scholiere Hania, wordt dinsdag opnieuw voorgeleid. De raadkamer van de rechtbank in Rotterdam kan dan bepalen dat de man nog negentig dagen blijft vastzitten.</p> <p>De Amerikaan wordt verdacht van ontucht en onttrekking aan het wettig gezag. Hania vertrok op 27 juni van school en verdween spoorloos, waarop de politie een AMBER Alert uitgaf. Ze werd een dag later met de Amerikaan in een hotel in de havenstad aangetroffen.</p><p>Justitie onderzoekt nog wat er precies gebeurd is met het meisje in de periode van haar vermissing en hoe de twee met elkaar in contact zijn gekomen.</p>
