---
layout: post
title: "'Google beperkt toegang Huawei tot Android-besturingssysteem'"
date: Mon, 20 May 2019 01:29:56 +0200
category: nieuws
externe_link: "https://nos.nl/l/2285477"
feature_image: "https://nos.nl/data/image/2019/05/20/551274/1008x567.jpg"
---

<p>Google heeft de toegang van telefoonmaker Huawei tot het besturingssysteem Android beperkt. Dat melden persbureau Reuters en de Amerikaanse techsite The Verge. Volgens die laatste is de Android-licentie helemaal ingetrokken, Reuters zegt dat Huawei van een deel van het besturingssysteem geen gebruik meer kan maken.</p>
<p>Googles moederbedrijf Alphabet volgt de nieuwe, strengere regels van het Amerikaanse ministerie van Economische Zaken. Google zegt dat voor bestaande Huawei-telefoons niets verandert. Maar mogelijk dat op nieuwe Huawei-telefoons apps als Play Store, Gmail en YouTube niet meer gebruikt kunnen worden. Ook nieuwe beveiligingsupdates zijn dan waarschijnlijk niet niet meer beschikbaar. </p>
<p>Google laat in een reactie weten dat bekeken wordt wat de nieuwe regels voor gevolgen hebben. Huawei heeft nog niet gereageerd.</p>
<h2>Nieuwe regels</h2>
<p>Donderdag ondertekende president Trump een decreet waarmee het Amerikaanse bedrijven wordt verboden telecomapparatuur te gebruiken die is gemaakt door bedrijven die een nationaal veiligheidsrisico vormen.</p>
<p>De VS is bang dat de Chinese overheid netwerken en materiaal van Huawei gebruikt voor spionage. Het bedrijf spreekt dat in alle toonaarden tegen en is bereid om contractueel vast te leggen dat er niet wordt gespioneerd.</p>
<p>Huawei kan wel gebruik blijven maken van het Android Open Source Project, de meest eenvoudige versie van Android.</p>
