---
layout: post
title: "FC Den Bosch slaat terug: ’Jordania moet juist ons betalen’"
date: Wed, 24 Jul 2019 11:13:53 +0200
categories: 
- sport 
- voetbal 
externe_link: "https://www.telegraaf.nl/sport/342025829/fc-den-bosch-slaat-terug-jordania-moet-juist-ons-betalen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1bd0c5f8-adf8-11e9-b08d-0218eaf05005.jpg"
---

<p class="intro">FC Den Bosch heeft juist geld tegoed van Kakhi Jordania en niet andersom. Dat stelde de advocaat van de Brabantse eerstedivisieclub woensdag bij de rechtbank in Den Bosch.</p> <p>Daar moest de Georgische zakenman uitleggen waarom hij denkt voor 810.000 euro beslag te mogen leggen op de rekening van FC Den Bosch.</p><p>Jordania heeft vorig seizoen geld geleend aan de club en wil het terug, omdat de club het aan de verkeerde dingen zou hebben besteed.</p><p>Jordania was zelf niet naar de rechtbank gekomen, maar liet zich vertegenwoordigen. „Hij had geen zin in een mediacircus”, zei zijn advocaat. Vorige week ketste de overname van de zieltogende club door Jordania af, omdat de KNVB de herkomst van zijn geld onduidelijk vond. De licentiecommissie heeft de club tot 26 augustus uitstel gegeven voor het indienen van een sluitende begroting.</p><p>Volgens Jordania heeft FC Den Bosch geld gebruikt om tekorten op te lossen in plaats van voor verbetering van de selectie en faciliteiten. FC Den Bosch stelt dat Jordania juist nog geld schuldig is aan de club, meer dan die 810.000 euro. „Jordania heeft stelselmatig niet of te laat aan zijn verplichtingen voldaan. Wij zijn helemaal geen geld schuldig.”</p><p>FC Den Bosch vreest voor een faillissement als Jordania beslag mag leggen op de rekening. „Waarschijnlijk haken dan geïnteresseerde financiers af. Dan kunnen we op 26 augustus waarschijnlijk geen sluitende begroting overleggen. Dat kan het einde betekenen van een roemruchte club.”</p><p>De rechtszitting werd bijgewoond door enkele tientallen supporters van de club. De rechter besluit uiterlijk volgende week woensdag of Jordania beslag mag leggen op de rekening van FC Den Bosch.</p>
