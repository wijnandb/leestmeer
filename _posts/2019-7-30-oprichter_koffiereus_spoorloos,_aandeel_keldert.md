---
layout: post
title: "Oprichter koffiereus spoorloos, aandeel keldert"
date: Tue, 30 Jul 2019 11:36:08 +0200
categories: 
- entertainment 
- opinie 
externe_link: "https://www.telegraaf.nl/financieel/687403391/oprichter-koffiereus-spoorloos-aandeel-keldert"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/79d6b644-b2b7-11e9-a50a-0255c322e81b.jpg"
---

<p class="intro">De oprichter van de grootste koffieketen in India is spoorloos verdwenen. Met man en macht wordt dinsdag gezocht naar V.G. Siddhartha, die in India te boek staat als de ’koffiekoning’ en verwikkeld was in een gevecht met de fiscus. Zijn bedrijf Coffee Day zegt Siddhartha „niet te kunnen bereiken.”</p> <p>De koers van het aandeel zakte direct 20% op de beurs. Coffee Day was vorig jaar goed voor $630 miljoen omzet.</p><p>Siddhartha reed naar Mangaluru, de havenstad op ongeveer 350 kilometer van Bengaluru, aldus de lokale politie.</p><p>„Siddhartha is sinds gisteravond vermist in de buurt van de rivier de Nethravathi”, aldus agenten tegen persbureau Reuters. Daar zijn reddingsteams actief en bezig te dreggen in de rivier.</p><p>Indiase media citeren uit een sombere brief die Siddhartha aan de top en medewerkers van het koffiebedrijf zou hebben gestuurd. Hij sprak daarin over zakelijke problemen en zei als enige verantwoordelijk te zijn voor gemaakte fouten. „Het was nooit mijn bedoeling iemand te bedriegen of misleiden. Ik heb gefaald als ondernemer.”</p><p>De steenrijke zakenman liet zich volgens de politie maandag naar een brug rijden. Zijn chauffeur belde de politie toen zijn baas niet terugkeerde.</p><p>De Indiase ondernemer, geboren in Karnataka in het zuidwesten van het land en geschoold als econoom, geldt als een succesverhaal. De ondernemer richtte Coffee Day in 1993 op en opende drie jaar later de eerste Café Coffee Day in de zuid-Indiase stad Bangalore.</p><p>Het bedrijf is uitgegroeid tot de grootste koffieketen van India, met meer dan 1700 verkooppunten in 245 steden.</p><p>Zijn rivaal Starbucks heeft, dankzij samenwerking met de Indiase Tata Group, momenteel 146 verkooppunten in India. Het exporteert momenteel per jaar 28.000 ton koffie onder andere naar Europese verwerkers, het Midden-Oosten en de Verenigde Staten.</p><p>In 2010 investeerde een groep beleggers onder leiding van private-equityfonds KKR $200 miljoen in Coffee Day.</p><p>De belastingperikelen spelen sinds de zomer van 2017. In september viel de Indiase belastingdienst binnen in Siddhartha’s huis, kantoren en verschillende toeleveranciers. De fiscus stelde bewijs van illegale inkomsten te hebben gevonden, wat de koffieondernemer ontkende.</p><p>Forse groei</p><p>Siddhartha bezit 33% van alle aandelen van Coffee Day, dat in 2015 naar de beurs ging. Met zijn vrouw Malavika Hegde en aan hen gelieerde bedrijven heeft Siddhartha 53% van de koffieketen die streed om een plek op alle luchthavens van India.</p><p>De meeste van de aandelen zijn echter weer geleend aan verschillende financiële instellingen, die dienen als onderpand voor vers opgenomen leningen door de zakenman, aldus de Financial Times. Hij geldt als een flinke investeerder in startups in technologie. Zijn bedrijf Global Technology Ventures, dat onderdak biedt aan techbedrijven, is op $100 miljoen waarde geschat.</p><p>Alle hardhouten meubels voor de koffiewinkels komen, volgens zijn bedrijf, van de eigen plantages. Siddhartha heeft voor dertig jaar 1,28 miljoen hectare grond langs de Amazone in Frans Guyana gepacht, de basis van zijn meubelbedrijf. Het bedrijf gaat er prat op alle restanten en zelfs het zaagsel te gebruiken, bijvoorbeeld als vulling voor kussens.</p><p>Siddhartha was ook afgelopen maanden consequent in een gevecht met belastingambtenaren verwikkeld. Eerder dit jaar probeerden zij te verhinderen dat hij een 21% belang in de it-dienstverlener Mindtree zou verkopen. Dat lukte uiteindelijk, aan de groep Larsen &amp; Toubro, tegen geschat $473 miljoen.</p><p>De ondernemer was ook in gesprek met Coca-Cola Co om Coffee Day voor $1,45 miljard te verkopen, aldus The Economic Times vorige maand.</p>
