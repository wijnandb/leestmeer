---
layout: post
title: "Ajax-fans vieren landstitel in Amsterdam met fakkels en vlaggen"
date: Wed, 15 May 2019 22:50:33 +0200
categories: 
- sport 
- voetbal 
externe_link: "https://nos.nl/l/2284845"
feature_image: "https://nos.nl/data/image/2019/05/15/550265/1008x567.jpg"
---

<p>In Amsterdam wordt de 34ste landstitel van Ajax volop gevierd. De Amsterdamse club greep dankzij een 4-1 overwinning op De Graafschap voor het eerst in vijf jaar de landstitel. Direct na het eindsignaal trokken honderden dolenthousiaste fans met fakkels en vlaggen door de Leidsestraat in het centrum van de hoofdstad.</p>
<p>En daarbij zongen ze natuurlijk 'Wij zijn kampioen': </p>
<p>Op het Leidseplein, waar traditioneel de successen van Ajax worden gevierd, was het gisteravond al vroeg druk. Honderden supporters keken de kampioenswedstrijd in de caf√©s op en rond het plein. De sfeer in de stad was gemoedelijk.</p>
<p>De spelersbus kwam even na 01.00 uur aan bij de Johan Cruijff Arena. Een enthousiaste menigte wachtte de bus op.</p>
<p>Vandaag om 16.00 uur wordt de kampioensploeg officieel gehuldigd. Die huldiging vindt voor het eerst sinds 2011 weer plaats op het Museumplein. Toen liep het uit op rellen, waarna de huldigingen van Ajax werden verplaatst naar een terrein bij de Johan Cruijff Arena.</p>
<p>Volgens burgemeester Halsema is er geleerd van 2011, waardoor ze denkt dat de huldiging nu wel voorspoedig kan verlopen. Dat verwachten ook de grote musea rond het Museumplein. "De gemeente heeft sindsdien allerlei maatregelen getroffen om het evenement veilig te laten verlopen. Iedereen gaat ervan uit dat het een mooi feest wordt," zegt de woordvoerder van het Van Gogh Museum.</p>
