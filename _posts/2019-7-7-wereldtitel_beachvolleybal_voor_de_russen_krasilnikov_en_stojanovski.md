---
layout: post
title: "Wereldtitel beachvolleybal voor de Russen Krasilnikov en Stojanovski"
date: Sun, 07 Jul 2019 15:53:05 +0200
category: sport
externe_link: "https://nos.nl/l/2292448"
feature_image: "https://nos.nl/data/image/2019/07/07/561806/1008x567.jpg"
---

<p>De Russen Vjatsjeslav Krasilnikov en Oleg Stojanovskij hebben in Hamburg de wereldtitel beachvolleybal in de wacht gesleept. In de spannende finale werd afgerekend met de Duitsers Julius Thole en Clemens Wickler: 19-21, 21-17, 15-11.</p>
<p>Begin dit jaar stonden beide duo's ook al tegenover elkaar in de eindstrijd van het World Tour-toernooi in Den Haag en ook toen ging de zege naar de Russen.</p>
<p>De Duitsers, als twaalfde geplaatst in eigen land, speelden een uitstekend toernooi in Hamburg. Ze wonnen in de tweede ronde van Alexander Brouwer en Robert Meeuwsen en versloegen in de halve finales de als eerste geplaatste Noren Anders Berntsen Mol en Christian Sandlie Sørum.</p>
<h2>Last van nek</h2>
<p>In de laatste set van de finale kreeg Thole echter wat last van zijn nek. Bovendien bleek de servicedruk van de Russen te groot. Ondanks de steun van de thuisfans kon het Duitse duo de Russen in de slotfase niet meer bijbenen en liepen die na een 7-8 achterstand uit naar een 12-8 voorsprong. Daarmee was het beslissend gat geslagen.</p>
<p>De 22-jarige Stojanovskij, met zijn 2,07 meter nog een centimeter langer dan zijn opponent Thole, mag zich nu de jongste wereldkampioen ooit noemen. Krasilnikov ging in 2016 al eens met EK-zilver naar huis.</p>
<h2>Brons voor Noren</h2>
<p>Het WK-brons kwam terecht bij de Noren Mol en Sørum. Zij klopten in de strijd om de derde plaats de Amerikanen Tri Bourne en Trevor Crabb met 19-21, 21-15, 15-10.</p>
