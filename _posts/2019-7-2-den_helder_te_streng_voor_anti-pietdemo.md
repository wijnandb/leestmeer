---
layout: post
title: "Den Helder te streng voor anti-pietdemo"
date: Tue, 02 Jul 2019 12:02:58 +0200
categories: 
- entertainment 
- opinie 
externe_link: "https://www.telegraaf.nl/nieuws/1430641918/den-helder-te-streng-voor-anti-pietdemo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/32e4072c-9cb5-11e9-9d54-0255c322e81b.jpg"
---

<p class="intro">De beperkingen die de gemeente Den Helder oplegde aan een demonstratie van actiegroep Kick Out Zwarte Piet (KOZP) bij de intocht van Sinterklaas waren niet in de haak. Dat oordeelt de commissie bezwaarschriften van de gemeente. Van burgemeester Koen Schuiling mochten de actievoerders vorig jaar november slechts hun stem laten horen op een door hem aangewezen locatie, maar de commissie noemt dat niet redelijk.</p> <p>De bezwaarcommissie vindt dat de gemeente de mogelijke verstoring van de openbare orde en het tekort aan agenten niet voldoende hard kon maken. De voorwaarde dat KOZP professionele beveiligers mee moest brengen, noemt de bezwaarcommissie „disproportioneel”. De burgemeester neemt het advies van de bezwaarcommissie ter harte bij de volgende intocht van Sinterklaas, laat de gemeente Den Helder weten.</p><p>KOZP had bezwaar aangetekend tegen de beperkingen die Schuiling had opgelegd. Een bus met actievoerders van KOZP werd vorig jaar tegengehouden toen ze naar Den Helder wilden. Mitchell Esajas van KOZP zegt tevreden te zijn met de opstelling van de gemeente. Hij gaat ervan uit dat de opvolger van Schuiling, die eind september burgemeester wordt in Groningen, zich aan de beloftes van zijn voorganger zal houden.</p><p>Van zeven andere gemeenten waar KOZP had geklaagd over inperken of verbieden van demonstraties tegen zwarte piet hebben de actievoerders nog niets gehoord.</p>
