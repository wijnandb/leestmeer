---
layout: post
title: "Wimbledon: Djokovic met speels gemak verder"
date: Wed, 10 Jul 2019 18:30:00 +0200
categories: 
- entertainment 
- opinie 
externe_link: "https://www.telegraaf.nl/sport/1023507712/wimbledon-djokovic-met-speels-gemak-verder"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2b75a57a-a33d-11e9-9dfa-0218eaf05005.jpg"
---

<p class="intro">Novak Djokovic heeft zich geplaatst voor de halve finale van Wimbledon. De Servische titelverdediger en nummer 1 van de wereld had het alleen in de eerste set lastig met de Belg David Goffin: 6-4 6-0 6-2.</p> <p>De 32-jarige Djokovic kent tot nog toe een ontspannen route naar titelprolongatie in Londen. Op het ’heilige gras’ moest hij alleen in de derde ronde een set afstaan.</p><p>Goffin, als 21e geplaatst, kwam nog nooit verder dan de kwartfinales op een grand slam. De 28-jarige Belg startte sterk en gaf Djokovic goed partij in de eerste set. Hij kreeg al vroeg breakkansen en op 3-3 pakte hij de servicegame van ’Djoko’. De Serviër liet daarna zien waarom hij op het moment de beste tennisser van de wereld is. Hij won liefst 10 games op rij en stond in de derde set nog 2 games af. Na 1 uur en 58 minuten was de wedstrijd klaar.</p><p>Bautista Agut</p><p>De Spanjaard Roberto Bautista Agut heeft voor de eerste keer de laatste vier bereikt op een grandslamtoernooi. De 31-jarige tennisser plaatste zich op Wimbledon ten koste van de Argentijn Guido Pella voor de halve finales. Na ruim drie uur stond de eindstand in Londen op het scorebord: 7-5 6-4 3-6 6-3.</p><p>Op Wimbledon was de vierde ronde (in 2015 en 2017) tot dusver het beste resultaat van Bautista Agut. Begin dit jaar tekende de huidige nummer 22 van de wereldranglijst met een kwartfinaleplaats op de Australian Open al voor een persoonlijke mijlpaal.</p><p>Bautista Agut schakelde op weg naar de laatste vier onder anderen de Russische troef Karen Chatsjanov uit. In de halve eindstrijd wacht de als eerste geplaatste Serviër Novak Djokovic.</p><p>Pella beleefde op Wimbledon ondanks zijn nederlaag eveneens een primeur. De 29-jarige Argentijn stond voor de eerste keer in de kwartfinales van een grandslamtoernooi. Richting laatste acht versloeg hij onder anderen de Zuid-Afrikaan Kevin Anderson, vorig jaar nog finalist in Londen, en de Canadees Milos Raonic, de runner-up in 2016.</p>
