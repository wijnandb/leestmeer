---
layout: post
title: "Wall Street maakt zich op voor debuut Uber"
date: Fri, 10 May 2019 14:54:15 +0200
categories: 
- financieel 
- koersen 
externe_link: "https://www.telegraaf.nl/financieel/3568137/wall-street-maakt-zich-op-voor-debuut-uber"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/210e5842-7323-11e9-9293-0218eaf05005.jpg"
---

<p class="intro">Beleggers op Wall Street kijken vrijdag reikhalzend uit naar het beursdebuut van Uber Technologies. Het technologiebedrijf achter taxi-app Uber tekent voor de grootste beursgang van een technologiebedrijf in New York sinds 2014, toen de Chinese webwinkelgigant Alibaba 25 miljard dollar ophaalde bij investeerders. Uber haalt met zijn verwachte opbrengst van zo'n 8,1 miljard dollar waarschijnlijk zelfs de top tien van grootste beursgangen in de VS ooit. Alibaba staat op één.</p> <p>Wall Street opent naar verwachting lager. Beleggers zijn nog altijd in de ban van de handelsonderhandelingen tussen de Verenigde Staten en China. Afgelopen nacht ging de Amerikaanse verhoging van importtarieven op Chinese producten in. China liet al weten met tegenmaatregelen te komen, maar ondertussen gaan de gesprekken over een handelsdeal gewoon door.</p><p>Trump zei vrijdag in een nieuwe reeks tweets dat importheffingen meer geld opleveren dan zelfs de beste handelsdeal. Hij liet ook weten dat er wat hem betreft geen haast is met het maken van een handelsdeal. Ook gaf hij China andermaal de schuld van het mislukken van een vorige onderhandelingsronde.</p><p>Zaken in China</p><p>Op het bedrijvenfront wordt verder vooral gekeken naar bedrijven die veel zaken doen met China, zoals de chipsector. Daarnaast zijn de blikken gericht op in de VS genoteerde Chinese bedrijven zoals het bovengenoemde Alibaba. Ook webwinkelbedrijf JD.com, dat bovendien met beter dan verwachte omzet- en winstcijfers kwam, en zoekmachine Baidu staan in de schijnwerpers.</p><p>Verder kwamen nog enkele bedrijven met kwartaalcijfers. Telecom- en mediabedrijf Viacom presenteerde teleurstellende omzetcijfers. Softwarebedrijf Symantec opent waarschijnlijk een stuk lager op tegenvallende winstcijfers en een minder positieve prognose. Ook vertrekt topman Greg Clark bij de maker van antivirussoftware.</p><p>Macro-economisch vlak</p><p>Op het macro-economische vlak verwerken beleggers nieuwe inflatiecijfers. De consumentenprijzen stegen op jaarbasis met 2 procent. Economen hadden gerekend op 2,1 procent.</p><p>Donderdag sloot Wall Street met kleine verliezen. De Dow-Jonesindex eindigde 0,5 procent lager op 25.828,36 punten. De breder samengestelde S&amp;P 500 leverde 0,3 procent in tot 2870,72 punten. Technologiebeurs Nasdaq zakte 0,4 procent tot 7910,59 punten.</p>
