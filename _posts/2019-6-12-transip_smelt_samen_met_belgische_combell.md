---
layout: post
title: "TransIP smelt samen met Belgische Combell"
date: Wed, 12 Jun 2019 10:18:04 +0200
categories: 
- financieel 
- koersen 
externe_link: "https://www.telegraaf.nl/financieel/711503434/trans-ip-smelt-samen-met-belgische-combell"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/99d73484-8cea-11e9-bfd9-02d1dbdc35d1.jpg"
---

<p class="intro">Het Nederlandse IT-bedrijf TransIP gaat samen met zijn Belgische branchegenoot Combell. Het fusiebedrijf, dat als Team.blue verder zal gaan, heeft naar eigen zeggen een waarde van 1 miljard euro. Samen hopen de ondernemingen uit te groeien tot één van de grootste aanbieders van hostingdiensten in Europa.</p> <p>Combell verleent voornamelijk aan het midden- en kleinbedrijf hostingdiensten, oftewel het aanbieden van serverruimte voor bedrijven die een website willen opzetten. TransIP richt zich met internetdiensten meer op technische geavanceerde bedrijven. De Autoriteit Consument en Markt gaf vorige maand al groen licht voor de fusie.</p><p>Samen hebben de bedrijven zeshonderd medewerkers en meer dan 1,2 miljoen klanten in Nederland, België, Denemarken, Zweden en Zwitserland. Die zijn bij elkaar goed voor een omzet van 170 miljoen euro. TransIP werd opgericht door Ali Niknam, die ook topman is van de bank-startup Bunq. Hij blijft als investeerder en lid van de raad van bestuur betrokken bij Team.blue. Combell-oprichter Jonas Dhaenens wordt topman van het fusiebedrijf.</p>
