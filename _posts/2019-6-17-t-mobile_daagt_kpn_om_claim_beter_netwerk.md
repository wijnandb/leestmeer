---
layout: post
title: "T-Mobile daagt KPN om claim beter netwerk"
date: Mon, 17 Jun 2019 14:32:37 +0200
categories: 
- financieel 
- koersen 
externe_link: "https://www.telegraaf.nl/financieel/1923177126/t-mobile-daagt-kpn-om-claim-beter-netwerk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/71b6b374-90fc-11e9-a07f-02d2fb1aa1d7.jpg"
---

<p class="intro">KPN mag de claim 'beter netwerk' in zijn reclames niet uiten, omdat onderzoek heeft uitgewezen dat dit niet juist is. Dat betoogt concurrent T-Mobile Nederland die KPN om die reden voor de rechter sleept. Het kort geding dient donderdag.</p> <p>Volgens T-Mobile toont onderzoek van P3, de internationale marktleider voor benchmarkonderzoek voor mobiele netwerken, aan dat T-Mobile het beste netwerk heeft. Daarmee is de uiting van KPN ongefundeerd en schadelijk. KPN wijst er op zijn beurt op dat het zijn eigen netwerk keer op keer heeft verbeterd en daar ook de nodige euro's in steekt. Daarmee houdt de aanname 'beter netwerk' volgens dat bedrijf stand.</p><p>Het is niet voor het eerst dat telecombedrijven elkaar voor de rechter slepen vanwege reclame-uitingen. Zo mocht T-Mobile van de rechter eerder een radiospotje niet meer uitzenden. Daarin wees de provider op de jaarlijkse prijsverhogingen bij rivalen KPN en VodafoneZiggo. Maar T-Mobile suggereerde zo ook zelf geen prijsverhoging door te voeren. Dat laatste klopte evenwel niet, omdat T-Mobile wel een inflatiecorrectie toepaste.</p>
