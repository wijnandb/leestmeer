---
layout: post
title: "EU geeft fiat voor deal FIS en Worldpay"
date: Fri, 05 Jul 2019 17:45:43 +0200
categories: 
- financieel 
- koersen 
externe_link: "https://www.telegraaf.nl/financieel/465509121/eu-geeft-fiat-voor-deal-fis-en-worldpay"
---

<p class="intro">Brussel gaat akkoord met de miljardenfusie tussen betaaldienstverleners FIS en Worldpay. De Europese Commissie ziet geen mededingingsbezwaren, en stelt daarom ook geen voorwaarden aan de deal waarmee 43 miljard dollar is gemoeid.</p> <p>FIS houdt zich vooral bezig met de ontwikkeling van technologie van betaaldiensten. Worldpay is een betalingsverwerker in de e-commerce. Het gecombineerde bedrijf zou in 2018 goed zijn geweest voor een omzet van circa 12,3 miljard dollar.</p><p>De twee concurrenten van Adyen zien vooral veel voordelen in de extra schaalgrootte na de samenvoeging, wat extra slagkracht oplevert in een snel veranderende sector. In de nieuwe structuur krijgen aandeelhouders van FIS 53 procent van het fusiebedrijf in handen. De overige 47 procent van de stukken wordt verdeeld onder de Worldpay-aandeelhouders. Zij ontvangen naast aandelen ook nog 11 dollar per aandeel.</p>
