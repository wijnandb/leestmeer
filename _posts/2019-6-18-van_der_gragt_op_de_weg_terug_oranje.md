---
layout: post
title: "Van der Gragt op de weg terug Oranje"
date: Tue, 18 Jun 2019 13:28:31 +0200
category: sport
externe_link: "https://www.telegraaf.nl/sport/346006011/van-der-gragt-op-de-weg-terug-oranje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/24d29976-91bd-11e9-ba6a-0255c322e81b.jpg"
---

<p class="intro">Stefanie van der Gragt heeft de groepstraining van de Nederlandse voetbalsters voorzichtig hervat.</p> <p>De verdedigster deed op het Centre de Vie Raymond Kopa in het zonnige Reims het grootste deel van de oefensessie mee. Van der Gragt sloeg nog wel de onderlinge partijtjes over.</p><p>De 26-jarige verdedigster van FC Barcelona had knieklachten overgehouden aan de eerste groepswedstrijd op het WK, een week geleden in Le Havre tegen Nieuw-Zeeland (1-0). Van der Gragt trainde daarna enkele dagen apart van de groep en moest het gewonnen duel met Kameroen in Valenciennes (3-1) overslaan.</p><p>De ploeg van bondscoach Sarina Wiegman is met zes punten al zeker van een plek in de achtste finales. Oranje maakt donderdag in het laatste groepsduel met het eveneens al geplaatste Canada uit wie als groepswinnaar de knock-outfase in gaat. De wedstrijd in het Stade Auguste-Delaune begint om 18.00 uur. De ploeg van Wiegman heeft aan een gelijkspel genoeg om als eerste te eindigen in de poule, omdat het een doelpunt meer heeft gemaakt dan Canada.</p><p>Het is nog niet zeker of Van der Gragt donderdag kan meedoen. Haar situatie wordt van dag tot dag bekeken. Tegen Kameroen nam Anouk Dekker, terug van een schorsing, de plek van Van der Gragt centraal achterin over. Omdat geen enkele speelster uit de Nederlandse selectie een gele kaart heeft gekregen in de eerste twee wedstrijden, hoeft niemand te vrezen voor een schorsing voor de achtste finales.</p>
