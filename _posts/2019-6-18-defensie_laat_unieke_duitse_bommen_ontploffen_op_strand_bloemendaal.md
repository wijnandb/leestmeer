---
layout: post
title: "Defensie laat unieke Duitse bommen ontploffen op strand Bloemendaal"
date: Tue, 18 Jun 2019 13:41:00 +0200
category: nieuws
externe_link: "https://nos.nl/l/2289546"
feature_image: "https://nos.nl/data/image/2017/01/16/346676/1008x567.jpg"
---

<p>De Explosieve Opruimingsdienst Defensie (EODD) laat vandaag en morgen drie vliegtuigbommen ontploffen op het strand bij Bloemendaal. Het gaat om brisantgranaten uit de Tweede Wereldoorlog van 50, 1000 en 1200 kilogram.</p>
<p>Bommen van dit formaat worden niet vaak uit de grond gehaald. "Zo'n een Ã  twee keer per jaar," vertelt Kim Wijnja van de Koninklijke Landmacht. Wat deze granaten extra bijzonder maakt, is dat ze Duits zijn. Normaal gesproken gaat het bij dit formaat om Amerikaanse vliegtuigbommen. "Een Duitse bom van 1200 kilogram is uniek," zegt Wijnja.</p>
<p>De bommen zijn bij Schiphol gevonden. Om de ontploffing zo klein mogelijk te houden, zal een drie meter diepe put worden gegraven. Vervolgens wordt de kuil volgestort met 4500 ton duinzand. Volgens de standaardprocedure wordt het luchtruim tijdens de vernietiging gesloten.</p>
<h2>Stalen bommen</h2>
<p>Hoeveel van dit soort bommen er nog in de grond liggen, is volgens de Landmacht lastig te zeggen. Brisantgranaten zijn stalen bommen gevuld met springstof die bij ontploffing in scherven breken. Ze werden in de Tweede Wereldoorlog gebruikt, maar hoe vaak is niet bekend. "De productie in de oorlog was zo snel dat er destijds geen documentatie was over deze vliegtuigbom," vertelt Wijnja. "Of de Duitsers veel met dit soort bommen vlogen of niet, is dus speculeren."</p>
