---
layout: post
title: "’Facebook met Visa en PayPal in cryptomunt’"
date: Fri, 14 Jun 2019 10:11:09 +0200
categories: 
- financieel 
- geld 
externe_link: "https://www.telegraaf.nl/financieel/683097643/facebook-met-visa-en-pay-pal-in-cryptomunt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d84acfc0-8e87-11e9-b7b5-0217670beecd.jpg"
---

<p class="intro">Facebook heeft een overeenkomst met betalingsverwerkers Visa, Mastercard en PayPal om $10 miljoen te investeren in zijn betaalmiddel Libra, een cryptomunt. Die munt wordt volgende week gelanceerd.</p> <p>Dat meldt de Wall Street Journal op basis van bronnen bij de bedrijven. De cryptomunt komt volgens deze plannen begin 2020 op de markt.</p><p>De munt krijgt een enorm potentieel bereik: bij Facebook zijn 2,4 miljard mensen aangesloten. Het social netwerk van Mark Zuckerberg wil betalingen via zijn netwerk, Messenger en WhatsApp-diensten tussen leden mogelijk gaan maken, een directe concurrent van betalingen in dollars en andere valuta.</p><p>Test</p><p>De stap is opmerkelijk omdat de betalingsverwerkers, e-commercebedrijven en een creditcardmaatschappij een concurrent omarmen.</p><p>De overeenkomst, waarover al maanden geruchten rond gingen, telt een dertiental ondersteunende bedrijven en mede-initiatiefnemers die het nieuwe betaalmiddel willen testen.</p><p>Ook taxi-app Uber is aan boord, meldt de Amerikaanse zakenkrant.</p><p>De markt kijkt uit naar de zogeheten whitepaper van de digitale munt waarin altijd de technische specificaties van de munt beschreven staan.</p><p>De eerste geruchten over de eigen crypto als concurrent van de bitcoin deden die laatste munt meteen in waarde opveren.</p><p>Er wordt gespeculeerd dat Facebook geen gewone munt wil, maar net als meerdere crypto’s tegelijkertijd ook databestanden zoals foto’s of teksten heen en weer wil laten gaan tussen Facebook-leden.</p>
