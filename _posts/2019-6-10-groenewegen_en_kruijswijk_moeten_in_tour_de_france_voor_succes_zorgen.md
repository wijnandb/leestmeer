---
layout: post
title: "Groenewegen en Kruijswijk moeten in Tour de France voor succes zorgen"
date: Mon, 10 Jun 2019 12:01:20 +0200
category: sport
externe_link: "https://www.telegraaf.nl/sport/1993877571/groenewegen-en-kruijswijk-moeten-in-tour-de-france-voor-succes-zorgen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9bf47c72-8b69-11e9-b76d-0255c322e81b.jpg"
---

<p class="intro">Team Jumbo-Visma zet de komende Ronde van Frankrijk vol in op de kwaliteiten van Dylan Groenewegen in de massasprints en gaat met kopman Steven Kruijswijk voor een goed resultaat in het algemeen klassmement. Primoz Roglic, die in de afgelopen Giro d’Italia als derde eindigde, blijft thuis.</p> <p>Groenewegen zorgde vorig jaar tijdens de Tour de France voor twee etappezeges. Verder was er toen ook succes voor Roglic, die op de voorlaatste dag de koninginnenrit over de Tourmalet en de Ausbisque won.</p><p>De ploeg wordt dit jaar gecompleteerd door Mike Teunissen, de Noor Amund Jansen, de Duitser Tony Martin, de Nieuw-Zeelander George Bennett en de Belgische Tourdebutanten Wout van Aert en Laurens De Plus. De acht verschijnen in Brussel aan de start na een specifieke hoogtestage.</p><p>Van Aert zet in de Tour een volgende stap in zijn carrière. Na zijn sterke voorjaar, met onder meer podiumplaatsen in Strade Bianche en de E3 BinckBank Classic, staat de 24-jarige renner uit Herentals momenteelaan de start van het Criterium du Dauphiné.</p><p>„Wout is klaar voor die volgende stap”, verklaart Merijn Zeeman, sportief directeur van Team Jumbo-Visma. „Hij is een versterking voor ons team. Hij reed niet teveel koersdagen en Wout heeft zich ideaal voorbereid. Na de Tour rijdt hij de Prudential Ride en daarna start de voorbereiding op zijn cross-seizoen.”</p><p>De Ronde van Frankrijk gaat zaterdag 6 juli van start in Brussel en eindigt op zondag 28 juli in Parijs.</p>
