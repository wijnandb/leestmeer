---
layout: post
title: "Otter ook in Peking bondscoach shorttrackers"
date: Thu, 06 Jun 2019 14:27:41 +0200
categories: 
- sport 
- schaatsen 
externe_link: "https://www.telegraaf.nl/sport/400733372/otter-ook-in-peking-bondscoach-shorttrackers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7a3a5996-8856-11e9-983a-02d2fb1aa1d7.jpg"
---

<p class="intro">Jeroen Otter blijft de komende jaren bondscoach van de Nederlandse shorttrackselectie. Hij heeft zijn contract bij de schaatsbond verlengd tot en met de Olympische Winterspelen van 2022 in Peking.</p> <p>Otter is al bondscoach sinds 2010 en onder zijn leiding is het Nederlandse shorttrack naar de wereldtop gegroeid. Met medailles op Europese en wereldkampioenschappen én Olympische Spelen als tastbaar bewijs. Suzanne Schulting won vorig jaar goud in Pyeongchang, Sjinkie Knegt brons. Beiden veroverden ook al wereldtitels.</p><p>Topatleten</p><p>„Ik voel me bevoorrecht dat ik mag werken met deze groep topatleten, die allemaal 24/7 bezig zijn het beste uit zichzelf te halen”, zegt Otter. „Shorttrack leeft, de sport krijgt waardering in Nederland. Ik kan me geen mooier beroep voorstellen dan dit.”</p><p>Otter werkt naar de Spelen van Peking toe met een groep van achttien shorttrackers, onder wie Sjinkie Knegt. De Fries is weer volop in training, meldt de KNSB. In januari liep Knegt zware brandwonden op door een ongeval met een houtkachel. Hij lag zeven weken in het ziekenhuis.</p><p>Talenten</p><p>Er zijn vijf jonge talenten opgenomen in de selectie: Bram Steenaart (19), Melle van ’t Wout (19), Georgie Dalrymple (17), Selma Poutsma (20) en Xandra Velzeboer (17). „Er zit heel veel potentie in dit team, maar de internationale concurrentie is ook groot. China is er alles aan gelegen om van de Spelen in eigen huis een succes te maken. Er is natuurlijk niks mooiers dan die medailles voor hun neus weg te kapen, zoals we dat in Pyeongchang bij de Koreanen hebben gedaan. Maar ik waag me nu nog niet aan voorspellingen”, aldus Otter.</p>
