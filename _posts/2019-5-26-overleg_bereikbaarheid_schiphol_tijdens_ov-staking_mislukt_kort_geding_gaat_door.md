---
layout: post
title: "Overleg bereikbaarheid Schiphol tijdens ov-staking mislukt: kort geding gaat door"
date: Sun, 26 May 2019 10:05:10 +0200
categories: 
- entertainment 
- opinie 
externe_link: "https://www.telegraaf.nl/nieuws/3647714/overleg-bereikbaarheid-schiphol-tijdens-ov-staking-mislukt-kort-geding-gaat-door"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/158d1b52-7f8f-11e9-a869-0218eaf05005.jpg"
---

<p class="intro">Schiphol spant een kort kort geding aan tegen de vakbonden. De luchthaven wil hiermee afdwingen dat Schiphol dinsdag tijdens de landelijke ov-staking bereikbaar blijft met het openbaar vervoer. Het belangrijkste bezwaar is de veiligheid op cruciale knooppunten als Schiphol. Het kort geding is zondag om 10.00 uur op Schiphol begonnen.</p> <p>De afgelopen dagen heeft de luchthaven overleg gevoerd met de bonden en de gemeente Haarlemmermeer maar dat heeft tot zondagochtend tot niets geleid.</p><p>Volgens Schiphol komt bijna de helft van de reizigers met het openbaar vervoer naar de luchthaven. Als het ov niet rijdt, zal het ook extra druk op de weg worden richting Schiphol. Bovendien zouden de vele mensen die landen, niet weg kunnen van het vliegveld.</p><p>Het kort geding vindt plaats in het VIP-centrum van Schiphol, omdat de rechtszalen gesloten zijn.</p><p>NS, de stads- en streekvervoerders vinden echter dat zij geen partij zijn in het conflict, maar toch de dupe worden van de staking. ,,Ze moeten in Den Haag zijn. Dit is een politiek vraagstuk, misschien een rechtvaardig protest, maar geen reden om het hele ov plat te leggen over de rug van miljoenen reizigers.”</p><p>De verwachting is dat er dinsdag nauwelijks treinen, bussen en trams rijden en dat de wegen overvol zullen zijn. Tot overmaat van ramp wordt er ook nog eens slecht weer voorspeld. Het dringende advies is om zo mogelijk thuis te blijven werken en studeren of met de fiets te gaan. Er wordt volgens NS rekening gehouden met ‘zeer ernstige hinder’.</p><p>De overlast kan ook woensdag nog doorwerken. Het duurt even voor de normale dienstregelingen weer 100% op schema zijn. Bovendien zijn er ook die dag allerlei manifestaties en demonstraties. ‘Publieksonvriendelijke acties’ worden door reizigersclubs als Rover en Voor Beter OV afgekeurd.</p><p>Niet alleen forenzen en luchtreizigers worden getroffen door de chaos op 28 mei, maar ook examenkandidaten, zorgverleners en ziekenhuispatiënten. Werkgevers en opleidingen worden opgeroepen soepel om te gaan met de ‘overmacht’. Pas dinsdagochtend wordt exact duidelijk wat de impact van de eventuele staking is.</p>
