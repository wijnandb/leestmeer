---
layout: post
title: "Oud-brexit-minister Raab mengt zich in strijd om May op te volgen"
date: Sat, 25 May 2019 22:40:41 +0200
category: nieuws
externe_link: "https://nos.nl/l/2286309"
feature_image: "https://nos.nl/data/image/2018/11/15/512915/1008x567.jpg"
---

<p>In de strijd om Theresa May op te volgen heeft ook Dominic Raab zich gemeld. De voormalige brexit-minister zal het tegen onder anderen Boris Johnson opnemen. In totaal hebben nu zeven Tories te kennen gegeven de Conservatieve Partij te willen gaan leiden. De winnaar wordt ook automatisch premier. </p>
<p>May maakte gisteren bekend dat ze op 7 juni terugtreedt als partijleider. Ze zal aanblijven als premier tot er een opvolger is gekozen. De verwachting is dat er eind juli een opvolger bekend is. </p>
<p>Bookmakers geven Johnson, oud-minister van Buitenlandse Zaken, de meeste kans om May op te volgen. Daarna volgen Raab en milieu-minister Michael Gove. </p>
<p>Raab zegt in de Mail on Sunday dat het realiseren van de brexit focus, discipline en vindingrijkheid vraagt. "Als voormalig advocaat bij het ministerie van Buitenlandse Zaken en brexit-minister heb ik de ervaring."</p>
<p>Conservatieven hebben tot 10 juni de kans om zich te kandideren. Ze moeten de steun hebben van twee parlementariÃ«rs. Uiteindelijk zal de strijd zich toespitsen op twee kandidaten, waarna alle partijleden hun voorkeur mogen uitspreken. De BBC meldt dat de Conservatieve Partij een jaar geleden 124.000 leden had.</p>
<p>De winnaar zal aan de slag moeten met May's beladen erfenis, het brexit-dossier. May probeerde haar brexit-voorstel tot drie keer toe door het Lagerhuis te loodsen, maar dat mislukte. Een nieuwe, vierde poging strandde voordat die in stemming gebracht kon worden.</p>
