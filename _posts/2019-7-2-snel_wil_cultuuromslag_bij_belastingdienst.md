---
layout: post
title: "Snel wil cultuuromslag bij Belastingdienst"
date: Tue, 02 Jul 2019 20:04:56 +0200
category: politiek
externe_link: "https://nos.nl/l/2291669"
feature_image: "https://nos.nl/data/image/2019/07/02/560667/1008x567.jpg"
---

<p>Naast de bedrijfsvoering, de ICT en het personeelsbeleid wordt ook de bedrijfscultuur bij de Belastingdienst grondig tegen het licht gehouden. Staatssecretaris Snel schrijft aan de Tweede Kamer dat uit een rapport van de Auditdienst Rijk (ADR) blijkt dat dat nodig is.</p>
<p>Er bestaan bij de dienst veel ongeschreven regels, waardoor het personeel niet open en kritisch kan zijn. Zo is het niet gebruikelijk om kritiek te hebben op collega's, terwijl loyaal zijn aan leidinggevenden wel gewaardeerd wordt. Verder is het uitgangspunt bij de fiscus vaak dat de bewindspersoon niet in de problemen mag komen.</p>
<p>Dat moet anders, vindt ook de staatssecretaris. Hij wil een open en veilig klimaat creÃ«ren voor de medewerkers. "Een klimaat waar fouten op het juiste niveau worden gemeld en nadrukkelijk van die fouten wordt geleerd." In contacten met de burgers moet de Belastingdienst "meer oog hebben voor de menselijke maat".</p>
<h2>Toeslagenaffaire</h2>
<p>De Belastingdienst ligt al een tijd onder vuur, onder meer door de toeslagenaffaire. Ouders kregen op onterechte gronden geen toeslag meer voor de kinderopvang. Snel heeft zijn excuses al aangeboden voor die fouten. Gedupeerden krijgen een tegemoetkoming.</p>
<p>Donderdag is er nog een debat in de Tweede Kamer over die kwestie. Aangenomen wordt dat het voor de staatssecretaris een lastig debat zal worden.</p>
