---
layout: post
title: "Catherine nu met William naar Wimbledon-finale"
date: Sun, 14 Jul 2019 16:32:31 +0200
categories: 
- entertainment 
- royalty 
externe_link: "https://www.telegraaf.nl/entertainment/567671932/catherine-nu-met-william-naar-wimbledon-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/37e48344-a644-11e9-a30f-0218eaf05005.jpg"
---

<p class="intro">Catherine, de hertogin van Cambridge, heeft opnieuw haar weg naar het tennistoernooi van Wimbledon gevonden. Na de finale in het vrouwenenkelspel van zaterdag zit ze zondag op de tribune voor de mannenfinale. Dit keer heeft Catherine haar man prins William meegenomen voor de eindstrijd tussen Roger Federer en Novak Djokovic.</p> <p>Voorafgaand aan de finale spraken William en Catherine met een groepje ballenjongens en -meisjes. Zaterdag zag Catherine, beschermvrouwe van de organisator van Wimbledon, hoe Serena Williams de finale verloor van Simona Halep. De hertogin van Cambridge zat toen in de Royal Box met haar schoonzus Meghan en zus Pippa.</p><p>Catherine bracht in het beginstadium van het toernooi ook al een bezoek aan Wimbledon. Toen zorgde ze voor een verrassing door het Centre Court te verlaten voor een wedstrijd op een van de bijbanen.</p><p>In de afgelopen jaren miste Catherine, een groot tennisliefhebber, slechts één mannenfinale: in 2013. De destijds hoogzwangere hertogin mocht niet van haar gynaecoloog.</p><p>De vrouwenfinale bekeek ze zaterdag met Meghan, waarbij de twee het opvallend goed met elkaar leken te kunnen vinden, nadat ze elkaar bij de polowedstrijd tussen hun beider echtgenoten nog straal leken te negeren.</p>
