---
layout: post
title: "Federer ten koste van Nadal naar finale Wimbledon"
date: Fri, 12 Jul 2019 20:43:36 +0200
categories: 
- sport 
- tennis 
externe_link: "https://www.telegraaf.nl/sport/1052243269/federer-ten-koste-van-nadal-naar-finale-wimbledon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cb0c413a-a4e0-11e9-baee-0217670beecd.jpg"
---

<p class="intro">Roger Federer heeft zich ten koste van Rafael Nadal geplaatst voor de finale van Wimbledon.</p> <p>De Zwitser was in vier sets te sterk voor zijn Spaanse opponent: 7-6 1-6 6-3 6-4. In de finale wacht zondag Novak Djokovic, die Federer moet verslaan wil hij zijn negende titel op Wimbledon binnenhalen.</p><p>Tiebreak</p><p>Via een tiebreak veroverde de Zwitser de eerste set. Federer begon met serveren en kwam meteen op achterstand, maar pakte vervolgens vier punten op de service van Nadal. De Spanjaard, die twee keer de beste was op Wimbledon, won de tweede set met overmacht: 6-1.</p><p>In de derde set won Federer wel meteen zijn eerste serivcegame, en dat was de opmaat voor een set die hij zonder al teveel problemen naar zich toe trok. In de vierde game brak Federer en Nadal en de Zwitser liep daarna relatief makkelijk uit naar 6-3.</p><p>Derde finale tegen Djokovic</p><p>Ook in de vierde en beslissende set was een break in de beginfase bepalend voor het setverloop. Opnieuw pakte Federer de tweede servicebeurt van Nadal af en buitte dat voordeel in de rest van de set uit. Al lukte dat niet bij de eerste vier matchpoints. ’Pas’ op het vijfde matchpoint (verdeeld over twee games) trok Federer de wedstrijd over de streep.</p><p>En daarmee staat hij (na 2014 en 2015) voor de derde keer in de finale van Wimbledon tegenover Djokovic. En gezien het feit dat hij de voorgaande twee finales van de Serviër verloor, zal hij zondag uiterst gretig zijn om zijn 21e grandslamtitel binnen te halen. In de onderlinge duels tussen Federer en Djokovic leidt de Serviër met 25-22, op gras met 2-1.</p>
