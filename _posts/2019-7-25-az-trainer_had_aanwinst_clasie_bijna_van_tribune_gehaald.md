---
layout: post
title: "AZ-trainer had aanwinst Clasie bijna van tribune gehaald"
date: Thu, 25 Jul 2019 23:54:10 +0200
categories: 
- sport 
- voetbal 
externe_link: "https://www.telegraaf.nl/sport/592742047/az-trainer-had-aanwinst-clasie-bijna-van-tribune-gehaald"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/11d532ac-af27-11e9-abfd-0255c322e81b.jpg"
---

<p class="intro">Het scheelde niet veel, of Jordy Clasie had donderdagavond al zijn AZ-debuut kunnen maken tegen BK Häcken (0-0). Een overbelastte hamstring van collega-middenvelder Fredrik Midtsjø was er de oorzaak van dat tribuneklant Clasie bijna in de wedstrijdselectie was opgenomen, met een mogelijke invalbeurt tot gevolg.</p> <p>Fredrik Midtsjø, één van de controleurs op het Alkmaarse middenveld, kreeg in de warming-up last van zijn rechterbovenbeen. AZ-trainer Arne Slot: „We hebben lang gekeken of het verantwoord was om met Fredrik te starten. Uiteindelijk hebben we in gezamenlijk overleg besloten om hem te laten spelen.”</p><p>In de tussentijd realiseerde Slot zich dat hij geen middenvelder meer op de bank had zitten, indien Midtsjö daadwerkelijk was afgehaakt: „Dan had Idrissi gespeeld, had Calvin op het middenveld gespeeld en hadden we amper meer kunnen schuiven met spelers. Vandaar dat we even moesten gaan schakelen.”</p><p>In één van die schakelmomenten kwam Clasie, de kersverse AZ-aanwinst voor wie aanvankelijk geen plekje in de wedstrijdselectie was weggelegd, ter sprake. „Het was een overweging om Jordy alsnog op de bank te zetten, ten koste van Ferdy Druijf,„vertelde Slot, die op zijn bank wel over voldoende aanvallers beschikte.</p><p>Een kwartier voor tijd dreigde de hamstring van Midtsjø het alsnog te begeven en werd de Noorse terriër naar de kant gehaald. Teun Koopmeiners, die het duel als middenvelder begon maar inmiddels naar het centrum van de defensie was verkast, nam vervolgens weer de plek van Midtsjø in. Clasie nam het vanaf de tribune ter kennisgeving aan.</p>
