---
layout: post
title: "Verdachten ’Mocro-maffia’ gepakt in Suriname"
date: Mon, 27 May 2019 21:56:46 +0200
categories: 
- entertainment 
- opinie 
externe_link: "https://www.telegraaf.nl/nieuws/3656953/verdachten-mocro-maffia-gepakt-in-suriname"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ec0cb5e8-80bb-11e9-9dcd-02d1dbdc35d1.jpg"
---

<p class="intro">In Suriname zijn drie mannen opgepakt die volgens de Surinaamse politie worden verdacht van een liquidatie in Nederland en deelname aan een criminele organisatie. Een van hen zou een vertrouweling zijn van de voortvluchtige topgangster Ridouan Taghi.</p> <p>Het gaat om de 43-jarige Mao R. ’Mocro-maffia’ kroongetuige Nabil B. heeft uitvoerig over een Surinaamse Mao verklaard bij justitie. Justitie in Nederland wil niets zeggen over de aanhoudingen en de 43-jarige Mao R. Meerdere bronnen rond het liquidatieonderzoek Marenga waarin Taghi centraal staat, bevestigen wel dat het om deze man gaat.</p><p>Volgens de Surinaamse politie worden Mao R., Alejandro P. (30) en Mario R. (41) door justitie in Nederland gezocht voor deelname aan een criminele organisatie en onder andere moord. Ze zouden, zo zegt de Surinaamse politie, uitgeweken zijn naar Suriname om uit handen van justitie in Nederland te blijven.</p><p>Bij de aanhouding van de drie door een arrestatieteam zijn drugs en wapens gevonden. Een van de verdachten heeft volgens de Surinaamse politie inmiddels bekend dat hij gevlucht is omdat hij verdacht wordt van een liquidatie. Het Openbaar Ministerie in Nederland laat weten niets over de aanhoudingen te kunnen zeggen.</p><p>Liquidaties</p><p>Kroongetuige B. heeft in het geheim over zeker twaalf liquidaties en pogingen daartoe verklaringen afgelegd bij het OM. Nog niet al deze moorden zijn in de rechtszaak tijdens voorbereidende zittingen aan de orde geweest. B. ging uitvoerig in op de mysterieuze ’Mao’ die een belangrijke pion zou zijn van Taghi. Eén van de twee medeverdachten van ’Mao’ was eerder verdachte in het onderzoek naar een soort moorduitzendbureau van de onderwereld, 26Koper. Dat werd volgens justitie geleid door Taghi.</p><p>Suriname is een van de landen die worden genoemd als mogelijke verblijfplaats van Taghi. Eerder onthulde deze krant al dat een van een liquidaties verdachte handlanger van Taghi zich er schuilhoudt, na een eerdere ontsnapping daar uit de gevangenis. Suriname speelt een steeds grotere rol bij de smokkel van coke naar Europa.</p>
