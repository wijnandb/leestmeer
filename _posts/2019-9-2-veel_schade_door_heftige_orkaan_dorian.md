---
layout: post
title: "Veel schade door heftige orkaan Dorian"
date: Mon, 02 Sep 2019 09:05:16 +0200
category: jeugdjournaal
externe_link: "http://feeds.nos.nl/~r/jeugdjournaal/~3/nMN4_0Y5h-Y/2299979"
feature_image: "https://nos.nl/data/image/2019/09/02/574358/1008x567.jpg"
---

<p>Al dagen werd gewaarschuwd voor Dorian. Dat is de naam van een hele zware orkaan. De orkaan is vandaag aan land gekomen op de Bahama's. Dat is een groep eilanden tussen de Verenigde Staten en Cuba.</p>
<p>Geen stroom</p>
<p>Er zijn windstoten van wel 300 kilometer per uur gemeten. Daken zijn van huizen geblazen en ook veel bomen zijn omgewaaid. Elektriciteitsmasten zijn kapotgegaan daardoor is er op veel plekken geen stroom.</p>
<p>Omdat er was gewaarschuwd, zaten veel mensen tijdens de storm veilig in schuilplaatsen. Nu de storm verder trekt, kunnen ze terug naar huis en zien ze hoe groot de schade is.</p>
<p>Naar Florida</p>
<p>Ook de komende dagen nog kan er heel veel regen vallen op de eilanden. De orkaan verplaatst zich naar de Verenigde Staten. De orkaan zou aan land kunnen komen in Florida, maar dat is nog niet zeker. De mensen daar bereiden zich voor.</p><img src="http://feeds.feedburner.com/~r/jeugdjournaal/~4/nMN4_0Y5h-Y" height="1" width="1" alt=""/>
