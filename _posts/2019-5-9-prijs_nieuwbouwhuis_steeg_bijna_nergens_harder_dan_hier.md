---
layout: post
title: "Prijs nieuwbouwhuis steeg bijna nergens harder dan hier"
date: Thu, 09 May 2019 13:00:35 +0200
categories: 
- financieel 
- geld 
externe_link: "https://www.telegraaf.nl/financieel/3561335/prijs-nieuwbouwhuis-steeg-bijna-nergens-harder-dan-hier"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/de14ae84-7268-11e9-9953-0217670beecd.jpg"
---

<p class="intro">In 2018 werd een nieuwbouwhuis gemiddeld maar liefst 12,7% duurder. Binnen de Europese Unie kende alleen Slovenië een sterkere stijging.</p> <p>Dat blijkt uit onderzoek van het CBS, Nederland langs de Europese meetlat, dat donderdag is gepresenteerd.</p><p>De afgelopen tien jaar gingen de huizenprijzen behoorlijk op en neer. Na de crisis was een daling te zien van 20%, maar in 2018 waren de prijzen gemiddeld 4% hoger dan in 2008. In de hele Europese Unie is dat gemiddeld 12%.</p><p>In Zweden zijn de huizen zelfs 70% duurder dan tien jaar geleden. In 11 van de 27 lidstaten zijn de huizenprijzen echter nog niet op het niveau van 2008.</p><p>Hypotheken</p><p>In Nederland heeft ongeveer 70% van de bevolking een eigen woning. Dat is binnen Europa relatief weinig. Meer dan 60% van de huishoudens heeft ook een hypotheek of lening voor deze woning. Samen met Zweden en Denemarken is dat weer een groot aandeel.</p><p>Vooral in Oost-Europa heeft bijna iedereen een koophuis, vaak ook zonder hypotheek. In Roemenië geldt dit zelfs voor bijna 96% van de bevolking. Maar iets meer dan 1% van de bevolking heeft een hypotheek.</p>
