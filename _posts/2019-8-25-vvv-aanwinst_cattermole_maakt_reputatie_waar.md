---
layout: post
title: "VVV-aanwinst Cattermole maakt reputatie waar"
date: Sun, 25 Aug 2019 19:13:05 +0200
category: sport
externe_link: "https://www.telegraaf.nl/sport/892120371/vvv-aanwinst-cattermole-maakt-reputatie-waar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ef359d4a-c772-11e9-92cc-02d1dbdc35d1.jpg"
---

<p class="intro">Lee Cattermole werd deze week gepresenteerd als aanwinst van VVV-Venlo. Zondag kwam de Engelsman in het duel met FC Utrecht voor het eerst in actie voor de Limburgers. Binnen elf minuten had de Engelsman, een notoire gelekaartenpakker, zijn eerste prent al te pakken.</p> <p>De verdedigende middenvelder werd in de 84e minuut door scheidsrechter Jochem Kamphuis bestraft voor een tik in het gezicht van FC Utrecht-spits Adrian Dalmau.</p><p>,,Die gele kaart vond ik onterecht”, aldus Cattermole (31). ,,Ik loop die jongen gewoon van de bal. In Engeland zou ik hier nooit een kaart voor krijgen.”</p><p>Behalve met de snelle gele kaart onderscheidde Cattermole zich ook met een snoeiharde tackle binnen de zestien, waarmee hij vlak voor tijd een doelkans van Gyrano Kerk neutraliseerde. ,,Of ik daarbij veel risico nam? Nee hoor, het was gewoon een goede tackle.</p><p>VVV-trainer Robert Maaskant was blij met de inbreng van Cattermole. ,,Als we elke week zo de punten pakken, dan mag hij af en toe een kaartje pakken. Die tackle vlak voor tijd was een winnende Engelse tackle. Daarmee bezorgt hij ons de drie punten.”</p><p>De 31-jarige Cattermole speelde maar liefst 12 seizoenen in de Engelse Premier League, voor Middlesbrough, Wigan en Sunderland. In al die jaren verzamelde hij maar liefst 88 gele kaarten. Met dat aantal heeft hij een plekje vergaard in de top tien van meest bekeurde Premier League-spelers aller tijden. Gareth Barry voert dat lijstje aan. Hij pakte maar liefst 123 keer geel.</p><p>Op een ander vlak is Cattemole wél recordhouder. In het seizoen 2014/2015 kreeg hij maar liefst 14 bekeuringen. Alleen Mark Hughes, Robbie Savage en wijlen Cheick Tiote gingen hem voor. Jose Holebas schaarde zich in het seizoen 2016/2017 in dat rijtje.</p><p>In totaal pakte Cattermole in zijn carrière 124 keer geel en negen keer rood.</p>
