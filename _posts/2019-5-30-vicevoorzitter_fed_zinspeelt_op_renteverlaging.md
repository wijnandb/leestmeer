---
layout: post
title: "Vicevoorzitter Fed zinspeelt op renteverlaging"
date: Thu, 30 May 2019 19:18:32 +0200
categories: 
- financieel 
- koersen 
externe_link: "https://www.telegraaf.nl/financieel/3671057/vicevoorzitter-fed-zinspeelt-op-renteverlaging"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fe422a96-82fe-11e9-a691-0255c322e81b.jpg"
---

<p class="intro">Als de Amerikaanse economie sneller verslechtert dan verwacht, dan is de centrale bank Fed bereid om een renteverlaging te overwegen. Dat heeft vicevoorzitter Richard Clarida donderdag gezegd.</p> <p>De centrale bankier zei daar wel bij dat de Amerikaanse economie ’in zeer goede vorm’ verkeert. Zo viel donderdag een herzien groeicijfer nog mee, en was het aantal aanvragen voor werkloosheidsuitkeringen in lijn met verwachtingen.</p><p>Begin mei besloot de Fed nog om het belangrijkste rentetarief met rust te laten, maar dat was voordat het handelsconflict tussen de Verenigde Staten en China escaleerde. Officieel wil de centrale bank de inflatie nog altijd de kans geven om op eigen kracht richting de 2% klimmen, en zien ze een goed presterende economie.</p><p>Maar nu zet de nummer twee van de Federal Reserve de deur dus op een kier naar renteverlagingen. Wat die woorden precies betekenen moet nog blijken: op 18 en 19 juni komt het bestuur van de Fed weer bij elkaar om te spreken over het rentebeleid.</p>
