---
layout: post
title: "Laatste stemdag EU-verkiezingen, dit kun je verwachten"
date: Sun, 26 May 2019 06:17:57 +0200
category: nieuws
externe_link: "https://nos.nl/l/2286328"
feature_image: "https://nos.nl/data/image/2019/05/26/552561/1008x567.jpg"
---

<p>Het is de laatste dag van de Europese verkiezingen. Vandaag gaan kiezers in maar liefst 21 EU-lidstaten naar de stembus. Hieronder zetten we voor je op een rijtje wat je kunt verwachten.</p>
<h2>Wie gaan er stemmen en hoe laat?</h2>
<p>Bulgarije, Cyprus, Griekenland, Hongarije, Litouwen en Roemenië waren als eerste aan de beurt. In die landen gingen de stembureaus om 6.00 uur Nederlandse tijd open.</p>
<p>In Italië, Kroatië, Oostenrijk, Polen en Slovenië ging de verkiezingsdag om 7.00 uur van start.</p>
<p>Sinds 8.00 uur kunnen mensen in België, Duitsland, Estland, Finland, Frankrijk, Luxemburg en Zweden naar de stembus. In België stemmen mensen ook voor het nationaal parlement.</p>
<p>De stembureaus die het laatst hun deuren openden zijn te vinden in Denemarken, Portugal en Spanje. Daar kunnen mensen sinds 9.00 uur stemmen.</p>
<p>De meeste EU-landen komen in de avond met prognoses, onder meer rond het moment dat de stembureaus sluiten. Een overzicht:</p>
<p>Zoals je hierboven kunt zien gaan de stembureaus in Italië als laatste dicht. Vanaf dat moment komen de daadwerkelijke uitslagen binnen, voor zover de uitkomst op dat moment bekend is. Het Europarlement komt zondagavond met een prognose van de nieuwe zetelverdeling in het parlement.</p>
<p>Maandagochtend is naar verwachting de uitslag van ongeveer 300 van de 355 Nederlands gemeenten bekend. Een aantal gemeenten is niet van plan om zondag of in de nacht op maandag uitslagen door te geven, dus die komen later.</p>
