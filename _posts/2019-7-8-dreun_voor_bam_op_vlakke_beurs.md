---
layout: post
title: "Dreun voor BAM op vlakke beurs"
date: Mon, 08 Jul 2019 09:12:00 +0200
categories: 
- entertainment 
- opinie 
externe_link: "https://www.telegraaf.nl/financieel/362780526/dreun-voor-bam-op-vlakke-beurs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/00955c3a-a151-11e9-b4a1-02d1dbdc35d1.jpg"
---

<p class="intro">De Amsterdamse beurs is maandag met een bescheiden verlies van start gegaan. De AEX ging daarmee opnieuw omlaag nadat een Amerikaans banenrapport vrijdag negatief werd ontvangen door beleggers. Bouwer BAM incasseerde een koersdreun van 24% op het Damrak na een winstwaarschuwing.</p> <p>Na tien minuten handelen stond de AEX-index 0,1% lager op 569,9 punten. De AMX noteerde 0,4% in de min op 803,3 punten.</p><p>Elders stonden de beurzen eveneens onder druk. De Japanse Nikkei-index sloot vanochtend 1% lager. De Amerikaanse beurzen eindigden vrijdagavond ruim 0,1% in het rood. Beleggers kijken deze week vooral uit naar de verklaringen die de Amerikaanse centralebankpresident Jerome Powell op woensdag en donderdag zal afleggen voor het Amerikaanse Congres.</p><p>In de AEX was AkzoNobel de grootste verliezer met een min van 1,7%. De verffabrikant kreeg een verkoopadvies van zakenbank Citi voor de kiezen met een koersdoel dat van €84,90 naar €70 ging.</p><p>Staalfabrikant ArcelorMittal (+0,8%) hield daarentegen de voeten droog bij de hoofdfondsen. Betalingsdienstverlener Adyen mocht 0,4% bijschrijven.</p><p>In de AMX incasseerde BAM een koersdreun van 24,3%. Het bouwconcern waarschuwde de eerste zes maanden van dit jaar af te moeten sluiten met rode cijfers. BAM kampt met hogere kosten dan verwacht voor een groot infraproject en enkele utiliteitsbouwprojecten in Duitsland en een project van BAM International. De kosten vallen €90 miljoen hoger uit dan geraamd. De branchegenoten Heijmans (-4,7%) en VolkerWessels (-4,7%) gingen eveneens flink omlaag op de beurs.</p><p>Air France KLM vloog 0,5% hoger. Het luchtvaartconcern vervoerde in juni 9,7 miljoen reizigers, een toename van 3,4% op jaarbasis. De gemiddelde bezettingsgraad bedroeg 90,7%.</p><p>Smallcapfonds Sif boekte een koerssprong van 13,6%. De funderingsspecialist heeft een opdracht gekregen voor het offshore windpark Vineyard, wat het eerste windpark is voor de kust van de Verenigde Staten. Financiële details werden niet gegeven. Volgens topman Fred van Beers is de stap naar de Amerikaanse markt een belangrijke mijlpaal voor Sif.</p><p>Wil je een paar keer per dag het meest besproken nieuws van de Financiële Telegraaf via WhatsApp ontvangen? Meld je dan aan voor deze gratis dienst.</p>
