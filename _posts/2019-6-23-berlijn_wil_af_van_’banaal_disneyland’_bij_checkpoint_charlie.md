---
layout: post
title: "Berlijn wil af van ’banaal Disneyland’ bij Checkpoint Charlie"
date: Sun, 23 Jun 2019 08:11:28 +0200
category: buitenland
externe_link: "https://www.telegraaf.nl/nieuws/734928634/berlijn-wil-af-van-banaal-disneyland-bij-checkpoint-charlie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/08946b9e-957e-11e9-958f-0217670beecd.jpg"
---

<p class="intro">Checkpoint Charlie, een van de grootste toeristische trekpleisters van Berlijn, gaat ingrijpend op de schop als het aan het gemeentebestuur ligt. Zaterdag presenteerde de stad een eerste ontwerp voor de voormalige grensovergang tussen West- en Oost-Berlijn aan de Friedrichstraße.</p> <p>Volgens het plan komt er een museum gewijd aan de Koude Oorlog en worden er sociale huurwoningen gebouwd. De inwoners van Berlijn mogen deze zomer hun mening geven en meepraten over de plannen.</p><p>Volgens de gemeente Berlijn is het gebied „al jaren een soort banaal Disneyland”. De stad wil af van het goedkope imago met een nagebouwde controlepost van het Amerikaanse leger waar nepsoldaten poseren met een Amerikaanse vlag en geld vragen voor een foto. Straatventers proberen zich te ontdoen van gasmaskers en militaire petten.</p><p>Dagelijks komen er massa’s toeristen naar de voormalige controlepost.</p>
