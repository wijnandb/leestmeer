---
layout: post
title: "’Platini gearresteerd wegens corruptie rond toewijzing WK’"
date: Tue, 18 Jun 2019 10:23:45 +0200
categories: 
- entertainment 
- opinie 
externe_link: "https://www.telegraaf.nl/sport/243665383/platini-gearresteerd-wegens-corruptie-rond-toewijzing-wk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e32254f8-91a3-11e9-aa9d-0255c322e81b.jpg"
---

<p class="intro">Michel Platini is vanmorgen vroeg in Frankrijk gearresteerd op verdenking van corruptie bij de toewijzing van het WK voetbal aan Qatar.</p> <p>Dat meldt de onderzoekswebsite Mediapart dinsdagochtend. Platini zou zijn vastgezet op het kantoor van de anticorruptie-eenheid van justitie.</p><p>De 63-jarige Fransman, zelf voormalig topvoetballer, fungeerde jarenlang als voorzitter van de UEFA en als vicevoorzitter van de FIFA. Platini raakte echter in opspraak vanwege een dubieuze financiële deal met FIFA-voorzitter Sepp Blatter uit 2011. Beiden werden eind 2015 in eerste instantie voor acht jaar geschorst. Na diverse beroepszaken werd de straf voor Platini teruggebracht naar vier jaar, die van Blatter naar zes jaar.</p><p>Het toenmalige bestuur van de FIFA wees eind 2010 het WK van 2022 toe aan Qatar. Sindsdien doen verhalen over omkoping en corruptie de ronde.</p>
