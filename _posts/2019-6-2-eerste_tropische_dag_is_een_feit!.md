---
layout: post
title: "Eerste tropische dag is een feit!"
date: Sun, 02 Jun 2019 12:53:36 +0200
category: binnenland
externe_link: "https://www.telegraaf.nl/nieuws/3679546/eerste-tropische-dag-is-een-feit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/37f72296-852f-11e9-aa7c-0218eaf05005.jpg"
---

<p class="intro">De eerste tropische dag van het jaar is een feit. Om 12:30 uur werd er in Gilze-Rijen precies 30,0 graden gemeten, melden de weerbureaus. Op verschillende plekken in Nederland worden temperaturen tot wel 32 graden verwacht.</p> <p>Die eerste lokale tropische dag is aan de vroege kant, nooit eerder liep de temperatuur op 2 juni zo hoog op. In 1947 noteerde het hoofdstation op die dag een maximumtemperatuur van 29,5 graden.</p><p>Zonkracht</p><p>De hoge temperaturen brengen een hoge zonkracht met zich mee. Die stijgt tot de zogeheten UV-index 7, wat inhoudt dat de onbeschermde huid al binnen 15 minuten kan verbranden. Vooral op de stranden bestaat die kans omdat daar ook nog een zeebriesje staat. Daardoor kunnen mensen niet door hebben dat ze verbranden.</p><p>Evenementen</p><p>Wegens de verwachte hitte zijn ook zondag nog maatregelen genomen bij enkele grote evenementen. Zo heeft de Driedorpenloop (Noord-Holland) besloten het onderdeel de halve marathon niet door te laten gaan. Er komen extra waterposten langs de weg en bij de finish.</p><p>Files</p><p>Veel Nederlanders kiezen er voor om deze warme junidag door te brengen aan zee. Strandgangers moeten dan wel enig fileleed doorstaan, want de wegen naar de Noordzee staan vol. Zo staan er files naar Zandvoort en Castricum. Ook naar Hoek van Holland is het druk. De NS heeft extra treinen ingezet tussen Haarlem en Zandvoort.</p>
