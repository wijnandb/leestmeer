---
layout: post
title: "Eindhoven Airport scoort slecht in vergelijkingsonderzoek"
date: Thu, 09 May 2019 15:00:35 +0200
categories: 
- financieel 
- economie 
externe_link: "https://nos.nl/l/2283856"
feature_image: "https://nos.nl/data/image/2018/07/09/485645/1008x567.jpg"
---

<p>Vliegveld Eindhoven komt slecht uit de bus in een internationaal vergelijkingsonderzoek. Het vliegveld eindigt bijna op de laatste plaats, plek 130. Alleen Kuwait International Airport en Lisbon Portela Airport komen slechter uit het onderzoek. Schiphol komt uit op plek 67.</p>
<p>Claimorganisatie AirHelp vergelijkt vanaf 2015 de prestaties van luchthavens met elkaar. Het onderzoek is gebaseerd op punctualiteitsstatistieken en enquÃªtes.</p>
<p>Vooral op het onderdeel punctualiteit scoort Eindhoven slecht. Onder punctualiteit valt onder andere het op tijd aankomen en het op tijd vertrekken van vluchten. Het krijgt voor dit onderdeel een 4,9. Op andere onderdelen scoorde het vliegveld wel voldoendes. Zo kreeg het voor het onderdeel "service en kwaliteit" een 7,8 en voor het onderdeel "eten en winkels" een 7,1.</p>
<p>Het onderdeel punctualiteit telt in het onderzoek voor 60 procent en dus ook het zwaarst mee. De twee andere onderdelen tellen allebei 20 procent mee.</p>
<h2>KLM net buiten top-10</h2>
<p>Schiphol scoort op de onderdelen "service en kwaliteit" en "eten en winkels" allebei een 8. Op het onderdeel "punctualiteit" scoort het vliegveld een stuk beter dan Eindhoven, namelijk een 7,1.</p>
<p>De beste luchthaven volgens de organisatie is die van Hamad (Qatar). Op plek twee staat de luchthaven Haneda (Tokio) en op plek drie staat de internationale luchthaven van Athene.</p>
<p>Ook vergeleek de organisatie de verschillende vliegmaatschappijen met elkaar. De Nederlandse vliegmaatschappij KLM valt net buiten de top-10 en komt uit op plek twaalf.</p>
<p>Ook in deze lijst staat een Nederlandse maatschappij onderaan: Transavia staat op plek 65 van de 72 onderzochte maatschappijen. Qatar Airways staat op deze lijst bovenaan, gevolgd door American Airlines en Aeromexico.</p>
