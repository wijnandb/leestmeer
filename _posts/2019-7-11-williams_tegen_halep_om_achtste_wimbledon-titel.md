---
layout: post
title: "Williams tegen Halep om achtste Wimbledon-titel"
date: Thu, 11 Jul 2019 17:05:00 +0200
category: sport
externe_link: "https://www.telegraaf.nl/sport/1984019385/williams-tegen-halep-om-achtste-wimbledon-titel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e7f8294-a3ee-11e9-b258-02d2fb1aa1d7.jpg"
---

<p class="intro">De vrouwenfinale op Wimbledon gaat zaterdagmiddag tussen Serena Williams en Simona Halep.</p> <p>De 37-jarige Williams won donderdagmiddag haar halve finale in een tweesetter van de Tsjechische Barbora Strycova. De Amerikaanse, die Wimbledon voor de achtste keer op haar naam kan schrijven, had een uurtje nodig: 6-1 6-2.</p><p>Strycova was dit jaar de verrassing bij het vrouwenschema op Wimbledon. De Tsjechische nummer 54 van de wereld schakelde in de derde ronde Kiki Bertens uit.</p><p>Tegen de 23-voudig grandslamwinnares had Strycova weinig in te brengen. Williams speelde agressiever en was vooral met haar eerste service oppermachtig, tot frustratie van Strycova.</p><p>Eerste Wimbledon-finale Halep</p><p>Halep staat voor het eerst in de finale van Wimbledon. De Roemeense bleek donderdagmiddag in twee sets te sterk voor Elina Svitolina.</p><p>De 27-jarige Halep stond al vier keer in de finale van een grandslamtoernooi, maar nog nooit op Wimbledon. In 2014 haalde ze de laatste vier in Londen. Vijf jaar geleden verloor ze van de Canadese Eugenie Bouchard.</p><p>Na een weifelende start van beide kanten kreeg Halep snel grip op de wedstrijd. De eerste twee games namen maar liefst 20 minuten in beslag, maar daarna pakte de Roemeense de eerste set vrij gemakkelijk met 6-1. De tweede set ging tot 3-3 gelijk op. Halep toonde zich daarna opnieuw de betere en gaf Svitolina geen kansen meer (6-3).</p><p>„Dit is een van de mooiste momenten uit mijn leven”, zie Halep. „Het was niet zo makkelijk als het lijkt. De games duurden lang, Svitolina is een goede speelster. Ik hanteerde de juiste tactiek. Het maakt mij niet uit tegen wie ik in de finale speel, het gaat nog om één wedstrijd.”</p>
