---
layout: post
title: "Filmprijs voor Luizenmoeder-actrice Rian Gerritsen"
date: Sun, 01 Sep 2019 00:02:19 +0200
category: entertainment
externe_link: "https://www.telegraaf.nl/entertainment/393287105/filmprijs-voor-luizenmoeder-actrice-rian-gerritsen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/08031e0c-cc3b-11e9-8073-0255c322e81b.jpg"
---

<p class="intro">De film Garbage met Luizenmoeder-actrice Rian Gerritsen in de hoofdrol, heeft zaterdag de achtste editie van het 48 Hour Film Project Rotterdam gewonnen. Gerritsen sleepte ook de prijs voor beste actrice in de wacht.</p> <p>De vakjury beloonde de film van regisseur Marc Eikelenboom met maar liefst zes awards. Voor Eikelenboom is het de tweede keer dat hij het 48 Hour Film Project Rotterdam won. In 2016 gebeurde dat met de comedy Underdog. Ook toen werd Gerritsen uitgeroepen tot beste actrice.</p><p>Garbage gaat over twee zussen, die financieel genoodzaakt zijn om de autogarage van hun overladen vader te verkopen. De onderhandelingen met twee Amerikaanse kopers lopen echter niet volgens plan. Voor de opnames van deze dark comedy vlogen de Amerikaanse acteurs Davis Derock en Chad Crenshaw afgelopen week speciaal naar Nederland.</p><p>Door het winnen van de Rotterdamse editie van het 48 Hour Film Project kwalificeert Garbage zich automatisch voor Filmapalooza, de wereldfinale waarin 130 winnende films uit meer dan vijftig landen strijden om de award voor beste 48 Hour-film van het jaar. De wereldfinale is volgend jaar maart in Rotterdam.</p>
