---
layout: post
title: "400 vrijwilligers ’gered’ van veerboot"
date: Sat, 25 May 2019 17:05:54 +0200
categories: 
- entertainment 
- opinie 
externe_link: "https://www.telegraaf.nl/nieuws/3646762/400-vrijwilligers-gered-van-veerboot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f0ca24e-7efe-11e9-ae2b-02d2fb1aa1d7.jpg"
---

<p class="intro">Bij een grootschalige rampenoefening op de Maasvlakte in Rotterdam zijn zaterdag ruim vierhonderd vrijwilligers geëvacueerd van een veerboot van P&amp;O Ferries. Zes reddingsboten van de Koninklijke Nederlandse Redding Maatschappij (KNRM), kustwachthelikopters, -vaartuigen, politie, brandweer, ambulances, havendienst en het Rode Kruis zorgden ervoor dat de ’passagiers’ veilig aan wal kwamen en opgevangen werden voor verder vervoer.</p> <p>Tijdens de oefening werd een brand aan boord van de veerboot nagebootst. Deze werd wegens de veiligheid niet uitgevoerd op volle zee, maar op de beschutte Tweede Maasvlakte. Passagiers werden ’gered’ met een van de aanwezige reddingsboten of met een helikopter.</p><p>De oefening, die werd georganiseerd door de Kustwacht en P&amp;O Ferries, werd bijgewoond door onder meer minister Cora van Nieuwenhuizen (Infrastructuur en Waterstaat) en minister Ferd Grapperhaus (Justitie en Veiligheid).</p><p>Hoewel de oefening nog uitgebreid geëvalueerd wordt, werd deze na afloop als ’geslaagd en uitermate nuttig’ beoordeeld. De oefening vindt in 2023 opnieuw plaats.</p>
