---
layout: post
title: "’Zwangerschap van zijn vrouw dreef ochtendtrekker’"
date: Fri, 17 May 2019 17:47:24 +0200
category: buitenland
externe_link: "https://www.telegraaf.nl/nieuws/3605968/zwangerschap-van-zijn-vrouw-dreef-ochtendtrekker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1d579648-78bc-11e9-8779-0255c322e81b.jpg"
---

<p class="intro">Een 28-jarige man uit West-Vlaanderen moest zich voor de strafrechter in Brugge verantwoorden voor openbare zedenschennis. De man maakte er een gewoonte van om ’s ochtends te masturberen op het balkon van zijn appartement in het centrum van Beernem, een plaatsje onder de rook van Brugge. Een meisje van zeventien werd dagelijks geconfronteerd met de seksuele uitspattingen van de man en besloot uiteindelijk om aangifte te doen.</p> <p>„Het slachtoffer kreeg zodanig veel schrik om hem tegen te komen dat het gezin uiteindelijk verhuisd is”, stelde de aanklager. De verdachte betwist de feiten die hem worden aangewreven niet, maar geeft daarvoor een opmerkelijke verklaring.</p><p>„Door de zwangerschap van zijn vrouw had hij minder seks”, pleitte advocaat Koenraad Stubbe. „Als hij last had van een ochtenderectie begaf hij zich naar het balkon. Hij beseft dat dit fout was, maar we mogen deze zaak ook niet opblazen. Het is niet dat hij uit de struiken kwam gesprongen en plots voor dat meisje stond. Zijn balkon bevond zich op de derde verdieping en het was telkens nog donker. Hij heeft nooit enig contact gehad met haar. Mijn cliënt heeft zeer veel spijt en heeft het slachtoffer al een morele schadevergoeding betaald van 500 euro.”</p><p>De uitspraak volgt op 21 juni.</p>
