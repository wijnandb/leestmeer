---
layout: post
title: "Ergernis over geadresseerde reclamepost: niet meer van deze tijd"
date: Tue, 28 May 2019 10:10:37 +0200
category: nieuws
externe_link: "https://nos.nl/l/2286645"
feature_image: "https://nos.nl/data/image/2019/05/28/553066/1008x567.jpg"
---

<p>Consumenten ergeren zich aan geadresseerde reclamepost. Ze vinden die vaak zinloos en milieuonvriendelijk, zegt de Consumentenbond na onderzoek onder 12.000 leden.</p>
<p>De post komt meestal ongeopend bij het oud papier terecht. De Consumentenbond roept bedrijven op om een klant- en milieuvriendelijker alternatief te zoeken.</p>
<p>Vooral de Nationale Postcode Loterij veroorzaakt volgens de Consumentenbond veel irritatie. "Maar liefst 79 procent van de ondervraagden kreeg in het afgelopen half jaar post van dit bedrijf. Goede doelen bezetten de tweede plaats met 77,2 procent."</p>
<h2>Nooit genoeg</h2>
<p>Uit de enquÃªte blijkt verder dat bijna alle mensen zich flink ergeren aan bedrijven die steeds meer willen. Loterijen proberen vaak consumenten over te halen om meer loten te kopen en goede doelen proberen vaak om gullere giften van mensen los te peuteren.</p>
<p>Met de geadresseerde reclamepost kunnen de NEE-NEE- en NEE-JA-stickers op brievenbussen worden omzeild.</p>
<p>"Consumenten zijn niet gediend van de enorme stroom aan geadresseerde reclamepost. Dat signaal kunnen en mogen bedrijven niet negeren. Dus stop met het omzeilen van de stickers op de brievenbus en zoek een klant- en milieuvriendelijker alternatief", zegt directeur Sandra Molenaar van de Consumentenbond.</p>
