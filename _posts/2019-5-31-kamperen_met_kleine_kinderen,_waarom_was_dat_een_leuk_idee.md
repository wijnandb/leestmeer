---
layout: post
title: "Kamperen met kleine kinderen, waarom was dat een leuk idee?"
date: Fri, 31 May 2019 13:00:00 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/als-de-paus-genoeg-vluchten-doorbrengt-met-mijn-krijsende-prinses-naast-hem-zal-hij-het-verbod-op-anticonceptie-herzien~b1a542a1/"
feature_image: "https://images1.persgroep.net/rcs/5pVJ5cVcw88TVPwpvD79EfMCulI/diocontent/149579068/_crop/0/1206/4223/4223/_fill/320/320?appId=93a17a8fd81db0de025c8abd1cca1279&quality=0.85"
---

Ik lig met mijn dochtertje in een tent als ze om 2 uur ’s nachts besluit dat ze kamperen een slecht idee vindt en terug naar huis wil. Mijn pogingen om haar te sussen worden slecht ontvangen, waarna ze besluit het ultieme wapen in te zetten: ze gooit haar hoofd naar achteren en produceert een geluid waarvan ik betwijfel of het nog menselijk is. In het holst van de nacht op een doodstille camping klinkt haar gegil nóg angstaanjagender en het zweet breekt me uit, want er staan overal tenten om ons heen vol slapende mensen.
