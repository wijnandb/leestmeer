---
layout: post
title: "Minister: geweld tegen agenten verder aanpakken"
date: Mon, 02 Sep 2019 18:38:02 +0200
category: binnenland
externe_link: "https://www.telegraaf.nl/nieuws/938313304/minister-geweld-tegen-agenten-verder-aanpakken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/174bfa12-cda0-11e9-a497-02d1dbdc35d1.jpg"
---

<p class="intro">Minister Ferd Grapperhaus (Justitie en Veiligheid) gaat binnenkort met de politiechefs en het Openbaar Ministerie om tafel om te kijken wat meer kan worden gedaan om geweld tegen agenten tegen te gaan. Dat schrijft hij in een brief aan de Tweede Kamer.</p> <p>Het kabinet werkt al aan een aantal maatregelen, zoals het eisen van hogere straffen tegen verdachten van geweld tegen agenten. Veel van deze plannen moeten echter nog door de Tweede Kamer worden behandeld. Daarom wil de minister bespreken wat er nu al kan worden gedaan.</p><p>Twee incidenten kwamen afgelopen week prominent in het nieuws. Op vrijdag werd in Rotterdam een agent bewusteloos geslagen door iemand uit een bruiloftstoet. Zaterdag brak een agent een arm tijdens een aanhouding.</p><p>Grapperhaus sprak maandag bij de opening van het academisch jaar op de Politieacademie in Apeldoorn en prees de studenten die daar zaten, de mensen die „de stap naar voren zetten waar het moet. Juist daarom treft het mij iedere keer als iemand van de politie wordt mishandeld door mensen uit het publiek.” Hij wil het onderwerp het komende jaar onder de aandacht blijven brengen, benadrukte hij.</p>
