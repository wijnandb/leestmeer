---
layout: post
title: "Geen verdere schade Dumoulin, maar nog een week niet fietsen"
date: Fri, 17 May 2019 10:42:02 +0200
category: sport
externe_link: "https://nos.nl/l/2285081"
feature_image: "https://nos.nl/data/image/2019/05/17/550620/1008x567.jpg"
---

<p>Tom Dumoulin heeft geen verdere schade opgelopen bij zijn val in de Giro d'Italia. Dat heeft een MRI-scan donderdag uitgewezen. Hij moet wel minimaal een week rust houden, voordat hij weer op de fiets stapt. Er zit nog veel vocht in zijn knie.</p>
<p>Na die rustperiode kijkt het team verder naar zijn programma. Het rijden van de Dauphiné is een optie, evenals de Ronde van Zwitserland als voorbereiding op de Tour de France, die al op zijn programma stond.</p>
<p>Dumoulin kwam dinsdag hard ten val. Met een bebloede knie kwam hij over de finish, gedesillusioneerd en met meer dan vier minuten achterstand op Primoz Roglic, die op dat moment de roze trui droeg. Een tweede Girozege raakte door het tijdverlies uit zicht.</p>
<p>Dumoulin werd in Italië al onderzocht aan zijn knie, maar omdat die zo dik was wilde hij - met het oog op de Tour - een extra scan laten maken.</p>
