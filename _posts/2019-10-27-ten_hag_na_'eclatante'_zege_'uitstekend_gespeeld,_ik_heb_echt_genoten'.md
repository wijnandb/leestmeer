---
layout: post
title: "Ten Hag na 'eclatante' zege: 'Uitstekend gespeeld, ik heb echt genoten'"
date: Sun, 27 Oct 2019 20:11:15 +0100
categories: 
- sport 
- voetbal 
externe_link: "https://nos.nl/l/2307952"
feature_image: "https://nos.nl/data/image/2019/10/27/587942/1008x567.jpg"
aantal: 393
unieke: 272
bron: "NOS"
---

<p>Ajax-Feyenoord was precies twee minuten een wedstrijd. Toen openden de Amsterdammers de score, waarop de 2-0 snel volgde. Uiteindelijk stond er een 4-0 eindstand op het scorebord en dus was Erik ten Hag dik en dik tevreden.</p>
<p>"Dit is een eclatante overwinning", zei de Ajax-trainer met gepaste trots. "We hebben uitstekend gespeeld. Ik heb echt genoten van mijn ploeg in de eerste helft. Er was tempo en Ajax functioneerde goed als team. Er zat plezier in en daar genoot ik van."</p>
<h2>'Fantastische wedstrijd'</h2>
<p>Ten Hag liet Ajax aantreden met een beweeglijk viertal voorin. Dusan Tadic, Quincy Promes, David Neres en Hakim Ziyech wisselden voortdurend van positie en kregen steun van Donny van de Beek, vermaard om zijn goed getimede rushes, en de opkomende backs.</p>
<p>En als Feyenoord de bal had, werden de Rotterdammers fanatiek opgegjaagd. "We hebben de tegenstander niet in de wedstrijd laten komen, want we zaten erbovenop", oordeelde Ten Hag. "Dit was een fantastische wedstrijd, drie punten. Prima!"</p>
<p>Ziyech, die al na twee minuten voor de 1-0 tekende, zag net als zijn trainer een oppermachtig Ajax. "De eerste helft was uitstekend, wat we creÃ«erden maakten we ook bijna allemaal af. En het waren goede teamgoals, ja. Goed uitgespeelde goals."</p>
<p>Ajax was zo dominant, dat neutrale toeschouwers bijna medelijden konden krijgen met Feyenoord. Ziyech behoorde echter niet tot die groep. "Zielig? Nee, waarom?", luidde zijn veelzeggende reactie.</p>
<h2>Ziyech boos om wissel</h2>
<p>De Marokkaans international is een winnaar, een karaktereigenschap die een kwartier voor tijd al goed zichtbaar was toen hij door Ten Hag naar de kant werd gehaald. Ziyech was allesbehalve blij met de wissel.</p>
<p>Tot animositeit tussen de aanvaller en Ten Hag leidde het voorval echter niet. "Hoort erbij, toch?", oordeelde Ziyech. En Ten Hag: "Ik ken Hakim, die wil altijd voetballen. Maar zo heb ik er nog wel meer, dat zijn liefhebbers."</p>
<p>"David (Neres, red.), Quincy (Promes), Dusan (Tadic)", somde Ten Hag op. "Die willen elke minuut beleven. Maar ze moeten ook beseffen dat we een grote selectie hebben. Je moet anderen ook aan bod laten komen en de belasting verdelen, zodat je fris blijft naar het einde van het seizoen."</p>
<p>Want pas dan wordt de schaal overhandigd aan de beste ploeg in de eredivisie. Ten Hag: "De kampioenschappen worden verdeeld in april en mei. We hebben nog een heel lange weg te gaan."</p>
<p>Bekijk hieronder de samenvatting van Ajax-Feyenoord:</p>
