---
layout: post
title: "De sport van maandag bij de NOS"
date: Mon, 15 Jul 2019 05:56:30 +0200
category: sport
externe_link: "https://nos.nl/l/2293534"
feature_image: "https://nos.nl/data/image/2019/07/15/563576/1008x567.jpg"
---

<p>De tweede maandag in de Tour de France staat meestal in het teken van rusten, keuvelen met de pers, een kort ritje om de spieren soepel te houden en weer rusten. Maar dit jaar moeten de renners op de tweede maandag vol aan de bak.</p>
<p>In de achtste etappe van Saint-Flour naar Albi is het geen moment vlak, maar toch zouden sterkere sprinters als Peter Sagan, Michael Matthews en Greg Van Avermaet al dat klimwerk moeten kunnen verteren. Of wordt deze rit opnieuw een prooi voor de aanvallers?</p>
<p>We zijn er van start tot finish bij met ons liveblog. De uitzending op NPO 1 en NOS.nl begint om 14.10 uur en vanaf 14.00 uur kun je inschakelen op Radio Tour de France op NPO Radio 1.</p>
<p>In De Avondetappe om 22.14 uur wordt de dag nog eens doorgenomen. Te gast zijn wielrenster Chantal Blaak en cabaretier Tex de Wit.</p>
<h2>Sportforum</h2>
<p>Grote afwezigen deze Tour zijn natuurlijk Chris Froome en Tom Dumoulin. Michiel Elijzen was als ploegleider van Sunweb in de Giro en zag daar zijn troef tegen de grond smakken, met alle gevolgen van dien. Hoe gaat het nu met Dumoulin? En waar ligt zijn toekomst?</p>
<p>Dat en veel meer wordt om 21.30 uur besproken in het Sportforum van Langs de Lijn En Omstreken op NPO Radio 1. Naast Sunweb-ploegleider Elijzen zijn Volkskrant-journalist Rob√®rt Misset en oud-doelman Ronald Waterreus te gast.</p>
<h2>Weertman en Ajax</h2>
<p>Verder blikken we met openwaterzwemmer Ferry Weertman vooruit op de WK zwemmen in Zuid-Korea. En we zijn in Oostenrijk, waar Ajax zich, zonder Frenkie de Jong en Matthijs de Ligt, voorbereidt op het nieuwe seizoen.</p>
