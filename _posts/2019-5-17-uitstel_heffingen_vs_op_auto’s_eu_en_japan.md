---
layout: post
title: "Uitstel heffingen VS op auto’s EU en Japan"
date: Fri, 17 May 2019 15:21:21 +0200
categories: 
- financieel 
- koersen 
externe_link: "https://www.telegraaf.nl/financieel/3604729/uitstel-heffingen-vs-op-auto-s-eu-en-japan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9814ac78-78a7-11e9-b4ef-0218eaf05005.jpg"
---

<p class="intro">De Amerikaanse president Donald Trump heeft de invoering van importheffingen op auto’s uit de Europese Unie en Japan uitgesteld. Het uitstel met 180 dagen hing al in de lucht.</p> <p>Eerder dreigde Trump met tarieven tot wel 25 procent. Hij beriep zich daarbij op de nationale veiligheid. De import van buitenlandse auto’s werd eerder al aan een uitgebreid onderzoek onderworpen. Dat leverde eerder dit jaar een aantal aanbevelingen op. In de top van de Amerikaanse regering zouden de meningen nog verdeeld zijn over de nieuwe heffingen.</p><p>Trump heeft de handelscommissie die zich bezighoudt met de invoering van eventuele importheffingen gevraagd om een update over de onderhandelingen. Hij wil binnen 180 dagen een reactie. Later deze maand brengt Trump zelf een staatsbezoek aan Japan.</p>
