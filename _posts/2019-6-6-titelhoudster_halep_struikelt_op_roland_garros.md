---
layout: post
title: "Titelhoudster Halep struikelt op Roland Garros"
date: Thu, 06 Jun 2019 13:24:24 +0200
category: sport
externe_link: "https://www.telegraaf.nl/sport/337229735/titelhoudster-halep-struikelt-op-roland-garros"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ae81a874-884e-11e9-bfd9-02d1dbdc35d1.jpg"
---

<p class="intro">Opnieuw een verrassing op Roland Garros. Titelhoudster Simona Halep is gestruikeld in de kwartfinales.</p> <p>De Romeeense nummer 3 van de wereld ging in twee sets onderuit tegen de pas 17-jarige Amanda Anisimova: 6-2, 6-4.</p><p>De Amerikaanse tiener had slechts 28 minuten nodig om de eerste set met duidelijke cijfers te winnen. De nummer 51 van de mondiale ranglijst speelde onbevangen en liet met enkele fraaie passeerslagen zien dat er rekening met haar moet worden gehouden.</p><p>In de tweede set nam ze zelfs een 3-0 voorsprong, maar de tien jaar oudere Halep kwam terug tot 4-4. Anisimova wist tot haar eigen verbazing de wedstrijd alsnog te winnen, ook door slordig spel van Halep. De Roemeense had nog geen set verloren en was in de vorige ronde nog in 45 minuten klaar met de 18-jarige Poolse Iga Swiatek: 6-1 6-0.</p>
