---
layout: post
title: "Flinke omzetgroei voor B&S"
date: Mon, 20 May 2019 07:25:44 +0200
categories: 
- financieel 
- koersen 
externe_link: "https://www.telegraaf.nl/financieel/3613286/flinke-omzetgroei-voor-b-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d04a490c-7ac0-11e9-bdd0-02d1dbdc35d1.JPG"
---

<p class="intro">Distributeur en groothandelsbedrijf B&amp;S Group heeft in het eerste kwartaal de omzet met bijna 20 procent verhoogd, tot 425,9 miljoen euro. Daarbij profiteerde de onderneming vooral van de overname van de Amerikaanse online parfumwinkel FragranceNet.com.</p> <p>Op basis van constante wisselkoersen was sprake van een groei van de omzet met 17 procent en de autonome groei was 8,6 procent. Volgens B&amp;S verloopt de integratie van FragranceNet.com voorspoediger dan verwacht.</p><p>Het bedrijf denkt dat de omzet dit jaar verder zal groeien en dat de resultaten in lijn zullen liggen met de doelstellingen voor de middellange tot lange termijn.</p><p>B&amp;S rondde eind vorig jaar de overname af van een belang van 75 procent in FragranceNet.com.</p>
