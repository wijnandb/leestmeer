---
layout: post
title: "Het gaat er nu om spannen voor Oranje in de kwalificatie voor het EK"
date: Fri, 06 Sep 2019 13:05:26 +0200
category: sport
externe_link: "https://nos.nl/l/2300572"
feature_image: "https://nos.nl/data/image/2019/09/06/575350/1008x567.jpg"
---

<p>Over iets meer dan twee maanden is duidelijk of het Nederlands elftal erin geslaagd is het EK van volgend jaar te halen. In de laatste zes kwalificatiewedstrijden moet Oranje een gapend gat dichten met Noord-Ierland en Duitsland.</p>
<p>De beste twee landen van de groep plaatsen zich voor het EK. Vanavond is Duitsland de tegenstander (om 20.45 uur live op NPO 1, NOS.nl en in de NOS-app). Mocht Nederland dat duel verliezen - net als eerder dit jaar de thuiswedstrijd - dan moet Oranje in de laatste vijf duels elf punten goedmaken.</p>
<p>Ook Ronald Koeman weet dat het spannend gaat worden. "Ik vind nog steeds dat wij ons moeten plaatsen en gaan plaatsen, maar het is duidelijk dat - afhankelijk van het resultaat tegen Duitsland - de onderlinge duels met Noord-Ierland bepalend zullen zijn", zei hij er onlangs over in Studio Voetbal.</p>
<p>Na Duitsland speelt Nederland nog twee keer tegen Noord-Ierland, twee keer tegen Estland en één keer tegen Wit-Rusland. Koeman: "We gaan ervan uit dat wij net als Noord-Ierland twaalf punten pakken tegen Estland en Wit-Rusland. Het is hopen dat Noord-Ierland geen punt pakt tegen Duitsland."</p>
<p>De Noord-Ieren treffen naast Nederland ook Duitsland nog twee keer, te beginnen maandag in Belfast.</p>
