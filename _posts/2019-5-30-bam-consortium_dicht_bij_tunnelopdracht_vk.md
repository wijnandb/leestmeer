---
layout: post
title: "BAM-consortium dicht bij tunnelopdracht VK"
date: Thu, 30 May 2019 13:18:27 +0200
categories: 
- financieel 
- koersen 
externe_link: "https://www.telegraaf.nl/financieel/3669865/bam-consortium-dicht-bij-tunnelopdracht-vk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/06c10fc0-82cd-11e9-87d1-0217670beecd.jpg"
---

<p class="intro">Een samenwerkingsverband met BAM PPP PGGM is dicht bij het winnen van een tunnelproject in Londen. Het Riverlinx-consortium is geselecteerd als voorkeursaanbieder voor de bouw van een nieuwe tunnel onder de Theems, maakt de Londense verkeersautoriteit bekend.</p> <p>De nieuwe tunnel, die naar verwachting in 2025 wordt geopend, verbindt de wijk Greenwich met de Royal Docks in het oosten van de stad. Het bouwwerk moet de druk op de nabijgelegen Blackwell Tunnel verlichten. Doordat die tunnel vaak wordt gesloten, ontstaan er in dit deel van de Britse hoofdstad vaak verkeersopstoppingen.</p><p>De klus heeft een waarde van 1 miljard pond, meldt de Spaanse samenwerkingspartner Ferrovial. Dat bedrijf zal samen met BAM Nuttall, de Britse dochter van BAM, en de Koreaanse aannemer SK E&amp;C de bouwwerkzaamheden uitvoeren. Het RiverLinx-consortium bestaat verder uit Cintra en Macquarie Capital.</p>
