---
layout: post
title: "Vos boekt fraaie zege in Noorwegen"
date: Fri, 23 Aug 2019 19:00:13 +0200
categories: 
- sport 
- wielrennen 
externe_link: "https://www.telegraaf.nl/sport/1106492785/vos-boekt-fraaie-zege-in-noorwegen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98922fd2-c5c7-11e9-88f1-0255c322e81b.jpg"
---

<p class="intro">Wielrenster Marianne Vos heeft de tweede etappe in de Ronde van Noorwegen gewonnen.</p> <p>De 32-jarige Brabantse sprong op het laatste klimmetje op zo'n 6 kilometer van de streep weg uit de voorste groep en soleerde naar de winst in Aksim. Vos bleef het sprintende peloton net voor op het laatste rechte stuk naar de finish, dat ook nog iets omhoog liep.</p><p>De kopvrouw van CCC-Liv nam de leiding in het klassement over van landgenote Lorena Wiebes, die donderdag de openingsrit op haar naam had geschreven. Vos sprintte toen in Horten naar de vijfde plaats. Wiebes moest vrijdag genoegen nemen met de zevende plaats. De Ronde van Noorwegen telt vier etappes en maakt deel uit van de WorldTour voor vrouwen.</p><p>Vorig jaar won Vos alle etappes en het eindklassement in de Ronde van Noorwegen, die toen uit drie ritten bestond. In 2017 was de Brabantse ook de beste in de etappekoers, in 2016 won Lucinda Brand.</p>
