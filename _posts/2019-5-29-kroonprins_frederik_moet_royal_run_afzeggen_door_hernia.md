---
layout: post
title: "Kroonprins Frederik moet Royal Run afzeggen door hernia"
date: Wed, 29 May 2019 23:56:00 +0200
categories: 
- entertainment 
- royalty 
externe_link: "https://www.telegraaf.nl/entertainment/3668775/kroonprins-frederik-moet-royal-run-afzeggen-door-hernia"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2f73049e-825c-11e9-aa7c-0218eaf05005.jpg"
---

<p class="intro">Kroonprins Frederik doet dit jaar niet mee aan de Royal Run. De Deense troonopvolger heeft opnieuw last van een hernia. Dit keer zit de pijn aan de linkerkant van zijn rug, heeft het Deense hof bekendgemaakt.</p> <p>Het gaat om lichte klachten, maar Frederik wil geen risico lopen door een lang stuk te gaan rennen. De kroonprins zou op 10 juni op drie verschillende plekken meedoen aan de Royal Run, een hardloopevenement in vijf verschillende steden. Frederik wilde in totaal ruim 16,6 kilometer afleggen.</p><p>Frederik komt wel naar het evenement toe om de overige deelnemers aan te moedigen. Onder hen bevinden zich mogelijk zijn vrouw en kinderen. Vorig jaar verschenen kroonprinses Mary met Christian, Isabella, Vincent en Josephine aan de start van de One Mile Run in Kopenhagen. Het evenement werd toen voor het eerst georganiseerd vanwege de vijftigste verjaardag van kroonprins Frederik.</p><p>Vorig jaar september ging de zoon van koningin Margrethe nog onder het mes vanwege een hernia. Frederik moest daarna twee weken revalideren.</p>
