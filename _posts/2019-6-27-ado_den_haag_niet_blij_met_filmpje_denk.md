---
layout: post
title: "ADO Den Haag niet blij met filmpje Denk"
date: Thu, 27 Jun 2019 12:14:59 +0200
categories: 
- entertainment 
- opinie 
externe_link: "https://www.telegraaf.nl/nieuws/798958604/ado-den-haag-niet-blij-met-filmpje-denk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4c56c2b2-98c8-11e9-8611-0255c322e81b.png"
---

<p class="intro">ADO Den Haag is niet blij dat twee Kamerleden van Denk woensdagavond een filmpje hebben opgenomen in het stadion van de Haagse voetbalclub. Farid Azarkan en Tunahan Kuzu waren aanwezig bij een groot maatschappelijk evenement, waarbij oud-spelers en politici in het kader van 50 jaar emigratie onder meer in ADO Den Haag-shirts tegen elkaar voetbalden. Ze maakten tussendoor een filmpje en plaatsten dat op Twitter.</p> <p>Het filmpje maakte veel reacties los. ADO Den Haag is niet te spreken over de actie. „We keuren het af dat de opnames zonder onze toestemming en met een associatie naar onze club gemaakt zijn. We betreuren de situatie en benadrukken dat onze club te allen tijde politiek neutraal zal zijn en blijven”, laat ADO Den Haag via Twitter weten.</p><p>In een reactie zegt Kuzu dat hij het jammer vindt dat „het bestuur van een schitterende club als ADO Den Haag zich laat gijzelen door een handjevol twitterhooligans onder leiding van boosdoener John van Zweden.” De Denk-politicus benadrukt dat het evenement juist in het teken stond van verbinding, het vieren van arbeidsmigratie en de „uitstekende maatschappelijke verantwoordelijkheid die ADO Den Haag neemt in wijken zoals de Schilderswijk en Transvaal.”</p><p>Van Zweden, bekend aanhanger van ADO Den Haag, liet op Twitter zijn ongenoegen blijken over het filmpje van Denk. Hij noemde het een actie van „twee clowns” en kreeg veel bijval over zijn ergernis.</p>
