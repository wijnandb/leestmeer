---
layout: post
title: "Ook Belgische rente onder de nul"
date: Wed, 03 Jul 2019 09:03:57 +0200
categories: 
- financieel 
- koersen 
externe_link: "https://www.telegraaf.nl/financieel/1435379587/ook-belgische-rente-onder-de-nul"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cf95aa9e-9d64-11e9-b6a2-02d1dbdc35d1.jpg"
---

<p class="intro">De rente op de Belgische langetermijnleningen is woensdag voor het eerst in de geschiedenis onder de nul gedoken. De vraag naar staatspapier, dat gezien wordt als een veilige haven, neemt onder meer toe door zorgen over een afkoelende wereldeconomie, het handelsconflict en de verwachting voor een soepeler monetair beleid in de Verenigde Staten en Europa.</p> <p>Omstreeks 8.30 uur stond de Belgische tienjaarsrente op min 0,022 procent. Ook in Duitsland, Frankrijk, Finland, Nederland en Oostenrijk is de langetermijnrente negatief en worden regelmatig de laagste niveaus ooit aangescherpt. De rente en de waarde van een obligatie bewegen tegengesteld. Een dalend rendement wijst op een stijgende waarde en een toenemende vraag naar het schuldpapier.</p><p>De rentes op Europese staatsleningen dalen, mede door de aankondiging dat IMF-directeur Christine Lagarde is voorgedragen als nieuwe president van de Europese Centrale Bank (ECB). Zij moet de opvolger worden van Mario Draghi die eind oktober aftreedt als president van de ECB. De verwachting is dat Lagarde het soepele monetaire beleid van Draghi zal doorzetten. Mogelijk komt de ECB dit jaar nog met een renteverlaging.</p>
