---
layout: post
title: "Bertens blijft vierde van de wereld, Haase zakt verder weg"
date: Mon, 24 Jun 2019 07:49:42 +0200
category: sport
externe_link: "https://www.telegraaf.nl/sport/1949512614/bertens-blijft-vierde-van-de-wereld-haase-zakt-verder-weg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dcbeb436-9643-11e9-b9d4-02d2fb1aa1d7.jpg"
---

<p class="intro">Kiki Bertens heeft de vierde plaats op de wereldranglijst behouden. De Wateringse tennisster kwam afgelopen week niet in actie, maar zag haar positie niet in gevaar komen.</p> <p>Er was wel een wisseling van de wacht aan de top. De Australische Ashleigh Barty loste de Japanse Naomi Osaka af als nummer één. De Tsjechische Karolina Pliskova bleef de nummer drie. De Duitse Angelique Kerber klom naar de vijfde plaats. Zij passeerde de Tsjechische Petra Kvitova.</p><p>Haase</p><p>Robin Haase leverde zeven posities in op de wereldranglijst van de mannen. De Haagse prof, die afgelopen week verloor in de eerste ronde van het grastoernooi in Halle, daalde van de 66e naar de 73e plek.</p><p>In de top tien veranderde niets. De Serviër Novak Djokovic handhaafde zich op de eerste plek, met Rafael Nadal en Roger Federer op respectievelijk de tweede en derde plaats.</p>
