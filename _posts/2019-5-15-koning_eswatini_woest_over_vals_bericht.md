---
layout: post
title: "Koning eSwatini woest over vals bericht"
date: Wed, 15 May 2019 20:15:00 +0200
categories: 
- entertainment 
- royalty 
externe_link: "https://www.telegraaf.nl/entertainment/3593872/koning-e-swatini-woest-over-vals-bericht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/992f57c4-773b-11e9-9ace-02d2fb1aa1d7.jpg"
---

<p class="intro">De regering van eSwatini, het voormalige Swaziland, heeft woensdag namens koning Mswati III woedend gereageerd op een vals bericht dat dankzij internet in sneltreinvaart de ronde doet. In het bericht wordt beweerd dat de autocratisch regerende koning een decreet heeft uitgevaardigd dat alle mannen in het koninkrijk verplicht zijn ten minste twee vrouwen te huwen.</p> <p>Volgens het bericht zou Swaziland een vrouwenoverschot hebben, reden voor de sinds 1986 regerende koning om te verordenen dat elke man net als hij meerdere vrouwen trouwt. „Zodat elke vrouw een echtgenoot krijgt.” De regering zou voor de extra huwelijken betalen en voor huisvesting zorgen. Wie het gebod niet opvolgt, kwam aldus nog steeds het razendsnel verspreidde artikel in de cel belanden.</p><p>De regering spreekt in een verklaring van schandalige, beledigende en onverantwoordelijke journalistiek. Het koninkrijk, de koning en de cultuur zijn er door beledigd en geschaad. „De koning heeft nooit zo’n decreet uitgevaardigd of zo’n uitspraak gedaan”, aldus de persverklaring.</p><p>Op Instagram had woensdagavond een van de Swazi-prinsessen al meteen de aanval ingezet op het ’nepnieuws’, dat volgens een regeringswoordvoerder zijn oorsprong heeft bij een krant in Zambia.</p><p>De koning van eSwatini heeft zelf overigens wel een dozijn echtgenotes.</p>
