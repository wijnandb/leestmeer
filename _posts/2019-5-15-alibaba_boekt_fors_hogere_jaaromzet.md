---
layout: post
title: "Alibaba boekt fors hogere jaaromzet"
date: Wed, 15 May 2019 13:57:33 +0200
categories: 
- financieel 
- koersen 
externe_link: "https://www.telegraaf.nl/financieel/3590895/alibaba-boekt-fors-hogere-jaaromzet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fd7f4e1a-7708-11e9-92d1-02d2fb1aa1d7.jpg"
---

<p class="intro">De Chinese webwinkelgigant Alibaba heeft zijn omzet in het voorbije gebroken boekjaar fors verhoogd. Aanbevelingen die consumenten op platforms van het internetbedrijf zien, leidden vaker tot aankopen. Daardoor zijn handelaren vaker bereid te betalen voor een plek op de digitale marktplaats, stelt het internetbedrijf.</p> <p>Naast verbeterde algoritmes voor aanbevelingen schrijft Alibaba de hogere opbrengsten ook toe aan het feit dat de internetmarktplaats beter is doorgedrongen tot "minder ontwikkelde" steden. Ook het aanbieden van cloudsoftware zit in de lift. Deze divisie voerde de omzet met ruim driekwart op tot 7,7 miljard yuan, omgerekend zo'n 1 miljard euro.</p><p>Al met al stegen de opbrengsten het voorbije boekjaar met 51 procent tot 376,8 miljard yuan. Zonder het effect van overnames was er sprake van 39 procent groei. Onder de streep bleef 80,2 miljard yuan over, tegenover 61,4 miljard yuan een jaar eerder.</p>
