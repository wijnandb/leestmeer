---
layout: post
title: "Italië te sterk voor Nederlandse volleybalsters"
date: Tue, 04 Jun 2019 14:01:03 +0200
category: sport
externe_link: "https://nos.nl/l/2287578"
feature_image: "https://nos.nl/data/image/2019/06/04/554581/1008x567.jpg"
---

<p>De Nederlandse volleybalsters zijn er niet in geslaagd een vijfde nederlaag in de Nations League te voorkomen. In Hongkong waren de Italianen met name aanvallend sterker dan de Nederlanders. Het werd 3-1 (25-13, 22-25, 25-19, 25-16).</p>
<p>In de eerste set werden de vrouwen onder leiding van interim-bondscoach Alessandro Beltrami weggeslagen. In de tweede set liet Italië de teugels iets vieren en speelde het bij vlagen slordig. Het gretige Oranje profiteerde en hengelde de tweede set binnen. Een stunt tegen de Italianen zat er echter nooit in. De derde en vierde set gingen met ruime cijfers verloren.</p>
<p>De aanvalskracht van het geroutineerde Italië was beduidend groter dan dat van het jeugdige Oranje. De Italiaanse selectie scoorde aanvallend meer dan twee keer zoveel punten dan de Oranjedames (59 om 29). Daarnaast maakte Nederland veel meer fouten (29 om 15).</p>
<h2>China en Japan</h2>
<p>Het is de vijfde nederlaag van Nederland in de Nations League. Woensdag spelen de dames van bondscoach Jamie Morrison en interim-bondscoach Beltrami tegen China. Donderdag wacht Japan.</p>
<p>Alessandro Beltrami verving tegen Italië Jamie Morrison. De laatstgenoemde traint op Papendal met de internationals, die rust kregen in de eerste weken van de Nations League.</p>
