---
layout: post
title: "Handelsconflict neemt hap uit winst Samsung"
date: Fri, 05 Jul 2019 07:26:39 +0200
categories: 
- financieel 
- koersen 
externe_link: "https://www.telegraaf.nl/financieel/1556377190/handelsconflict-neemt-hap-uit-winst-samsung"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/287556ce-9eea-11e9-affb-0217670beecd.jpg"
---

<p class="intro">Samsung heeft zijn winst in het tweede kwartaal gehalveerd. De Zuid-Koreaanse elektronicagigant had last van de handelsoorlog tussen de Verenigde Staten en China en zag daardoor de vraag naar zijn chips en zijn duurste smartphones flink dalen, zo blijkt uit voorlopige cijfers.</p> <p>De operationele winst daalde naar verwachting met 56 procent tot omgerekend iets meer dan 4,9 miljard euro, inclusief een flinke niet-gespecificeerde eenmalige meevaller van ongeveer 709 miljoen euro. Het zou gaan om een betaling van Apple vanwege het niet nakomen van afspraken door de iPhonemaker.</p><p>De omzet daalde met 4,2 procent op jaarbasis tot 43,4 miljard euro. Het bedrijf komt later pas met nettocijfers en resultaten over de verschillende divisies.</p><p>Handelsoorlog</p><p>De grootste maker van smartphoneschermen, chips en mobiele telefoons loopt er al langer tegenaan dat de rek uit de markt lijkt te zijn, nu de wereldwijde economie afremt en veel mensen al voorzien zijn van een smartphone. Zuid-Korea wordt hard geraakt door de handelsoorlog. Het land verlaagde woensdag zijn groeiverwachting naar het laagste niveau in zeven jaar.</p><p>Daar komt bij dat de Chinese smartphonereus Huawei vooralsnog op een zwarte lijst staat in de VS. Huawei is een grote klant van Samsung. Een handelsconflict tussen Japan en Zuid-Korea helpt ook niet mee.</p>
