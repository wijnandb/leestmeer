---
layout: post
title: "Ajax verslaat Basaksehir in Oostenrijk zonder groot aantal basisspelers"
date: Sun, 14 Jul 2019 20:45:38 +0200
category: sport
externe_link: "https://nos.nl/l/2293509"
feature_image: "https://nos.nl/data/image/2019/07/14/563545/1008x567.jpg"
---

<p>Ajax heeft de vierde oefenwedstrijd van de voorbereiding op het nieuwe seizoen winnend afgesloten. De landskampioen versloeg, zonder een flink aantal basisspelers, het Turkse Basaksehir met 2-1.</p>
<p>Kasper Dolberg zorgde in het Oostenrijkse Bramberg voor rust voor de 1-0 met een intikker. Na veel wissels aan beide kanten in de rust was Basaksehir in de tweede helft enkele keren gevaarlijk.</p>
<p>Toch kwam Ajax op 2-0 via Klaas-Jan Huntelaar. Hij scoorde van dichtbij. Kerim Frei vond in het slotkwartier nog het doel namens de Turkse nummer twee van vorig seizoen.</p>
<h2>'Hebben nog steeds veel kwaliteit'</h2>
<p>Daley Blind toonde zich na afloop tevreden over de wedstrijd. "We lieten zien wat we wilden. We moeten nu terug naar de basis die we vorig seizoen lieten zien", aldus de verdediger.</p>
<p>De gedachten gaan daarbij direct terug naar het bereiken van de halve finales van de Champions League door Ajax. Zover wil Blind nog niet gaan. </p>
<p>Ajax moet het dit seizoen tenslotte ook stellen zonder Frenkie de Jong en Matthijs de Ligt die deze zomer respectievelijk naar Barcelona en Juventus vertrokken. "Laten we niet te hard van stapel lopen, maar ik geloof wel dat we nog steeds heel veel kwaliteit hebben. Het zegt ook genoeg dat een aantal spelers is gebleven."</p>
<p>Ajax blijft de komende dagen op trainingskamp in Oostenrijk. Donderdag wordt geoefend tegen het Engelse Watford.</p>
<h2>Afwezige internationals</h2>
<p>De club moet het nog stellen zonder zijn internationals Hakim Ziyech, Noussair Mazraoui, André Onana, Nicolás Tagliafico en David Neres. Zij kwamen allen in actie op de Afrika Cup of de Copa América.</p>
