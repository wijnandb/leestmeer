---
layout: post
title: "Rutte en Baudet: hard tegen hard over EU in 'debat met vuurwerk'"
date: Thu, 23 May 2019 01:08:21 +0200
category: politiek
externe_link: "https://nos.nl/l/2285904"
feature_image: "https://nos.nl/data/image/2019/05/23/551874/1008x567.jpg"
---

<p>VVD-leider Rutte en Forum voor Democratie-leider Baudet hebben flink naar elkaar uitgehaald in het een-op-een-debat over de Europese verkiezingen bij tv-programma Pauw. De partijleiders maakten elkaar harde en soms persoonlijke verwijten.</p>
<p>Baudet zei dat hij Rutte "meer volger dan leider" vindt, iemand "zonder moreel kompas". Rutte noemde zijn tegenstander een "Rusland-knuffelaar" en wilde weten waarom Baudet met allerlei "extreme teksten" komt.</p>
<p>"Waar komen die idiote dingetjes vandaan?", vroeg Rutte. "Waarom zegt u dat Nederlandse vrouwen minder ambitieus zijn en gezinsdingetjes doen?" Baudet: "Wij zijn de meest vrouwvriendelijke partij van Nederland. Ik ben dol op vrouwen. Vrouwen zijn dol op ons."</p>
<p>Volgens de leider van Forum voor Democratie wordt bij veel dingen die hij zegt een vingertje opgestoken en gezegd dat zijn uitspraken moreel verwerpelijk zijn. "De marges van het debat zijn heel klein", stelde hij.</p>
<p>Rutte zei tegen Baudet dat hij "na√Øef is over Poetin":</p>
<p>Het debat werd gevoerd aan de hand van enkele door de partijen aangeleverde stellingen. Die gingen onder meer over de afschaffing van de euro, de gevolgen van een nexit en migratie. Forum voor Democratie wil uiteindelijk uit de Europese Unie stappen en de euro afschaffen.</p>
<p>Rutte benadrukte dat Nederland veel economisch voordeel heeft van de EU. Over het verlaten van de eurozone zei Rutte: "Het is alsof u het raam uitspringt en hoopt dat u onderweg vleugels krijgt."</p>
<p>Bekijk hier hoe de twee partijleiders botsen over het wel of niet uit de eurozone stappen:</p>
<p>De VVD-leider daagde Baudet, die hij een "zolderkamergeleerde" noemde, vorige week uit voor debat. Rutte wilde duidelijk maken hoe nadelig het zou zijn voor de "veiligheid en stabiliteit" van Nederland als Forum voor Democratie de grootste wordt bij de EU-verkiezingen. In het debat sprak hij Baudet meerdere malen aan op zijn verantwoordelijkheid.</p>
<p>In de uitzending van Pauw was ook tijd ingeruimd voor persoonlijke vragen. Baudet vroeg Rutte wanneer hij voor het laatste had gehuild. "Toen ik mijn zus verloor. Vier jaar geleden", antwoordde die.</p>
<p>"Gecondoleerd", zei vervolgens Baudet, die vier maanden had verstaan.</p>
<p>Bekijk hier wat Rutte antwoordt op de persoonlijke vraag van Baudet:</p>
<p>Het was een fel debat, zag ook politiek verslaggever Ron Fresen. "Het was echt vuurwerk tussen de heren. Het leek soms wel alsof ze samen in de boksring stonden. Ze gebruikten het debat om de tegenstellingen tussen hun beide partijen nog eens flink uit te vergroten, daarbij ging het onder andere over de nexit, over Nederland wel of niet uit de euro."</p>
<p>Eerder op de avond debatteerden in NOS Nederland Kiest: De Stemming twaalf lijsttrekkers van partijen die in de Tweede Kamer zijn vertegenwoordigd en meedoen aan de Europese verkiezingen. Zij spraken onder meer over klimaat, arbeidsmigratie en meer of minder bevoegdheden voor Brussel. Zoals verwacht verschilden de meningen behoorlijk.</p>
