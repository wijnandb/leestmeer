---
layout: post
title: "Beyoncé en Jay-Z ontmoeten Harry en Meghan"
date: Sun, 14 Jul 2019 20:23:00 +0200
categories: 
- entertainment 
- opinie 
externe_link: "https://www.telegraaf.nl/entertainment/647631482/beyonce-en-jay-z-ontmoeten-harry-en-meghan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5c3d0996-a6d0-11e9-b8f4-0218eaf05005.jpg"
---

<p class="intro">Nadat er eerder al volop gespeculeerd werd dat de Amerikaanse supersterren Beyoncé en Jay-Z weleens de Britse royals tegen het lijf zouden kunnen lopen op de Europese première van The Lion King in Londen, is zondagavond op foto’s te zien dat de twee bekende stellen daadwerkelijk een ontmoeting hebben.</p> <p>Beyoncé feliciteerde Harry en Meghan met de geboorte van hun zoontje Archie. Ook Jay-Z bracht zijn gelukswensen over aan het hertogelijk paar. De kersverse ouders knoopten daarna een gesprek aan met de Carters over hun eigen kroost. Zo vroeg Harry hen volgens HELLO! Magazine waar de kleintjes van Beyoncé en Jay-Z waren. „Die zijn er niet. Ze gaan niet overal mee naartoe. We hebben ze thuisgelaten, maar ze hadden er graag bij geweest”, aldus Queen B.</p><p>Jay-Z, inmiddels al ruim zeven jaar vader, gaf Harry daarna nog wat tips. „Het beste advies wat ik je kan geven: vind altijd tijd voor jezelf.”</p><p>Fans keken al maanden uit naar deze ontmoeting. Al helemaal sinds Beyoncé en Jay-Z in februari een eerbetoon brachten aan Meghan in een videoboodschap die ze opnamen voor de Brit Awards. Hierbij beeldden ’The Carters’ Meghan af als koningin. Later schreef de zangeres dat ze Meghan bewondert als eerste zwarte lid van de Britse koninklijke familie.</p><p>Voor de nieuwe versie van de Disney-klassieker The Lion King, heeft Beyoncé de stem van leeuwin Nala ingesproken. Donald Glover nam de rol van Simba voor zijn rekening.</p><p>Op andere foto’s zijn een dolverliefde Harry en Meghan op de rode loper te zien. Andere sterren, waaronder Pharrell Williams en Elton John, zijn ook aanwezig bij de première.</p>
