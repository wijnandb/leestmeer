---
layout: post
title: "Varenhorst en Van de Velde uitgeschakeld na driesetter tegen wereldkampioenen"
date: Sat, 07 Sep 2019 17:53:45 +0200
category: sport
externe_link: "https://nos.nl/l/2300747"
feature_image: "https://nos.nl/data/image/2019/09/07/575690/1008x567.jpg"
---

<p>Beachvolleyballers Christiaan Varenhorst en Steven van de Velde zijn uitgeschakeld bij de World Tour Finals in Rome. In de kwartfinales waren de Russen Vjatsjeslav Krasilnikov en Oleg Stojanovski in drie sets te sterk: 21-19, 19-21, 11-15.</p>
<p>De twee Nederlanders, die samen op de 35ste positie van de World Tour Ranking staan, begonnen voortvarend aan de spannende kwartfinale tegen het Russische duo. Varenhorst en Van de Velde wonnen de eerste set, maar moesten uiteindelijk toch hun meerdere erkennen in de regerend wereldkampioenen. </p>
<p>Vorige maand verloren Van de Velde en Varenhorst op het Europees kampioenschap in Moskou ook al van Krasilnikov en Stojanovski. Toen werd het 21-18 21-18. </p>
<h2>Geen Nederlanders meer</h2>
<p>Het duo Varenhorst en Van de Velde was het enige overgebleven Nederlandse duo in Rome. Eerder in het toernooi schakelden zij namelijk het andere Nederlandse tweetal, bestaande uit Alexander Brouwer en Robert Meeuwsen, uit. </p>
<p>Ook de vrouwelijke duo's waren al uitgeschakeld. Zowel Sanne Keizer/Madelein Meppelink en Joy Stubbe/Marleen van Iersel strandden in de achtste finales. </p>
