---
layout: post
title: "Twee arrestaties na schietpartij Rotterdam Alexander"
date: Tue, 10 Sep 2019 09:55:37 +0200
category: binnenland
externe_link: "https://www.telegraaf.nl/nieuws/273165006/twee-arrestaties-na-schietpartij-rotterdam-alexander"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9968296e-d3e3-11e9-bec0-02c309bc01c1.jpg"
---

<p class="intro">Update 13.41 uur - De politie heeft twee mensen opgepakt na de schietpartij bij Rotterdam Alexander. Het gaat om twee personen die in een zwarte Range Rover zaten. Die auto werd beschoten.</p> <p>Winkelend publiek hoorde op deze doordeweekse ochtend rond 09.30 uur schoten bij shoppingcentrum Alexandrium, vlak bij treinstation Rotterdam Alexander. Later werd duidelijk dat een zwarte Range Rover onder vuur was genomen. In de auto zitten zeker twee kogelgaten.</p><p>De inzittenden werden niet getroffen en bleven ongedeerd, maar zijn nu wel opgepakt. „Zij zijn onder schot genomen, dat is duidelijk, maar wat hun exacte rol is geweest, zijn rechercheurs nu aan het onderzoeken”, aldus een woordvoerder. De politie ziet de twee in ieder geval niet enkel als slachtoffer.</p><p>De schutters die de twee onder vuur namen, ook een man en een vrouw, zijn na de schietpartij gevlucht in een BMW, en later op de Hoofdweg uitgestapt om een andere auto te ’carjacken’. Een vrouw werd uit haar auto gehaald. De daders hebben die auto, een grijze Audi A6, overgenomen en zijn daarmee gevlucht. Ze zijn nog steeds spoorloos.</p><p>In de BMW die achterbleef, zaten ook kogelgaten. Of de opgepakte inzittenden van de Range Rover daarvoor verantwoordelijk zijn, kan de politie nog niet zeggen.</p><p>Automatisch wapen</p><p>De wildwesttaferelen maken het nodige los in Rotterdam. Het slachtoffer van de carjacking zou volgens meerdere getuigen zijn bedreigd met een automatisch wapen. „Zij zag zich toen genoodzaakt haar auto af te staan”, meldt een politiewoordvoerder.</p><p>De verdachten raceten vervolgens weg in de Audi. De politie zette een klopjacht in. „De verdachten zijn nog steeds voortvluchtig. Het mag duidelijk zijn dat we met man en macht op zoek zijn”, meldt een woordvoerder rond 14.00 uur.</p><p>De vermoedelijke schutters waren ’een hele tijd’ in het zicht van de politie, maar of agenten ze nu nog in het vizier hebben, kan een woordvoerder niet zeggen. „We doen er alles aan om ze te pakken, en te voorkomen dat ze bijvoorbeeld het land uitgaan.”</p><p>Veel getuigen</p><p>De hulpdiensten zijn de hele dag in groten getale ter plaatse geweest. Er zijn meerdere plaatsen delict. Ook meldt de politie dat er veel getuigen van de gebeurtenissen waren die moesten worden opgevangen.</p><p>Was u aanwezig in Rotterdam, heeft u iets gezien? Mail dan naar g.frankenhuis@telegraaf.nl of app naar onze WhatsApp-tiplijn. Zet dit nummer in uw telefoon: +31613650952.</p>
