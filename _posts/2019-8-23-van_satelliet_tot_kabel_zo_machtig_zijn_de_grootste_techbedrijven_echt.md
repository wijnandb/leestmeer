---
layout: post
title: "Van satelliet tot kabel: zo machtig zijn de grootste techbedrijven echt"
date: Fri, 23 Aug 2019 10:46:01 +0200
categories: 
- financieel 
- economie 
externe_link: "https://nos.nl/l/2298628"
feature_image: "https://nos.nl/data/image/2019/08/23/571945/1008x567.jpg"
---

<p>Het regent boetes voor de grote techbedrijven. De Europese Commissie beboette Google met 4,34 miljard euro en Facebook met 4,5 miljard euro voor machtsmisbruik. In de Verenigde Staten kwam daar voor Facebook nog eens een 4,5 miljard dollar bij voor het Cambridge Analytica privacyschandaal.</p>
<p>Maar daar blijft het niet bij. De Federal Trade Commission (FTC), de Amerikaanse justitie en verschillende staten in de Verenigde Staten (VS) gaan nu onderzoeken of Google, Amazon, Apple en Facebook hun macht misbruiken. Dat zou de bedrijven nog meer boetes kunnen opleveren. In het ergste geval kunnen ze verplicht worden zichzelf op te splitsen. Allemaal om de macht van de grote techbedrijven in te perken.</p>
<p>Maar zijn die techbedrijven nou echt zo machtig en zijn ze nog wel te stoppen? NOS op 3 zocht het uit:</p>
<p>Het onderzoek naar het machtsmisbruik van de grote techbedrijven zal nog wel even duren en het is onduidelijk hoe groot de kans is dat ze daadwerkelijk worden opgebroken. Bovendien is dat een Amerikaanse beslissing, waar Europa weinig over te zeggen heeft. Dat betekent niet dat Europa volledig buitenspel staat. Hoogleraar José van Dijck noemt een aantal alternatieve oplossingen.</p>
<p>"Bijvoorbeeld de platformen behandelen alsof het nutsvoorzieningen zijn. Dat betekent dat er strakkere of strengere regulering mogelijk is." Nutsvoorziening zijn diensten die voor iedereen nuttig zijn, net als water, licht en elektriciteit.</p>
<h2>Alternatief</h2>
<p>Maar je kunt natuurlijk ook gewoon een alternatief opzetten voor Facebook, Google of Amazon. Dat is zelfs al eens geprobeerd: "Europa heeft meer dan tien jaar geleden geprobeerd een Europese zoekmachine te ontwikkelen. Dat project is mislukt, Google werd toen heel snel de grootste."</p>
<p>Waarom dat project faalde? "Het kost natuurlijk geld, het is ook niet makkelijk om al die gebruikers mee te krijgen. Maar onmogelijk is het niet."</p>
<p>José van Dijck denkt dat het een goed idee is als er een publiek alternatief komt waar we bijvoorbeeld video's, foto's en verhalen kunnen delen. Tot dat alternatief er is, zie je ook onze verhalen linksom of rechtsom via de diensten van de grote techbedrijven.</p>
<p>In de NOS op 3 Tech Podcast praten we door over het onderwerp. Luister 'm hieronder:</p>
