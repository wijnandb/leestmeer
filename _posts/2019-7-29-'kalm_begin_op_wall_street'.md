---
layout: post
title: "'Kalm begin op Wall Street'"
date: Mon, 29 Jul 2019 14:52:14 +0200
categories: 
- financieel 
- koersen 
externe_link: "https://www.telegraaf.nl/financieel/1620870156/kalm-begin-op-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f810b694-b1ff-11e9-a1a1-0218eaf05005.jpg"
---

<p class="intro">De aandelenbeurzen in New York zullen de nieuwe handelsweek maandag naar verwachting met kleine uitslagen aanvangen. Beleggers op Wall Street staan voor een drukke week, met als beoogd zwaartepunt het rentebesluit door de Federal Reserve op woensdag. Op de financiële markten wordt meer en meer rekening gehouden met een renteverlaging door de centralebankenkoepel. Verder is het uitkijken naar het belangrijke banenrapport van de Amerikaanse overheid op vrijdag.</p> <p>Daarnaast gaat de aandacht uit naar de onderhandelingen tussen China en de VS. Deze week reist een Amerikaanse delegatie met minister van Financiën Steven Mnuchin af naar China. President Donald Trump zei vrijdag dat een handelsdeal nog wel even kan gaan duren.</p><p>Op de eerste dag van de beursweek zal de aandacht vooral uitgaan naar farmaciebedrijven. Zo maakte Pfizer bekend dat het branchegenoot Mylan overneemt. Pfizer zal de activiteiten van Mylan inpassen bij zijn dochter Upjohn. De overname wordt volledig met aandelen gefinancierd waarbij de aandeelhouders van Mylan 43 procent van het gecombineerde bedrijf in handen krijgt. De nieuwe onderneming is goed voor een jaaromzet van 19 miljard à 20 miljard dollar.</p><p>ProQR</p><p>Verder kreeg een middel van het in New York genoteerde Nederlandse biotechbedrijf ProQR toegang tot het zogeheten Priority Medicines programma van de Europese autoriteit EMA. Het gaat om een medicijn sepofarsen voor de behandeling van oogaandoening amaurosis congenita van Leber, waarbij sprake is van een slecht werkend netvlies.</p><p>Farmaciebedrijf Exact Sciences maakte op zijn beurt bekend dat het Genomic Health overneemt. Met die deal is een bedrag van 2,8 miljard dollar gemoeid in cash en aandelen. Door de overname voegt Exact bepaalde diagnostiek voor borst- en prostaatkanker toe aan zijn bestaande portfolio.</p><p>Veganistische burgers</p><p>Nabeurs openen onder meer chipmaker NXP Semiconductors en maker van veganistische hamburgers Beyond Meat nog de boeken.</p><p>De Amerikaanse aandelenbeurzen gingen vrijdag met winsten het weekend in. De Dow-Jonesindex sloot vrijdag 0,2 procent hoger op 27.192,45 punten. De brede S&amp;P 500 steeg 0,7 procent naar 3025,86 punten en techgraadmeter Nasdaq won 1,1 procent tot 8330,21 punten.</p>
