---
layout: post
title: "Inbrekers varkensstal Boxtel doen aangifte"
date: Tue, 14 May 2019 14:03:50 +0200
categories: 
- entertainment 
- opinie 
externe_link: "https://www.telegraaf.nl/nieuws/3584224/inbrekers-varkensstal-boxtel-doen-aangifte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2ba10038-7644-11e9-ad86-0218eaf05005.jpg"
---

<p class="intro">Uitgerekend de dierenactivisten die gisteravond in Boxtel inbraken in een varkensboerderij gaan aangifte doen. Bij een tegenprotest, georganiseerd door boeren die er niet van gediend waren dat tientallen activisten zich zomaar hadden verschanst in een stal, werden drie auto’s van activisten op hun zijkant gekieperd en werd van één de banden lekgestoken.</p> <p>Er wordt nu aangifte gedaan ’tegen de mensen die de auto’s hebben vernield’, schrijft de organisatie ’Meat the Victims’.</p><p>De auto’s zijn voor onderzoek meegenomen. De activistenclub verwacht hun voertuigen donderdag terug te krijgen.</p><p>Tekst loopt verder onder video.</p><p>Inbraak</p><p>De veelal buitenlandse dierenrechtenactivisten wilden met het inbreken in de stal en urenlang blijven zitten, terwijl werd gewaarschuwd voor ziektes waarmee varkens konden worden besmet, aandacht vragen voor het leed dat volgens hen schuilgaat achter de deuren van de Nederlandse boerderijen. De politie maakte maandagavond na lange tijd een einde aan de actie.</p><p>Volgens de organisatie zitten er nog zo’n tachtig activisten vast, maar ze verwachten dat die vanmiddag nog vrij komen. Een politiewoordvoerder zegt ’dat ook te hebben vernemen maar er nog niets over te kunnen zeggen’.</p><p>Stress</p><p>De actie krijgt mogelijk nog een staartje voor de dieren zelf. De varkens zouden door de mensenmenigte in de stal gestrest zijn en mogelijk kan de varkenspest verspreid worden door de actievoerders.</p>
