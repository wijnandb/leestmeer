---
layout: post
title: "Harvey Weinstein schikt met slachtoffers"
date: Fri, 24 May 2019 07:11:59 +0200
categories: 
- entertainment 
- opinie 
externe_link: "https://www.telegraaf.nl/nieuws/3640439/harvey-weinstein-schikt-met-slachtoffers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a714fb02-7de2-11e9-8c0d-02d2fb1aa1d7.jpg"
---

<p class="intro">Harvey Weinstein zou een schikking hebben getroffen met beschuldigers, het voormalige bestuur van The Weinstein Company en de procureur-generaal in New York. Dat meldt de Wall Street Journal.</p> <p>Het zou gaan om een bedrag van 44 miljoen dollar (39 miljoen euro), waarvan 30 miljoen naar slachtoffers, voormalig werknemers en hun advocaten gaat. De overige 14 miljoen wordt gebruikt om de juridische kosten te betalen voor de voormalige bestuursleden van The Weinstein Company.</p><p>De deal zou zijn gemaakt om een rechtszaak van de procureur-generaal tegen te houden, waarin Weinstein en zijn voormalige bestuurscollega ervan beschuldigd worden een gevaarlijke werksituatie te hebben gecreëerd voor hun personeel.</p><p>Weinstein wordt door tientallen vrouwen beschuldigd van seksueel wangedrag, variërend van ongewenste intimiteiten tot verkrachting. De 67-jarige oud-filmproducent ontkent in alle gevallen dat het om seks onder dwang ging.</p>
