---
layout: post
title: "15-jarige fietser zwaargewond na aanrijding, automobilist rijdt door"
date: Sat, 07 Sep 2019 14:21:34 +0200
category: nieuws
externe_link: "https://nos.nl/l/2300723"
feature_image: "https://nos.nl/data/image/2019/09/07/575650/1008x567.jpg"
---

<p>Een 15-jarige jongen uit Helmond is vrijdagavond zwaargewond geraakt toen zijn fiets werd geschept door een auto. De bestuurder van de wagen is direct na het ongeluk doorgereden.</p>
<p>De jongen liep ernstig hoofdletsel op en is met spoed overgebracht naar het ziekenhuis. Het slachtoffer is inmiddels van de intensive care af, meldt de politie.</p>
<p>De politie heeft de bestuurder van de auto nog niet gevonden. Bij de zoektocht is onder meer een politiehelikopter ingezet.</p>
<p>De auto die vermoedelijk bij het ongeluk betrokken was, is vanochtend gevonden. De politie doet sporenonderzoek.</p>
<p>Een ooggetuige zag de blauwe Peugeot wegrijden na het ongeluk. "Maar ik weet niet wie er achter het stuur zat", zegt Izzet Karaevli tegen Omroep Brabant. Hij verleende eerste hulp aan het 15-jarige slachtoffer. "Het schuim kwam uit zijn mond. Ik heb hem meteen op zijn zij neergelegd om te voorkomen dat hij zou stikken."</p>
<p>De politie is nog op zoek naar andere getuigen.</p>
