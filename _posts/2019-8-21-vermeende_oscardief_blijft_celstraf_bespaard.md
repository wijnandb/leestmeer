---
layout: post
title: "Vermeende Oscardief blijft celstraf bespaard"
date: Wed, 21 Aug 2019 08:32:25 +0200
categories: 
- entertainment 
- gossip 
externe_link: "https://www.telegraaf.nl/entertainment/1644391974/vermeende-oscardief-blijft-celstraf-bespaard"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/70567e60-c3dd-11e9-9ae0-02c309bc01c1.jpg"
---

<p class="intro">De man die ervan werd verdacht in 2018 de Oscar van Frances McDormand te hebben gestolen, wordt niet vervolgd. De aanklager in Los Angeles liet dinsdag weten geen heil meer te zien in de zaak tegen Terry Bryant.</p> <p>McDormand won de Academy Award voor haar rol in de film Three Billboards Outside Ebbing, Missouri. Ze gaf het beeldje tijdens de officiële afterparty van de Oscars, het Governors Ball, af om het te laten graveren. De Oscar was niet veel later spoorloos. Bryant plaatste verschillende foto’s en video’s op sociale media waarop hij de award in handen had. Hij werd bij de uitgang van het feest gearresteerd voor diefstal.</p><p>Tegenover lokale zender ABC7 liet de man dinsdag weten opgelucht te zijn dat hij de zaak achter zich kan laten. Hij heeft altijd volgehouden dat hij het beeldje slechts heeft meegepakt om ermee op de foto te gaan, en dat hij lang niet de enige was die dat deed die avond. Zijn advocaat suggereerde dat het OM geen zaak had omdat McDormand geen aangifte wilde doen. Bryant had drie jaar celstraf kunnen krijgen als hij was veroordeeld voor het stelen van de award.</p>
