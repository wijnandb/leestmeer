---
layout: post
title: "Amber Heard in actie tegen wraakporno"
date: Thu, 23 May 2019 07:38:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3633957/amber-heard-in-actie-tegen-wraakporno"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0cfeae1a-7d23-11e9-9d64-0255c322e81b.jpg"
---

<p class="intro">Amber Heard was dinsdag in het Capitool in Washington om een nieuwe wet tegen wraakporno te bespreken. Die zou het verspreiden van seksueel beeldmateriaal van iemand die daar geen toestemming voor heeft gegeven een strafbaar feit maken.</p> <p>Het verspreiden van zogenoemde wraakporno is al strafbaar in een aantal staten, maar Amber is één van de mensen die lobbyt voor een federale maatregel. „Porno zonder toestemming is een van de ergste schendingen van de privacy voor iedereen. Maar disproportioneel veel vrouwen in de hele wereld krijgen te maken met de verwoestende gevolgen”, aldus de actrice volgens New York Post. „Intieme content die online staat is bijna onmogelijk te verwijderen, waardoor slachtoffers blijvend worden veroordeeld en lastiggevallen door vreemden en bekenden.”</p><p>De 33-jarige vertelt dat ze zelf ook nog steeds last heeft van de gevolgen van de hack in 2014 waarbij intieme beelden van een aantal sterren, onder wie Jennifer Lawrence, Kate Upton en zijzelf slachtoffers waren. „De wraakporno waar ik mee te maken heb, is nog altijd terug te vinden. Als het mij kan overkomen, kan het iedereen overkomen - en dat gebeurt ook.”</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
