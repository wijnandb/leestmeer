---
layout: post
title: "Amsterdam - Proef samenwerking politie en handhaving bij grote handhavingsactie in het Centrum: 18 aanhoudingen, bijna 150 boetes"
date: Fri, 21 Jun 2019 09:41:00 GMT
categories: 
- noord-holland 
- amsterdam 
externe_link: "https://www.politie.nl/nieuws/2019/juni/21/05-proef-samenwerking-politie-en-handhaving-bij-grote-handhavingsactie-in-het-centrum-18-aanhoudingen-bijna-150-boetes.html"
feature_image: "https://www.politie.nl/binaries/w400h225/content/gallery/politie/nieuws/2019/juni/05-am/handhavingpolitie.jpg"
---

De politie eenheid Amsterdam en Toezicht en Handhaving Openbare Ruimte van de gemeente Amsterdam hebben donderdag 20 juni een grootschalige controleactie gehouden in het Centrum. Daarbij werd intensief gecontroleerd op zaken die door bewoners van het gebied veelvuldig als zeer overlast gevend worden ervaren. Tijdens de actie werden als proef koppels gevormd bestaande uit een politieagent en een handhaver met als doel om de samenwerking tussen politie en toezicht en handhaving te optimaliseren. Bij de gezamenlijke actie werden 18 aanhoudingen verricht en bijna 150 boetes, proces verbalen, bestuurlijke maatregelen of rapporten van bevindingen opgemaakt.
