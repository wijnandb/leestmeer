---
layout: post
title: "Live: kroongetuige Vestia-zaak vlak voor verhoor vast"
date: Wed, 15 May 2019 11:04:07 +0200
categories: 
- entertainment 
- opinie 
externe_link: "https://www.telegraaf.nl/financieel/3589620/live-kroongetuige-vestia-zaak-vlak-voor-verhoor-vast"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/671792ec-76f0-11e9-9abf-0255c322e81b.jpg"
---

<p class="intro">Vanochtend start in hartje Londen, voor het proces dat Vestia voert tegen Deutsche Bank, het verhoor van een van de hoofdverdachten in de Vestia-fraude. Tussenpersoon Arjan Greeven, een spil in de omkopingsaffaire, wordt onderworpen aan een kruisverhoor.</p> <p>Volg onderaan dit artikel verslaggever Bart Mos, die live twittert over het verhoor.</p><p>Voor zijn vertrek naar Londen is Greeven op Schiphol aangehouden door de Marechaussee. Hij had dna moeten afstaan, maar had niet op die oproep gereageerd. Pas nadat Greeven ter plekke alsnog dna afstond, kon hij verder.</p><p>De Rotterdamse woningcorporatie Vestia ging in 2012 door een combinatie van een onverwacht sterke rentedaling en een frauduleuze berg aan rentederivaten bijna failliet. De corporatie kon de hierdoor ontstane schuld van €2,6 miljard aan de betrokken banken niet ophoesten en moest gered worden door een financiële injectie van sectorgenoten. De organisatie kampt sindsdien met grote financiële problemen.</p><p>Drie jaar geleden diende Vestia bij het Britse High Court of Justice een schadeclaim in van ruim €830 miljoen tegen de bankiers van Deutsche wegens de levering van ’giftige derivaten’. Tussen 2005 en 2011 verkochten meerdere banken, maar vooral de Duitsers vanuit hun Londense filiaal, voor honderden miljoenen rentederivaten aan de corporatie.</p><p>Begin 2012 kreeg de betrokken financieel tussenpersoon Arjan Greeven wroeging en stapte hij naar justitie, waar hij alles opbiechtte. Toen werd pas duidelijk dat die hele derivatenhandel via een frauduleuze constructie had gelopen, waarbij tussenpersoon Greeven in totaal tien miljoen euro commissie aan kasbeheerder Marcel de Vries van de woningcorporatie had doorbetaald. Daarna bleek ook nog dat Deutsche Bank hun klant Marcel de Vries jarenlang excessief in de watten legde, met bezoekjes aan sterrenrestaurants en exclusieve nachtclubs in Londen, waarbij de champagne en wodka rijkelijk vloeiden.</p><p>De behandeling van de Vestiaclaim wordt een megaproces met maar liefst 32 zittingsdagen dat eindigt in juli. Komende dagen draait het vooral om de vraag wat de bankiers in Londen nou wisten of konden vermoeden van de omkopingspraktijken bij Vestia. Uit mailwisselingen tussen bankmedewerkers over Arjan en Marcel zou je dat kunnen opmaken, stelt Vestia.</p><p>Volg hier het live verslag van onze DFT-verslaggever Bart Mos, die aanwezig is bij het proces in Londen.</p>
