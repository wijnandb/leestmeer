---
layout: post
title: "Sport Kort: Volleybalster Plak wint Champions League"
date: Sat, 18 May 2019 23:51:00 +0200
category: sport
externe_link: "https://www.telegraaf.nl/sport/3607621/sport-kort-volleybalster-plak-wint-champions-league"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/22ad5a14-79b7-11e9-8615-02c309bc01c1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>23:51 uur Springruiter Maikel van der Vleuten heeft net naast de zege gegrepen in de Grote Prijs van Madrid. De 31-jarige ruiter zag in de barrage van de wedstrijd uit de Global Champions Tour de Zwitser Martin Fuchs net onder zijn tijd rijden.</p><p>23:23 uur Wielrenner Cees Bol heeft de laatste etappe in de Ronde van Californië op zijn naam geschreven. De 23-jarige Zaankanter van Sunweb won de sprint na 141 kilometer in Pasadena. De eindzege in Californië ging naar Tadej Pogacar.</p><p>21:51 uur Anna van der Breggen heeft voor de tweede keer in haar carrière de Ronde van Californië gewonnen. De kopvrouw van Boels-Dolmans zag haar leidende positie in de afsluitende rit van Santa Clarita naar Pasadena niet meer in gevaar komen.
21:01 uur Finnzeiler Nicholas Heiner heeft het EK in Athene afgesloten met brons. In de afsluitende medalrace was zijn achtste plaats genoeg om in het Europese klassement als derde te eindigen. In het open klassement sloot Heiner zijn toernooi af met een vijfde plaats.</p><p>20:59 uur De Nederlandse tafeltennissers hebben de kwalificatiewedstrijd voor de Europese kampioenschappen voor landenteams tegen Denemarken met 3-0 verloren.</p><p>18:06 uur Volleybalster Celeste Plak heeft met haar Italiaanse club Novara de Champions League veroverd. Dat deed Plak ten koste van Conegliano, de Italiaanse club van collega-international Robin de Kruijf.</p><p>17:33 uur Motorracer Marc Márquez start zondag tijdens de Grote Prijs van Frankrijk vanaf poleposition. De wereldkampioen noteerde tijdens de kwalificatie een rondetijd van 1.40,952. Kort na het rijden van de snelste ronde kwam hij in regenachtige omstandigheden ten val.</p><p>16.05 uur: De Amerikaanse sprinters Noah Lyles en Christian Coleman hebben bij de Diamond League in Shanghai de snelste 100 meter van dit jaar gelopen. Het duo noteerde 9,86. Lyles was een fractie eerder over de finishlijn dan Coleman, maar beide atleten kregen dezelfde tijd achter hun naam. De Zuid-Afrikaan Akani Simbine finishte als derde in 9,95.</p><p>15.58 uur: Demi Schuurs heeft zich met haar Duitse partner Anna-Lena Grönefeld geplaatst voor de eindstrijd van het WTA-toernooi van Rome. Schuurs en Grönefeld versloegen Hao-Ching Chan en Latisha Chan uit Taiwan met 7-5 6-7 (6) 10-3.</p><p>13.45 uur: James Harden is opnieuw kandidaat om tot beste basketballer van dit seizoen in de Amerikaanse NBA te worden uitgeroepen. De vedette van Houston Rockets won de prestigieuze verkiezing vorig jaar ook al. Hij heeft voor dit jaar twee concurrenten: de Griek Giannis Antetokounmpo van Milwaukee Bucks en Paul George van Oklahoma City Thunder. Op het jaarlijkse prijzengala van de NBA in Los Angeles op 24 juni wordt bekend wie van de drie tot MVP (Most Valuable Player) wordt gekozen.</p><p>09:48 uur: triatlete Maya Kingma heeft verrassend sterk gepresteerd in de wedstrijd uit de WK-series in Yokohama. De 23-jarige Nederlandse eindigde tussen de wereldtoppers als zevende in Japan. Ze noteerde 1.54.59 op de olympische afstand (1,5 kilometer zwemmen - 40 km fietsen - 10 km hardlopen). Ze gaf 2.46 minuten toe op de ongenaakbare Amerikaanse winnares Katie Zaferes.</p><p>09:12 uur: de basketballers van Milwaukee Bucks hebben ook het tweede duel met Toronto Raptors in play-offs van de Amerikaanse NBA gewonnen. De ploeg won in eigen huis overtuigend met 125-103. De winnaar van de best-of-seven is kampioen van de Eastern Conference en strijdt in de finale om de titel in de NBA.</p><p>08:46 uur: de jonge Sloveen Tadej Pogacar heeft de koninginnenrit in de Ronde van Californië op zijn naam geschreven. De 20-jarige wielrenner van UAE-Team Emirates nam door zijn zege in bergetappe naar Mount Baldy tevens de leiderstrui over van de Amerikaan Tejay van Garderen (Education First), die niet met besten meekon en veel tijd verloor. De laatste etappe wordt zondag verreden.</p><p>07:43 uur: Inge Jansen en Celine van Duijn zijn in het algemeen klassement van de FINA Diving World Series op de vijfde plaats geëindigd bij het synchroonspringen (3 meter). Tijdens de laatste wedstrijd in Londen belandde het Nederlandse schoonspringduo in de finale op de zevende plaats, met een puntentotaal van 278.40.</p><p>06:58 uur: John Isner heeft zich afgemeld voor het grandslamtoernooi Roland Garros. De Amerikaanse tennisser heeft te veel last van een voetblessure. "Helaas, maar het gaat mij onmogelijk lukken om te spelen op het gravel in Parijs", meldt Isner op Twitter.</p>
