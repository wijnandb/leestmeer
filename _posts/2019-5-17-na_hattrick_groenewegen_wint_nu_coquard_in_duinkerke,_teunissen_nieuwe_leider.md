---
layout: post
title: "Na hattrick Groenewegen wint nu Coquard in Duinkerke, Teunissen nieuwe leider"
date: Fri, 17 May 2019 17:50:34 +0200
categories: 
- sport 
- wielrennen 
externe_link: "https://nos.nl/l/2285146"
feature_image: "https://nos.nl/data/image/2019/05/17/550724/1008x567.jpg"
---

<p>Na drie achtereenvolgende zeges van Dylan Groenewegen is de champagne in de Vierdaagse van Duinkerke naar een andere renner gegaan. De Fransman Bryan Coquard won de vierde rit. Mike Teunissen is de nieuwe leider. </p>
<p>In het heuvelachtige landschap ontplofte de koers op 9 kilometer van de meet tijdens de vierde en laatste beklimming van de St.Etienne-au-Mont (een 'muur' van 700 meter met een stijgingspercentage van vijftien procent).</p>
<p>Het door Jumbo-Visma aangevoerde peloton streek neer op vijf koplopers, waarna de meute in groepjes uiteenviel. Twaalf man bleven weg en van die twaalf toonde Coquard zich de beste sprinter.</p>
<p>Teunissen kwam als derde over de finish en nam in het algemeen klassement de leiding over van zijn ploeggenoot Groenewegen.</p>
<p>De Vierdaagse, die zes dagen duurt, eindigt zondag met een relatief vlakke rit. Op vrijdag en zaterdag moet er flink geklommen worden op de lokale heuvels. </p>
<p>Vorig jaar ging de winst naar de Belg Dimitri Claeys.</p>
