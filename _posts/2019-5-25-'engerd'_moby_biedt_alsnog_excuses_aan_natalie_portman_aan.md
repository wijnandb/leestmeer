---
layout: post
title: "'Engerd' Moby biedt alsnog excuses aan Natalie Portman aan"
date: Sat, 25 May 2019 20:43:43 +0200
category: nieuws
externe_link: "https://nos.nl/l/2286294"
feature_image: "https://nos.nl/data/image/2018/04/21/467543/1008x567.jpg"
---

<p>Dj en producer Moby heeft excuses aangeboden aan actrice Natalie Portman. De twee lagen in de clinch met elkaar nadat Moby in zijn autobiografie Then I Fell Apart had geschreven dat hij een korte romance had gehad met Portman, die met hem geflirt zou hebben.</p>
<p>Volgens Moby had Portman hem mee uit gevraagd en zijn ze daarna meerdere keren op een date geweest. Portman (37), actief in de Time's Up-beweging tegen seksueel geweld, ontkende dat deze week en noemde zijn gedrag "ongepast". Moby is volgens haar een "engerd" die buiten zijn boekje is gegaan.</p>
<p>Moby stuurde later allerlei foto's van de twee om zijn verhaal kracht bij te zetten, maar hij gaat nu toch door het stof. Veel van haar kritiek is bij nader inzien terecht, schrijft hij.</p>
<p>De DJ zegt dat hij haar had moeten informeren dat ze in zijn boek een rol speelt. Verder zegt Moby dat hij zich "gezien het leeftijdsverschil tussen ons van bijna 14 jaar verantwoordelijker en respectvoller had moeten gedragen toen Natalie en ik elkaar bijna twintig jaar geleden voor het eerst ontmoetten."</p>
