---
layout: post
title: "Ariana Grande ’overdonderd’ bij terugkeer in Manchester"
date: Mon, 26 Aug 2019 08:35:26 +0200
categories: 
- entertainment 
- gossip 
externe_link: "https://www.telegraaf.nl/entertainment/807885618/ariana-grande-overdonderd-bij-terugkeer-in-manchester"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bdc083f2-c7cb-11e9-b0f3-0218eaf05005.jpg"
---

<p class="intro">Ariana Grande was voor het eerst sinds haar benefietconcert One Love in juni 2017 terug in Manchester. De plek waar destijds een maand eerder een terroristische aanslag werd gepleegd tijdens een van haar reguliere concerten. De zangeres trad op tijdens Manchester Pride en bekende aan het publiek ’enorm nerveus en overdonderd te zijn’. Dit meldt de BBC.</p> <p>„Manchester heeft een hele bijzondere plek in mijn hart. Ik ben ontzettend blij om hier met jullie te zijn. Het spijt me dat ik zo zenuwachtig ben, ik wilde eigenlijk veel meer zeggen. Maar heel erg bedankt”, aldus Ariana.</p><p>Grande opende haar show met het nummer No Tears Left To Cry, wat ze uitbracht na de aanslagen. Een emotioneel moment voor zowel haar als de aanwezigen, die Ariana’s naam constant scandeerden. Volgens een fan moest de zangeres huilen toen ze aan het nummer begon, wat het publiek zeer raakte. „Ik was erbij op de avond van de aanslag en om hier nu ook weer bij te zijn betekent veel voor mij. Maar het is ook heel bijzonder voor de stad. Ze heeft laten zien dat haat niet wint.”</p>
