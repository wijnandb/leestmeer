---
layout: post
title: "Mkb worstelt met privacywet"
date: Thu, 23 May 2019 10:09:21 +0200
categories: 
- financieel 
- koersen 
externe_link: "https://www.telegraaf.nl/financieel/3634420/mkb-worstelt-met-privacywet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1214a79c-7d32-11e9-a69a-02c309bc01c1.jpg"
---

<p class="intro">Meer dan de helft van de Nederlandse mkb’ers voldoet nog niet aan de eisen van de Algemene Verordening Gegevensbescherming (AVG). Het is 25 mei een jaar geleden dat deze wet in werking is getreden.</p> <p>Een belangrijke eis van de AVG is dat organisaties overeenkomsten afsluiten met opdrachtgevers of -nemers waarin staat hoe persoonsgegevens worden verwerkt,. Slechts 31% van de honderd deelnemende mkb’ers en bureaus heeft dergelijke verwerkersovereenkomsten afgesloten. Dat blijkt uit onderzoek van DDMA, de branchevereniging voor data en marketing.</p><p>Ook heeft 52% van deze bedrijven het register waarin bijgehouden wordt welke persoonsgegevens worden verwerkt nog niet af. 45% heeft daarnaast geen processen ingericht om te voldoen aan de verzoeken van betrokkenen, zoals een verzoek tot verwijdering of inzage. Als laatste weet een kwart van de respondenten niet of het privacy statement eenvoudig te vinden is voor klanten.</p><p>Matthias de Bruyne, privacy-expert en jurist bij DDMA, is niet verbaasd over de cijfers: „Grote bedrijven met een eigen juridische afdeling hebben inmiddels de inhaalslag wel kunnen maken, maar voor kleine organisaties blijft de privacywetgeving een uitdaging.” Om organisaties te helpen heeft de organisatie de Privacy Improver ontwikkeld. Deze online tool is een combinatie van toegankelijke video’s, waarin de privacyregels helder worden uitgelegd, en praktische vragen die direct toepasbaar zijn.</p>
