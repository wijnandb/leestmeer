---
layout: post
title: "Europese titel bezorgt zeilsters Bekkering en Duetz olympisch ticket"
date: Sun, 19 May 2019 16:54:03 +0200
category: sport
externe_link: "https://nos.nl/l/2285420"
feature_image: "https://nos.nl/data/image/2019/05/19/551187/1008x567.jpg"
---

<p>Zeilsters Annemiek Bekkering en Annette Duetz hebben bij de EK in Weymouth een dubbelslag geslagen. Ze werden kampioen in de 49erFX-klasse en hebben zich daarmee verzekerd van een olympisch ticket.</p>
<p>Bekkering en Duetz, die ook al wereldkampioen werden, wonnen met de EK-titel de interne olympische kwalificatiestrijd van Odile van Aanholt en Marike Jongens.</p>
<p>Dat duo won eerder de wereldbekerwedstrijd in Genua, maar plaatste zich in Weymouth niet voor de medal race. Bekkering en Duetz werden daarin tweede en gristen op die manier het olympisch ticket uit de handen van Van Aanholt en Jongens.</p>
<h2>Tweede in medaillerace</h2>
<p>Om Europees kampioen te worden was een plaats in de topvijf van de medal race genoeg voor Bekkering en Duetz en daar voldeden ze achter het Noorse koppel Helene Naess en Marie Ronningen ruimschoots aan.</p>
<p>Eerder deze week legde ook Nicholas Heiner (Finn) en Afrodite Zegers en Lobke Berkhout (470-klasse) beslag op een olympisch ticket. Formeel moet het watersportverbond KNWV de zeilers nog wel voordragen bij sportkoepel NOC*NSF, waarna die instantie de olympische deelname officieel bekrachtigt.</p>
