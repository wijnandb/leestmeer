---
layout: post
title: "Video - Ongeloof over fopduik van Mertens"
date: Sun, 25 Aug 2019 07:15:26 +0200
category: sport
externe_link: "https://www.telegraaf.nl/sport/1296028952/video-ongeloof-over-fopduik-van-mertens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/78b1188a-c717-11e9-864e-02c309bc01c1.jpg"
---

<p class="intro">De heerlijke clash tussen Fiorentina en Napoli werd ontsierd door een lachwekkende schwalbe van Dries Mertens.</p> <p>De kleine Belg, die ook prachtig scoorde, kreeg in de eerste helft een penalty voor een zuivere fopduik. De arbiter floot voor een penalty, terwijl er geen enkele sprake was van contact. Lorenzo Insigne benutte de toegekende strafschop. Uiteindelijk zegevierde Napoli met 3-4.</p><p>Fiorentina-coach Vincenzo Montella uitte na afloop zijn onbegrip over de arbitrage. „Jullie moeten mij eens vertellen waarom het een penalty was bij Mertens”, zei Montella. „Het was een zuivere schwalbe, maar niemand zegt wat. De scheidsrechter vond het een overtreding, maar er is toch een videoscheidsrechter. Waarom gebruikt hij die dan niet?”</p><p>In de slotfase greep de videoarbitrage weer niet in toen de scheidsrechter verzuimde naar de stip te wijzen nadat Franck Ribéry, die debuteerde in het paarse shirt, binnen het strafschopgebied onderuit was getrokken. „We zijn boos”, zei Montella. „Iedereen maakt fouten, maar ik snap niet waarom de ene keer wel een strafschop wordt gegeven en de andere keer niet. Ik begrijp er niets van.”</p><p>Bekijk hieronder de beelden van de fopduik:</p>
