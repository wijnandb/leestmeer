---
layout: post
title: "Ferrari-teambaas: ’Gat met Mercedes niet zo groot’"
date: Sat, 25 May 2019 11:20:02 +0200
categories: 
- sport 
- autosport 
externe_link: "https://www.telegraaf.nl/sport/3646234/ferrari-teambaas-gat-met-mercedes-niet-zo-groot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/46b38aac-7ece-11e9-85bf-0217670beecd.jpg"
---

<p class="intro">Ferrari gelooft nog steeds dat de ommekeer kan komen in dit seizoen in de Formule 1.</p> <p>„Het gat naar Mercedes is niet zo groot als het lijkt. Ik zie nog steeds mogelijkheden om het verschil goed te maken”, zegt teambaas Mattia Binotto in de Duitse krant Die Welt.</p><p>De Italiaanse renstal wacht nog altijd op de eerste zege van dit seizoen. De rode bolide was de snelste in de testen voor de eerste race, maar na vijf Grand Prix’ is duidelijk dat Mercedes een veel betere auto heeft. De Duitse renstal heeft vijf keer achtereen de eerste twee posities veroverd. Kopman Sebastian Vettel van Ferrari staat in het WK vierde, achter de Mercedes-coureurs Lewis Hamilton en Valtteri Bottas én Max Verstappen van Red Bull.</p><p>„Het duurt niet lang voordat we weer continu om de zeges en de wereldtitel meedoen. In feite hebben we de meest efficiënte auto van alle teams, maar we kunnen niet pieken als het gaat om grip en ’downforce’. Heeft ook te maken met de moeilijkheden om de banden goed op temperatuur te krijgen”, aldus Binotto. „Het is een proces van leren en ontwikkelen. Ferrari is aan het rijpen.”</p><p>De Fin Kimi Räikkönen behaalde in 2007 de laatste wereldtitel voor Ferrari. Daarna waren Red Bull en met name Mercedes die de dienst uitmaakten in de strijd om de wereldtitel.</p>
