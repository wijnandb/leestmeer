---
layout: post
title: "Fans welkom op screening eerste beelden Penoza"
date: Wed, 04 Sep 2019 14:40:46 +0200
categories: 
- entertainment 
- sterren 
externe_link: "https://www.telegraaf.nl/entertainment/1730359065/fans-welkom-op-screening-eerste-beelden-penoza"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/375970e2-cf11-11e9-ab85-0255c322e81b.jpg"
---

<p class="intro">De eerste beelden en de trailer van de langverwachte Penoza-film zullen in première gaan op vrijdagmiddag 13 september. In een zaal van Pathé Arena wordt de speciale viewing bijgewoond door hoofdrolspelers Monic Hendrickx en Raymond Thiry; zij zullen naderhand ook een Q&amp;A met de zaal doen.</p> <p>Bij deze speciale trailer-première kunnen 150 fans van de hitserie aanwezig zijn, die zich vanaf woensdagmiddag kunnen aanmelden via de social media-kanalen van distributeur Dutch FilmWorks en bioscoopexploitant Pathé.</p><p>De film, die eind november in de bioscopen te zien zal zijn, volgt na vijf succesvolle seizoenen Penoza. Over het verhaal van de film is nog niet veel bekend, al is wel naar buiten gebracht dat drugskoningin Carmen van Walraven (Monic Hendrickx) nog leeft. Dit was na het slot van seizoen 5 onduidelijk.</p><p>De opnames van de Penoza-film vonden plaats in Canada en Nederland. Een groot aantal vaste acteurs uit de serie keert terug in de film. Alle leden van het gezin Van Walraven zullen in de film te zien zijn, net als de vaste handlangers Luther (Raymond Thiry) en Berry (Loek Peters) en rechercheur Jim Leeflang (Hajo Bruins).</p><p>De film wordt geschreven en geregisseerd door Diederik van Rooijen, die ook grotendeels verantwoordelijk was voor de serie.</p>
