---
layout: post
title: "Recordaantal klimmers op top Mount Everest"
date: Tue, 18 Jun 2019 17:30:22 +0200
category: buitenland
externe_link: "https://www.telegraaf.nl/nieuws/1515228998/recordaantal-klimmers-op-top-mount-everest"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fdefd98c-91ed-11e9-a55f-0217670beecd.jpg"
---

<p class="intro">Een recordaantal mensen bereikte dit jaar de top van de Mount Everest. Het gaat volgens officiële cijfers uit Nepal en China om 885 klimmers. Het vorige record was pas een jaar oud. Toen lukte het 807 mensen de hoogste berg ter wereld te beklimmen.</p> <p>Het beklimmen van Everest is niet zonder gevaar. Elf mensen overleefden de tocht niet. Daarmee was dit het dodelijkste klimseizoen sinds 2015. Teams moesten door de drukte op de circa 8,8 kilometer hoge berg soms uren wachten tot ze verder konden, met alle risico’s van dien.</p><p>Experts hebben gewaarschuwd dat sommige klimmers te onervaren of slecht voorbereid zijn. Sommige kenners hebben de Nepalese autoriteiten opgeroepen minder klimvergunningen af te geven. Die verdienen goed aan de bergbeklimmers, maar zeggen toch maatregelen te overwegen om de berg veiliger te maken.</p>
