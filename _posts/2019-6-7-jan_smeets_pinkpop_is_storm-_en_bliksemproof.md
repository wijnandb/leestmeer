---
layout: post
title: "Jan Smeets: Pinkpop is storm- en bliksemproof"
date: Fri, 07 Jun 2019 11:14:04 +0200
category: entertainment
externe_link: "https://www.telegraaf.nl/entertainment/1887949164/jan-smeets-pinkpop-is-storm-en-bliksemproof"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98c497d8-8904-11e9-a982-02d2fb1aa1d7.jpg"
---

<p class="intro">Het hele Pinkpop-terrein is ’één grote voorzorgmaatregel’ als het gaat om zwaar weer. Dat stelt Jan Smeets vrijdagochtend in een reactie op de code geel die het KNMI heeft afgegeven. In Limburg worden vrijdagavond onweersbuien met zware windstoten verwacht.</p> <p>„We hebben zoveel bliksemafleiders op het terrein staan, en nog zoveel andere voorzorgsmaatregelen genomen”, bevestigt Smeets. „Dat was al zo voor de beruchte noodweermaandag op 2014. En daarna hebben we alles nogmaals helemaal tegen het licht gehouden. We zijn helemaal storm- en bliksemproof.”</p><p>Op de slotavond van 2014 moest het programma tijdelijk worden stilgelegd vanwege het noodweer. Bezoekers kregen het advies om niet in de buurt van tenten, bomen en masten te komen en rustig op de grond te blijven zitten.</p><p>„Meer dan dit kunnen we echt niet doen”, stelt Mister Pinkpop met klem. Het festival begint zaterdag pas, maar bezoekers kunnen vanaf vrijdagavond terecht op het campingterrein om hun tent op te zetten.</p>
