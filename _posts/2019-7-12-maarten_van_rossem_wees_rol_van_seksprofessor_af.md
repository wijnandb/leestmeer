---
layout: post
title: "Maarten van Rossem wees rol van seksprofessor af"
date: Fri, 12 Jul 2019 09:40:44 +0200
categories: 
- entertainment 
- sterren 
externe_link: "https://www.telegraaf.nl/entertainment/409327476/maarten-van-rossem-wees-rol-van-seksprofessor-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/614467f4-a478-11e9-bcb0-0217670beecd.jpg"
---

<p class="intro">Historicus Maarten van Rossem heeft twintig jaar geleden een filmrol als seksprofessor afgewezen. Dat bekent hij vrijdag in de Volkskrant.</p> <p>„Ik ben een waardeloze acteur”, stelt Van Rossem, die binnenkort weer te zien is als jurylid in De Slimste Mens. „In 1997 heb ik wel een keer in een film van Theo van Gogh gespeeld, In het belang van de staat, en die won meteen een Gouden Kalf. Direct daarna kreeg ik een nieuwe filmrol aangeboden, vrij sterke kost.” Het scenario stuurde hij echter direct retour. „Ik kreeg, u houdt het niet voor mogelijk, de rol van seksprofessor aangeboden. Ik moest allerlei mensen kussen. Als het op de wang was, had ik ’allez’ gezegd, maar het was op de mond. Daar zag ik niets in.”</p><p>Van Rossem ziet zichzelf liever als brombeer dan als troetelbeer, voegt hij daaraan toe. „Ik heb een enorme fanbase aan bejaarde vrouwen, maar ik vind troetelen geen goed woord, net als knuffelen. ’Geef mij eens een knuffel.’ Dan denk je meteen: liever niet.” De markante mediapersoonlijkheid denkt dat het imago van brombeer aan hem kleeft omdat hij vaak in gaat tegen de heersende opinie. „Die is dikwijls volstrekt onzinnig”, vindt hij. „Maar het zit ook in mijn aard om een beetje te brommen. En ik verval te vaak in tirades, dat is een zwakte van me.”</p><p>Opa slimmer dan God</p><p>De kleinzoon van Maarten van Rossem vroeg zijn ouders een aantal jaar geleden of opa meer weet dan God. „Voor een uitzending lees ik welke vragen Philip gaat stellen”, bekent de historicus. „Ik bereid me voor, zodat ik daar als eenmansjury iets zinnigs over kan zeggen. Ik weet vrij veel, maar daardoor lijkt het alsof ik alles weet.”</p><p>De historicus vindt zichzelf niet eigenzinnig, legt hij uit. „Ik heb vaak gelijk en omdat veel mensen vaak ongelijk hebben, lijk ik eigenzinnig. Maar er is niets bijzonders aan gelijk hebben. Ik gebruik gewoon gezond verstand.”</p>
