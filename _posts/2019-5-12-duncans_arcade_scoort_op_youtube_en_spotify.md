---
layout: post
title: "Duncans Arcade scoort op YouTube en Spotify"
date: Sun, 12 May 2019 13:07:00 +0200
category: entertainment
externe_link: "https://www.telegraaf.nl/entertainment/3573502/duncans-arcade-scoort-op-you-tube-en-spotify"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/878f83ea-74a7-11e9-ad86-0218eaf05005.jpg"
---

<p class="intro">Duncan Laurence valt niet alleen in de smaak bij de bookmakers. Op YouTube en Spotify is de Nederlandse songfestivalzanger al miljoenen keren beluisterd. Duncan is daarmee een van de populairste inzendingen, blijkt uit cijfers van beide platformen.</p> <p>Sinds begin maart, toen Duncan zijn single lanceerde, is Arcade bijna 12,5 miljoen keer afgespeeld op Spotify. Dat is goed voor een derde positie van alle 41 deelnemende landen. De Italiaanse zanger Mahmood gaat ruimschoots aan de leiding met bijna 49 miljoen streams, John Lundvik uit Zweden staat tweede met ruim 15 miljoen luisterbeurten.</p><p>Als gekeken wordt naar de videoclips op het officiële YouTube-kanaal van het Eurovisiesongfestival staat verrassend genoeg Malta bovenaan met 7,6 miljoen clicks. Nederland volgt op korte afstand met 7,3 miljoen views en Italië (3,5 miljoen) en Zwitserland (3,4 miljoen) staan derde en vierde. Zweden completeert de top vijf met 2,4 miljoen views.</p>
