---
layout: post
title: "Murray slaat wildcard voor US Open af"
date: Tue, 13 Aug 2019 08:07:00 +0200
categories: 
- sport 
- tennis 
externe_link: "https://www.telegraaf.nl/sport/450308762/murray-slaat-wildcard-voor-us-open-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d17fd6e-bd90-11e9-a609-0217670beecd.JPG"
---

<p class="intro">De Schotse tennisser Andy Murray zal bij het US Open in New York, dat over twee weken begint, nog niet uitkomen in het enkelspel.</p> <p>De organisatie van het laatste grandslamtoernooi van het jaar had hem een wildcard aangeboden. De kampioen van 2012 heeft de uitnodiging echter afgewezen. Hij neemt op Flushing Meadows waarschijnlijk wel deel aan het dubbelspel en het gemengd dubbel.</p><p>"Nee, het enkelspel sla ik over in New York", liet de 32-jarige Brit in Cincinnati weten na zijn nederlaag in de eerste ronde tegen de Fransman Richard Gasquet (6-4 6-4). Dat was zijn eerste optreden in het enkelspel na een ingrijpende heupoperatie begin dit jaar. Hij speelde al wel vorige maand op Wimbledon in het dubbelspel en het gemengd dubbelspel. De laatste weken dubbelde hij ook in Washington en Montreal.</p><p>Murray, inmiddels afgezakt naar 324e positie van de wereldranglijst, was niet ontevreden over zijn partij tegen Gasquet. "Ik wist niet wat ik kon verwachten. Ik denk dat ik het best aardig deed, al voelden mijn benen aan het einde een beetje zwaar aan."</p>
