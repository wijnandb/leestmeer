---
layout: post
title: "Nationals trekken stand World Series gelijk en dwingen beslissend duel af"
date: Wed, 30 Oct 2019 06:58:23 +0100
category: sport
externe_link: "https://nos.nl/l/2308253"
feature_image: "https://nos.nl/data/image/2019/10/30/588408/1008x567.jpg"
aantal: 270
unieke: 170
bron: "NOS"
---

<p>Washington Nationals heeft de stand in de World Series (best-of-seven-serie) weer gelijk getrokken tot 3-3. In Houston werden de Astros met 7-2 verslagen, waardoor vannacht de alles beslissende zevende wedstrijd gespeeld gaat worden.</p>
<p>Deze World Series wist telkens de uitspelende ploeg te winnen en ook in de zesde wedstrijd was dat niet anders. Grote man aan de zijde van de Nationals was Stephen Strasburg. De werper stond tot in de negende inning op de heuvel en hoefde maar twee punten te incasseren van de slagploeg van de Astros. Deze kwamen allebei in de eerste inning.</p>
<h2>Homeruns</h2>
<p>Aanvallend konden de Nationals leunen op homeruns van Adam Eaton, Juan Soto en een belangrijke van Anthony Rendon (twee punten). De derdehonkman, die een uitstekend seizoen kent in de Amerikaanse hoofdstad, gaf zijn ploeg met twee uit in de zevende inning een 5-2 voorsprong door de bal over de hekken te slaan.</p>
<p>In de laatste inning sloeg Rendon, geboren in de buurt van Houston, met een tweehonkslag nog twee punten binnen en zorgde zo voor de eindstand.</p>
<p>Aankomende nacht staat de beslissende zevende wedstrijd op het programma in Houston. Namens de Nationals zal Max Scherzer beginnen met werpen. De sterspeler van Washington moest de vijfde wedstrijd nog aan zich voorbij laten gaan omdat hij die ochtend wakker werd met een nekblessure. Doktoren hebben hem verzekerd dat hij aankomend duel weer kan gooien.</p>
<p>Zack Greinke zal gaan werpen voor de Astros, die op zoek zijn naar hun tweede titel in drie jaar. De Astros waren met 107 overwinningen in het reguliere seizoen de beste ploeg. De Nationals wisten nog nooit een World Series te winnen.</p>
