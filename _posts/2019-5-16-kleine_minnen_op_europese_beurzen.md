---
layout: post
title: "Kleine minnen op Europese beurzen"
date: Thu, 16 May 2019 11:51:28 +0200
categories: 
- financieel 
- koersen 
externe_link: "https://www.telegraaf.nl/financieel/3596587/kleine-minnen-op-europese-beurzen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9105b32e-77c0-11e9-add9-02c309bc01c1.jpg"
---

<p class="intro">De Europese beurzen lieten donderdag kleine minnen zien. Beleggers kregen een hoop kwartaalberichten voor de kiezen. Ook bleef het handelsconflict centraal staan nadat de Verenigde Staten maatregelen hebben genomen om de Chinese telecomreus Huawei te weren van de Amerikaanse markt. Op het Damrak schoot kaartenmaker AND omhoog na een sterke handelsupdate.</p> <p>De AEX-index op Beursplein 5 noteerde rond het middaguur 0,3 procent lager op 551,59 punten. De MidKap zakte 0,4 procent tot 766,61 punten. De beurzen in Londen, Frankfurt en Parijs leverden tot 0,2 procent in.</p><p>NN Group was de grootste daler bij de hoofdfondsen met een min van 1,9 procent. De verzekeraar zag de winst in het eerste kwartaal stijgen. KBC Securities verlaagde echter het advies voor NN. Volgens de analisten waren de onderliggende resultaten teleurstellend. Olie- en gasconcern Shell (min 0,6 procent) noteerde ex-dividend.</p><p>Beursexploitant</p><p>In de MidKap klom SBM Offshore 0,5 procent. De maritiem oliedienstverlener boekte afgelopen kwartaal meer omzet en handhaafde de prognoses. Verlichtingsbedrijf Signify (min 4,5 procent) noteerde ex-dividend.</p><p>Pharming dikte 8,2 procent aan. De biotechnoloog zag de omzet in het eerste kwartaal flink groeien en boekte meer winst. Op de lokale markt won AND ruim 42 procent aan beurswaarde na een sterk eerste kwartaal. Detacheerder DPA, die de kwartaalomzet zag dalen, leverde 4,5 procent in. Euronext klom 2,5 procent. De beursexploitant boekte in het eerste kwartaal meer omzet.</p><p>Belgische bank</p><p>Thomas Cook ging in Londen 16 procent onderuit. De Britse reisorganisatie waarschuwde in een handelsbericht voor een uitdagend zomerseizoen. Het Britse modehuis Burberry zakte 4 procent na tegenvallende resultaten. De Belgische bank en verzekeraar KBC, die ook met cijfers kwam, klom in Brussel 1,1 procent. ThyssenKrupp steeg 5,6 procent in Frankfurt. De Finse liftenmaker Kone is volgens persbureau Reuters ge√Ønteresseerd in de liftdivisie van het Duitse concern.</p><p>De euro was 1,1212 dollar waard, tegen 1,1205 dollar een dag eerder. Een vat Amerikaanse olie kostte 0,7 procent meer op 62,46 dollar. Brentolie werd 0,6 procent duurder en kostte 72,14 dollar per vat.</p>
