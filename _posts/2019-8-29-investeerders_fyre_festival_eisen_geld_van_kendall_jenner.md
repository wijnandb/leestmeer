---
layout: post
title: "Investeerders Fyre Festival eisen geld van Kendall Jenner"
date: Thu, 29 Aug 2019 07:40:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1317395778/investeerders-fyre-festival-eisen-geld-van-kendall-jenner"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/081b3e2c-ca21-11e9-b091-02d1dbdc35d1.jpg"
---

<p class="intro">De curator van het failliete Fyre Festival wil geld zien van een aantal sterren die hebben geprofiteerd van het evenement, dat op een fiasco uitdraaide. Volgens Variety is de beheerder woensdag rechtszaken gestart tegen Kendall Jenner, Emily Ratajkowski en de band Blink-182.</p> <p>Jenner en Ratajkowski werden betaald om het festival te promoten op Instagram. Ze kregen daar respectievelijk 275.000 dollar en 300.000 dollar voor. De curator stelt in de rechtbankpapieren dat die afspraken onderdeel waren van de fraude van organisator Billy McFarland, en daardoor teruggedraaid moeten worden. McFarland zit een gevangenisstraf van zes jaar uit voor oplichting rond het Fyre Festival.</p><p>In de papieren beschuldigen de eisers de twee modellen ervan het vertrouwen van hun fans en volgers te hebben misbruikt. Zelf cancelden ze hun plannen om Fyre te bezoeken vanwege de problemen rond het festival, maar daarover zeiden ze niets tegen hun volgers. Ook hebben ze niet aangegeven dat ze werden betaald om over het evenement te posten.</p><p>Blink-182 zou een van de hoofdacts zijn van het festival, dat in het voorjaar van 2017 op de Bahamaâ€™s had moeten plaatsvinden. De band zou daar een half miljoen dollar voor hebben ontvangen, die de gedupeerde investeerders nu opeisen.</p>
