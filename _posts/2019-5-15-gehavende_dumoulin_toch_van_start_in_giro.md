---
layout: post
title: "Gehavende Dumoulin toch van start in Giro"
date: Wed, 15 May 2019 11:22:40 +0200
categories: 
- entertainment 
- opinie 
externe_link: "https://www.telegraaf.nl/sport/3589810/gehavende-dumoulin-toch-van-start-in-giro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ceefd358-76f4-11e9-a6fc-02c309bc01c1.jpg"
---

<p class="intro">Tom Dumoulin gaat toch van start in de Ronde van Italië. De kopman van Sunweb, die de Giro in 2017 won, kwam dinsdag zwaar ten val en in de slotfase van de vierde Giro-rit en het was nog maar de vraag of hij de Ronde van Italië kon vervolgen.</p> <p>Nadat röntgenfoto’s hadden aangetoond dat Dumoulin niets gebroken had, liet hij dinsdagavond nog in het midden of er woensdag nog een vervolg komt aan zijn Giro-optreden. „Ik wil er een nachtje over slapen”, zei de ontgoochelde Dumoulin toen. „Het moet wel zin hebben om door te fietsen”, liet hij nog weten.</p><p>Nu heeft Dumoulin de knoop dus doorgehakt en besloten op de fiets te stappen voor de vijfde Giro-etappe. In een verklaring schrijft Sunweb dat de medische staf Dumoulin groen licht heeft gegeven om te starten. De wielerploeg voegt er wel aan toe dat de Nederlander nog steeds last heeft van zijn knie. „Het zal zijn best doen en ziet wat de dag gaat brengen.”</p><p>De rit over 140 kilometer die de renners van Frascati naar Terracina brengt, begint om 14:00 uur, en is relatief makkelijk.</p>
