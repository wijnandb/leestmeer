---
layout: post
title: "S1E37 - Max en Joost zijn er weer!"
date: Fri, 22 Jun 2018 00:00:00 +0200
category: podcast
externe_link: "https://podcast.npo.nl/file/destemmingvanvullingsenvanweezel/2954/content.omroep.nl/portal/podcast/nporadio1/destemmingvanvullingsenvanweezel/2018/11/nporadio1_destemmingvanvullingsenvanweezel_20180622_de-stemming-37-max-en-joost-zijn-er-weer.mp3"
---

Hoe zorg je ervoor dat je het kabinet steunt, maar tegelijkertijd niet je eigen kleur verliest? Max van Weezel ziet een groot verschil met het vorige kabinet. "Er was toen een soort kalverliefde tussen toenmalig PvdA-leider Samsom en Mark Rutte." Aangezien de PvdA later werd afgestraft bij de verkiezingen proberen de fractievoorzitters van de partijen van kabinet Rutte III nu een andere aanpak: die van Frits Bolkestein. Hij leidde in de jaren 90 de VVD-fractie in de Tweede Kamer tijdens de twee Paarse kabinetten. Ook komt in De Stemming een oude bekende voorbij: Halbe Zijlstra. Aan het begin van het parlementaire jaar door Vullings en Van Weezel nog geprezen als één van de talenten van kabinet Rutte III. Hoe zit het met de eventuele benoeming van Zijlstra bij de Wereldbank in Washington?
