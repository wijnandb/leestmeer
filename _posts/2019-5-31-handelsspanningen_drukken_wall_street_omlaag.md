---
layout: post
title: "Handelsspanningen drukken Wall Street omlaag"
date: Fri, 31 May 2019 19:36:55 +0200
categories: 
- financieel 
- koersen 
externe_link: "https://www.telegraaf.nl/financieel/3676049/handelsspanningen-drukken-wall-street-omlaag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ffd38b6c-83ca-11e9-8dd2-02d1dbdc35d1.jpg"
---

<p class="intro">De aandelenbeurzen in New York stonden vrijdag halverwege de handelsdag nog altijd in het rood. De aankondiging van president Donald Trump dat er tarieven komen op goederen uit Mexico drukten op het sentiment. China zorgde er met een zwarte lijst voor 'onbetrouwbare' buitenlandse bedrijven ook voor dat de handelsspanning volop onder de aandacht bleef. Verder werden nieuwe heffingen van China op Amerikaanse producten van kracht.</p> <p>De Dow-Jonesindex stond rond 19.30 uur (Nederlandse tijd) 1 procent lager op 24.916 punten. De breed samengestelde S&amp;P 500 leverde eveneens 1 procent in tot 2761 punten en techbeurs Nasdaq ging 1,1 procent omlaag tot 7487 punten.</p><p>Trump kondigde aan dat de Verenigde Staten goederen uit Mexico met een heffing van 5 procent gaan belasten. Die gaat maandelijks met 5 procentpunt omhoog tot een maximum van 25 procent tenzij Mexico de illegale immigratie naar de VS oplost. Die heffing lijkt vooral autobouwers als Ford (min 2,7 procent) en General Motors (min 4,3 procent) te treffen. Ook TPI Composites, dat wieken voor windmolens maakt en meerder Mexicaanse fabrieken heeft, leed onder de onzekerheid met een min van 4,4 procent.</p><p>Schadevergoeding</p><p>De stap van China is een antwoord op de harde aanpak van Huawei door de VS. Het is nog niet bekend welke bedrijven de Volksrepubliek op de lijst gaat zetten, maar techbedrijf Apple (min 0,6 procent) en chipbedrijven als Qualcomm en Intel worden genoemd. Qualcomm steeg evenwel 1,2 procent, Intel werd 1 procent lager gezet.</p><p>Johnson &amp; Johnson (J&amp;J) daalde 0,8 procent nadat een jury had besloten dat het bedrijf 300 miljoen dollar aan schadevergoeding moet betalen aan een vrouw die haar kanker wijt aan jarenlang gebruik van talkpoeder van J&amp;J. Eerder had de rechter de schade op 25 miljoen dollar bepaald.</p><p>Taxi-app</p><p>Computerbouwer Dell (min 8,9 procent) haalde meer omzet en zette een winst in de boeken. Taxi-app Uber kwam met zijn eerste kwartaalcijfers als beursgenoteerd bedrijf en zag de omzet stijgen, maar ook het verlies hard oplopen. Het aandeel steeg een fractie.</p><p>De euro was 1,1165 dollar waard, tegen 1,1154 dollar een dag eerder. Ook de olieprijzen gingen omlaag door de handelszorgen. De prijs van een vat Amerikaanse olie zakte 4 procent tot 54,33 dollar. Brentolie werd 3,5 procent goedkoper op 64,53 dollar per vat.</p>
