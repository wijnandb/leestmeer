---
layout: post
title: "Formule 1 volgend jaar nog in São Paulo"
date: Sat, 11 May 2019 14:57:27 +0200
categories: 
- sport 
- autosport 
externe_link: "https://www.telegraaf.nl/sport/3571894/formule-1-volgend-jaar-nog-in-sao-paulo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a0220330-73ec-11e9-b1c7-02d2fb1aa1d7.jpg"
---

<p class="intro">De Formule 1 wil graag weer een keer Rio de Janeiro aandoen. Maar de Grote Prijs van Brazilië wordt volgend jaar nog in São Paulo verreden.</p> <p>Dat benadrukte commercieel directeur Sean Bratches van de koningsklasse in de autosport in Barcelona, waar zondag de Grote Prijs van Spanje op het programma staat. „We moeten alle contracten namelijk respecteren”, zei hij.</p><p>Bratches reageerde op uitlatingen van president Jair Bolsonaro van Brazilië, die afgelopen week verklaarde dat Formule 1 naar Rio de Janeiro verhuist. . Daar komt een nieuw circuit te liggen, dat de naam van de verongelukte racelegende Ayrton Senna gaat dragen. „Het kost de publieke schatkist niets, de bouw wordt volledig met privégeld gefinancierd”, benadrukte de president. De Braziliaanse GP werd in de jaren 80 ook in Rio de Janeiro gehouden.</p><p>Sinds 1990 komt de Formule 1 ieder jaar naar het Autódromo José Carlos Pace, beter bekend als Interlagos, het circuit in São Paulo. Het contract tussen de organisatie van de Formule 1 en het circuit loopt pas aan het einde van volgend jaar af.</p>
