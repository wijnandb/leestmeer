---
layout: post
title: "Frenkie de Jong vertelt over zijn nieuwe club FC Barcelona"
date: Mon, 29 Jul 2019 17:07:37 +0200
category: jeugdjournaal
externe_link: "http://feeds.nos.nl/~r/jeugdjournaal/~3/aQKV7R7YUE4/2295632"
feature_image: "https://nos.nl/data/image/2019/07/30/567173/1008x567.jpg"
---

<p>Frenkie de Jong speelt sinds een paar weken voor de wereldberoemde club FC Barcelona. Hij verhuisde ervoor naar Spanje en ontmoette voor het eerst de spelers van zijn nieuwe team. Een spannende tijd dus. In een interview met buitenlandse journalisten vertelt hij voor het eerst hoe het bij z'n nieuwe club gaat.</p>
<p>Samen met zijn team bereidt Frenkie zich nu voor op een nieuw voetbalseizoen. Als nieuwe speler maakt hij indruk op de Barcelona-coach en op de fans. Vooral bij zijn allereerste oefenwedstrijd: hij verloor toen geen enkele keer de bal.</p>
<p>Basisteam</p>
<p>Of Frenkie de Jong een plek krijgt in het basisteam van FC Barcelona, is nog onduidelijk. De coach van het team bepaalt welke spelers dat worden. Pas op 16 augustus, wanneer FC Barcelona de eerste wedstrijd van het seizoen speelt, wordt dat bekend.</p><img src="http://feeds.feedburner.com/~r/jeugdjournaal/~4/aQKV7R7YUE4" height="1" width="1" alt=""/>
