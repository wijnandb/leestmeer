---
layout: post
title: "Privatisering Holland Casino voorlopig afgeblazen"
date: Fri, 17 May 2019 14:13:32 +0200
category: nieuws
externe_link: "https://nos.nl/l/2285111"
feature_image: "https://nos.nl/data/image/2019/05/17/550659/1008x567.jpg"
---

<p>De privatisering van Holland Casino gaat voorlopig niet door. Minister Dekker laat de Tweede Kamer weten dat hij het wetsvoorstel intrekt, omdat er niet genoeg steun voor is in de Eerste Kamer.</p>
<p>Drie maanden geleden was de Senaat zeer kritisch en Dekker kondigde toen aan dat hij met aanpassingen zou komen, om toch een meerderheid achter zijn voorstel te krijgen. Het kabinet vindt het aanbieden van kansspelen geen taak voor de overheid en wilde Holland Casino verkopen.</p>
<p>Maar de Senaat vroeg zich af of dat wel verstandig is. De meerderheid ziet juist een rol voor het staatsbedrijf om gokverslaving tegen te gaan zeker nu online gokken wordt gelegaliseerd. Met die legalisering ging de Eerste Kamer in februari wel akkoord.</p>
<p>Dekker heeft nu dus besloten de privatisering vooralsnog niet door te zetten.</p>
