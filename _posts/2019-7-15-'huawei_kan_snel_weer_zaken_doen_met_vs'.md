---
layout: post
title: "'Huawei kan snel weer zaken doen met VS'"
date: Mon, 15 Jul 2019 13:40:05 +0200
categories: 
- financieel 
- koersen 
externe_link: "https://www.telegraaf.nl/financieel/1457736001/huawei-kan-snel-weer-zaken-doen-met-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/968853c4-a6f5-11e9-b958-02d1dbdc35d1.jpg"
---

<p class="intro">De Chinese telecomreus Huawei zal waarschijnlijk binnen twee weken weer zaken kunnen doen met Amerikaanse bedrijven. Dat meldt persbureau Reuters op basis van een ingewijde. Dit zullen de Amerikanen doen door bepaalde licenties te verstrekken aan de Amerikaanse bedrijven. Huawei zelf zou op de zwarte lijst blijven staan.</p> <p>Het Chinese bedrijf en de Chinese overheid riepen de Verenigde Staten vorige week al op om eindelijk werk te maken van toezeggingen om de zware exportrestricties rondom Huawei te verlichten. President Donald Trump beloofde een eind vorige maand de blokkade voorlopig te beÃ«indigen, maar dat is nog altijd niet gebeurd.</p><p>De Amerikanen plaatsten het concern eerder op de zwarte lijst omdat Huawei een gevaar voor de nationale veiligheid zou vormen. Washington verdenkt Huawei van nauwe banden met de Chinese overheid en beticht het bedrijf van spionagepraktijken.</p><p>Huawei zelf ontkent de beschuldigingen en wil het liefst echt van de zwarte lijst gehaald worden. "De beperkingen moeten helemaal worden verwijderd, in plaats van dat er tijdelijke licenties worden verstrekt aan Amerikaanse bedrijven", stelt een woordvoerder.</p>
