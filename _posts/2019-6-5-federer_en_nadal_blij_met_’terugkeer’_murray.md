---
layout: post
title: "Federer en Nadal blij met ’terugkeer’ Murray"
date: Wed, 05 Jun 2019 16:05:27 +0200
category: sport
externe_link: "https://www.telegraaf.nl/sport/1837052830/federer-en-nadal-blij-met-terugkeer-murray"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/52d38d98-879b-11e9-91aa-02d1dbdc35d1.jpg"
---

<p class="intro">Roger Federer en Rafael Nadal hebben woensdag met enthousiasme gereageerd op de comeback van Andy Murray over twee weken op het ATP-toernooi van Queen’s. De Schot zal er enkel in het dubbelspel aantreden, aan de zijde van de Spanjaard Feliciano Lopez.</p> <p>De 32-jarige Murray, drievoudig grandslamwinnaar en tweevoudig olympisch kampioen, onderging na de Australian Open in januari een heupoperatie. Er was toen de grote vrees dat de Schot zijn laatste professionele tenniswedstrijd had gespeeld.</p><p>„Ik denk dat we allemaal ongeduldig wachten op zijn terugkeer”, aldus Federer desgevraagd tijdens een persconferentie op Roland Garros. „We hebben altijd gehoopt hem terug op de tennisvelden te zien. Een goede gezondheid is belangrijk, belangrijker dan tennisser zijn. Maar als hij beiden opnieuw kan combineren, zou dat fantastisch zijn.”</p><p>De Zwitser speelt vrijdag in de halve finales van Roland Garros tegen eeuwige rivaal Rafael Nadal. Ook de Spanjaard was lovend over Murray. „Ik heb altijd gedacht dat hij nog zou terugkeren. Hij is nog vrij jong en een heel gepassioneerde tennisser. Ik ben blij dat we hem opnieuw zullen kunnen zien spelen.”</p><p>Murray heeft ook de bedoeling op Wimbledon, dat start op 1 juli, dubbel te spelen. Of hij ook in het enkelspel in actie zal komen op het derde grandslamtoernooi van het seizoen, is nog onduidelijk.</p>
