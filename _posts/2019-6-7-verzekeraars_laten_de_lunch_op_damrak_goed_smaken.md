---
layout: post
title: "Verzekeraars laten de lunch op Damrak goed smaken"
date: Fri, 07 Jun 2019 12:50:00 +0200
categories: 
- financieel 
- koersen 
externe_link: "https://www.telegraaf.nl/financieel/2085104221/verzekeraars-laten-de-lunch-op-damrak-goed-smaken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/37da88fc-8912-11e9-bfd9-02d1dbdc35d1.jpg"
---

<p class="intro">De Amsterdamse beurs hield rond de lunch de wind stevig in de rug geholpen door het optimisme onder de verzekeraar na het overnamenieuws rond Vivat. Shell en ASML hielpen de AEX dicht tegen de grens van 550 punten.</p> <p>Rond één uur hield de AEX een winst van 1% vast bij een stand van 549,90 na eerder nog boven de grens van 550 punten te zijn geklommen. De AMX won 1,1% op 752,90 punten.</p><p>Elders in Europa zetten de beurzen het herstel van de afgelopen dagen ook krachtig voort. De Duitse DAX en Franse CAC 40 klommen 0,7% respectievelijk 1,2%.</p><p>De futures wezen op een 0,3-0,4% hogere start van de Amerikaanse beurzen om half vier vanmiddag, na plussen van 0,5 tot 0,7% donderdag.</p><p>De groeiende verwachting dat de Amerikaanse centrale bank de rente later dit jaar zal verlagen, zette beleggers aan om aandelen te kopen. Ook de bereidheid van Mexico om illegale migratie naar de VS hard aan te pakken, hielp het sentiment. Naar verwachting zal de VS maandag nog geen importheffing op Mexicaanse producten invoeren. Voorts liet de Chinese centrale bank weten nog voldoende ruimte te hebben om de economie te stimuleren, mocht het handelsconflict met de VS verder escaleren. Meevallend economisch nieuws uit Frankrijk stond tegenover een economische domper uit Duitsland.</p><p>Wubbe Bos, analist bij Lynx, benadrukt dat de goed ontvangen verkoop van Vivat aan de Nederlandse verzekeraar NN group en investeerder Athora flink heeft bijgedragen aan het opgewekte sentiment op het Damrak. Hij wijst er op dat het Chinese Anbang nog een redelijke prijs heeft gekregen voor Vivat en dat er ook positief wordt gereageerd op de consolidatie in de sector „De koerssprong van ASR is verder opvallend. Er bestond blijkbaar toch de vrees in de markt dat ze teveel zouden betalen om Vivat in handen te krijgen.”</p><p>Verder is het uitkijken naar het Amerikaanse banenrapport later vanmiddag. Na de domper over de banengroei bij de private sector in de VS afgelopen woensdag is het volgens Bos afwachten in hoeverre de officiële werkgelegenheidscijfers in Amerika ook een minder positief beeld gaan laten zien.</p><p>In de geheel groengekleurde AEX vielen vooral de verzekeraars in de smaak. NN Group breidde de winst verder uit en kreeg er 2,9% bij, in reactie op de aangekondigde aankoop van de schadeverzekeringstak van Vivat voor €416 miljoen. Koploper ASR sschoot 6,1% omhoog. Aegon deed ook goede zaken met een plus van 2,7%.</p><p>ASML kon ook op flinke kopersinteresse rekenen. De koers van de chipmachifabrikant steeg 1,9%. RD Shell profiteerde van de opgelopen olieprijzen na het nieuws dat oliekartel OPEC overweegt om de productiebeperking te gaan verlengen. De olie- en gasreus dikte 1% aan.</p><p>Bij de middelgrote fondsen TKH met een plus van 3,5% bovenaan. Het technologiebedrijf zit al enkele dagen stevig in de lift. De toeleverancier aan de chipmachinesector ASMI klom 2,2%.</p><p>Staalproducent Aperam steeg 1,3%, ondanks een halvering van het koersdoel door ING tot €25 onder handhaving van het houdadvies.</p><p>Air France KLM daarentegen raakte 1,3% kwijt.</p><p>De maker van vleesverwerkingsmachines Marel belandde op de lokale markt 8% boven de introductiekoers van €3,70.</p>
