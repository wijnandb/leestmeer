---
layout: post
title: "Tweede dagzege Groenewegen in Duinkerke na declassering Venturini"
date: Wed, 15 May 2019 17:48:18 +0200
category: sport
externe_link: "https://nos.nl/l/2284790"
feature_image: "https://nos.nl/data/image/2019/03/16/537298/1008x567.jpg"
---

<p>Wielrenner Dylan Groenewegen heeft zijn tweede dagzege op rij geboekt in de Vierdaagse van Duinkerke.</p>
<p>De Nederlandse sprinter van Jumbo-Visma finishte in de tweede rit van Wallers naar Saint-Quentin in eerste instantie als tweede achter Cl√©ment Venturini, maar de Fransman werd later gedeclasseerd wegens onreglementair sprinten. Groenewegen blijft leider in het klassement in de rittenkoers, die tot zondag duurt.</p>
<p>Een internationale kopgroep met de Belg Emiel Vermeulen, de Deen Lasse Norman Hansen, de Pool Przemyslaw Kasperkiewicz en de Fransman Romain Cardis was het grootste deel van de dag voorop te vinden. Jumbo-Visma hield de vier binnen bereik en op drie kilometer van de finish was de vlucht gedaan.</p>
<h2>Van ver</h2>
<p>Waar Groenewegen een dag eerder voortreffelijk door zijn ploeg bij de sprint werd afgezet, moest hij nu van ver komen. Pas in de laatste 200 meter kwam Groenewegen opzetten. Hij slalomde zich knap naar voren, maar was eigenlijk te laat. Tot de jury ingreep.</p>
