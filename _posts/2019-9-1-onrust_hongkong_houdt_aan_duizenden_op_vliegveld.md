---
layout: post
title: "Onrust Hongkong houdt aan: duizenden op vliegveld"
date: Sun, 01 Sep 2019 10:28:00 +0200
category: buitenland
externe_link: "https://www.telegraaf.nl/nieuws/1548930760/onrust-hongkong-houdt-aan-duizenden-op-vliegveld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f5da68a4-cc92-11e9-b1d8-02c309bc01c1.jpg"
---

<p class="intro">Duizenden demonstranten hebben het vliegveld van Hongkong zondag belegerd. Ze verzamelden zich op een parkeerplaats voor de luchthaven en wierpen barricades op. Het treinverkeer naar het vliegveld was al eerder stilgelegd.</p> <p>De politie heeft de toegang tot de luchthaven met grote hekken afgeschermd en probeert de betogers weg te krijgen.</p><p>De confrontaties concentreerden zich zondagochtend bij enkele treinstations richting het vliegveld. De betogers waren van plan om alle toevoerwegen naar de luchthaven te blokkeren. Politie en demonstranten leverden strijd in de treinstellen en op enkele stations. De autoriteiten legden het treinverkeer naar de luchthaven stil.</p><p>Nachtelijke onrust</p><p>Ook in de nacht van zaterdag op zondag gingen de confrontaties tussen demonstranten en de politie in Hongkong door. De politie arresteerde meer dan vijftig betogers en vuurde twee waarschuwingsschoten af. Demonstranten gooiden met brandbommen en stenen.</p><p>Drie weken geleden belegerden de demonstranten het vliegveld ook al. Toen moest het vliegverkeer twee dagen worden stilgelegd. Daar lijkt op dit moment nog geen sprake van.</p><p>De demonstranten eisen meer democratie in de voormalige Britse kroonkolonie en wijzen de groeiende inmenging vanuit de Chinese hoofdstad Peking af.</p><p>LET OP: onderstaande beelden kunnen als schokkend worden ervaren.</p>
