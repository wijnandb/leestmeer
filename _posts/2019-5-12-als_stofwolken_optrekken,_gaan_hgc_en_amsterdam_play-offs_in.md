---
layout: post
title: "Als stofwolken optrekken, gaan HGC en Amsterdam play-offs in"
date: Sun, 12 May 2019 18:37:51 +0200
category: sport
externe_link: "https://nos.nl/l/2284304"
feature_image: "https://nos.nl/data/image/2019/05/12/549488/1008x567.jpg"
---

<p>Op de spannende laatste speeldag van de hoofdklasse voor hockeymannen zijn de laatste twee play-offtickets naar HGC en Amsterdam gegaan. Almere handhaafde zich op het hoogste niveau en Tilburg en Klein Zwitserland gaan de nacompetitie in.</p>
<p>Bloemendaal en Kampong waren al zeker van de play-offs. Achter de twee koplopers streden HGC, Amsterdam, Oranje-Rood en Den Bosch om de overgebleven twee tickets. Het kwam aan op de slotdag.</p>
<p>HGC verloor thuis met 4-1 van Bloemendaal, maar kon niet meer ingehaald worden omdat Den Bosch en Oranje-Rood tegen elkaar gelijkspeelden met 2-2 en Amsterdam met 3-2 won van Pinoké.</p>
<h2>Afscheid Van der Horst</h2>
<p>Dit alles betekende dat de carrière van Robert van der Horst - in 2015 de beste speler van de wereld - erop zat. Hij was twintig jaar het boegbeeld van Oranje-Rood en speelde 272 keer in het Nederlands team.</p>
<p>De overwinning van Amsterdam op Pinoké was alweer de zesde zege in acht duels voor de club, die dankzij die inhaalrace nog altijd meedoet om de landstitel.</p>
<p>Onderin speelde Almere zichzelf veilig met een 3-1 overwinning op het al gedegradeerde SCHC.</p>
