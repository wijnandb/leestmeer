---
layout: post
title: "BAM hard onderuit op Damrak"
date: Mon, 08 Jul 2019 09:24:10 +0200
categories: 
- financieel 
- koersen 
externe_link: "https://www.telegraaf.nl/financieel/372423442/bam-hard-onderuit-op-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ceed12da-a151-11e9-a241-0255c322e81b.jpg"
---

<p class="intro">Het aandeel BAM ging maandag hard onderuit op het Damrak na een winstwaarschuwing van het bouwbedrijf. De Europese beurzen bleven dicht bij huis. Beleggers kijken deze week vooral uit naar de verklaringen die de Amerikaanse centralebankpresident Jerome Powell op woensdag en donderdag zal afleggen voor het Amerikaanse Congres.</p> <p>De AEX-index op Beursplein 5 noteerde kort na opening van de markt ongewijzigd op 570,44 punten. De MidKap daalde 0,4 procent tot 808,41 punten. De beursgraadmeters in Parijs, Londen en Frankfurt verloren 0,1 procent.</p><p>BAM raakte 25 procent kwijt in de MidKap. Het bouwconcern verwacht de eerste zes maanden van dit jaar af te sluiten met rode cijfers. Het bedrijf kampt met hogere kosten dan verwacht voor een groot infraproject en enkele niet--woonbouwprojecten in Duitsland en een project van BAM International. Al met al vallen de kosten volgens BAM 90 miljoen euro hoger uit dan geraamd.</p><p>Sif klom 14 procent. De funderingsspecialist heeft de opdracht gekregen voor de productie van 84 monopiles voor het offshore windpark Vineyard voor de kust van de Verenigde Staten. Volgens Sif-baas Fred van Beers is de stap op de Amerikaanse markt, waarmee het bedrijf een nieuwe markt aanboort, een belangrijke mijlpaal voor Sif.</p>
