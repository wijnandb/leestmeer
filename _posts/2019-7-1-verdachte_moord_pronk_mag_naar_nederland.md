---
layout: post
title: "Verdachte moord Pronk mag naar Nederland"
date: Mon, 01 Jul 2019 20:06:26 +0200
categories: 
- entertainment 
- opinie 
externe_link: "https://www.telegraaf.nl/nieuws/384563647/verdachte-moord-pronk-mag-naar-nederland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/32961b08-9c37-11e9-9168-0217670beecd.jpg"
---

<p class="intro">Errol J., de verdachte van het neerschieten van Karel Pronk in Delft, mag aan Nederland worden overgeleverd. Dat heeft een rechter in Spanje maandag besloten, bevestigde het Openbaar Ministerie na berichtgeving van Omroep West.</p> <p>De beruchte Hells Angel werd vorige week dinsdag in Spanje aangehouden tijdens een routinecontrole. Hij stond op de nationale opsporingslijst van de Nederlandse politie. De politie vermoedde al dat hij zich in het buitenland ophield, in de omgeving van andere leden van Hells Angels. Volgens Spaanse media werd J. aangehouden op de snelweg A2 tussen Madrid en Zaragoza en was hij gewapend met een pistool en meerdere steekwapens.</p><p>Pronk (60), die bekend stond als onderwereldfiguur, werd op 7 augustus vorig jaar op klaarlichte dag doodgeschoten bij een koffietent aan het Kalverbos in Delft. Hij werd in 2009 veroordeeld wegens het leiden van een criminele organisatie, wietteelt en het bezit van wapens. Hij kreeg zes jaar cel. In 1991 was hij al eens veroordeeld tot twintig jaar cel voor het uitlokken van de moord op een tuinder in Rijswijk. Hij ontsnapte twee keer met geweld uit de gevangenis.</p><p>Het neerschieten van Pronk en een reeks andere schietincidenten in de binnenstad van Delft leidden vorig jaar tot grote onrust bij de bevolking. De politie hield enige tijd verscherpt toezicht in het centrum van de stad.</p>
