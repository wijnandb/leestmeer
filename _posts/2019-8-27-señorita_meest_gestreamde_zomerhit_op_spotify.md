---
layout: post
title: "Señorita meest gestreamde zomerhit op Spotify"
date: Tue, 27 Aug 2019 15:13:59 +0200
categories: 
- entertainment 
- sterren 
externe_link: "https://www.telegraaf.nl/entertainment/358563382/senorita-meest-gestreamde-zomerhit-op-spotify"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9915b32c-c8cc-11e9-b5f2-0255c322e81b.jpg"
---

<p class="intro">Camila Cabello en Shawn Mendes scoren ook op Spotify met hun duet Señorita. De hit van het koppel, dat in het echt ook een setje is, werd tussen 1 juni en 20 augustus zowel in Nederland als wereldwijd het vaakst gestreamd. Dat heeft Spotify dinsdagmiddag bekendgemaakt.</p> <p>De afgelopen maanden kozen Nederlandse streamers verder vooral voor liedjes van eigen bodem. Zo komen elf van de twintig populairste zomerliedjes uit Nederland. Marco Borsato, Armin van Buuren en Davina Michelle staan met hun nummer Hoe het danst op de tweede plek in de lijst met meest gestreamde nummers in Nederland. Kris Kross Amsterdam, zangeres Tabitha en rapper Frenna scoren ieder zelfs tweemaal in de top 20 van Spotify’s meest gestreamde nummers tussen 1 juni en 20 augustus. De internationale liedjes die bij Nederlanders het beste scoren, zijn ook bijna allemaal wereldwijde hits. Alleen Avicii en Mabel vallen buiten de top twintig wereldwijd.</p><p>Internationaal gezien scoren Justin Bieber en Ed Sheeran met hun duet I Don’t Care na Shawn en Camila het beste. Billie Eilish scoort met Bad Guy als derde het meest.</p>
