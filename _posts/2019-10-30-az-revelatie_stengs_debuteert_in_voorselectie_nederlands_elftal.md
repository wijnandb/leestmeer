---
layout: post
title: "AZ-revelatie Stengs debuteert in voorselectie Nederlands elftal"
date: Wed, 30 Oct 2019 12:05:51 +0100
category: sport
externe_link: "https://nos.nl/l/2308298"
feature_image: "https://nos.nl/data/image/2019/10/30/588473/1008x567.jpg"
aantal: 193
unieke: 136
bron: "NOS"
---

<p>Bondscoach Ronald Koeman heeft Calvin Stengs voor het eerst opgenomen in de voorselectie van het Nederlands elftal. De AZ-aanvaller prijkt op de lijst van 28 spelers voor de komende EK-kwalificatieduels van Oranje met Noord-Ierland en Estland.</p>
<p>De selectie van de 20-jarige Stengs is geen verrassing, gezien de grootse vorm waarin de technisch begaafde Noord-Hollander momenteel steekt. Hij is dit seizoen bij AZ in 20 officiële duels al goed voor 8 treffers en 10 assists.</p>
<p>Stengs maakte de voorbij interlandperiode ook een goede indruk bij Jong Oranje in de EK-kwalificatiewedstrijden tegen Portugal (één doelpunt en twee assists) en Noorwegen (één doelpunt).</p>
<p>In juli sprak Calvin Stengs al zijn ambitie uit om zich in de kijker te spelen van bondscoach Ronald Koeman:</p>
<p>Steven Bergwijn ontbreekt in de voorlopige selectie. De aanvaller van PSV liep vorige week in het Europa League-duel met LASK Linz een hamstringblessure op.</p>
<p>Nederland speelt op zaterdag 16 november in Belfast de uitwedstrijd tegen Noord-Ierland (aftrap 20.45 uur). Op dinsdag 19 november volgt in Amsterdam de laatste kwalificatiewedstrijd tegen Estland (aftrap 20.45 uur).</p>
<p>Oranje heeft in groep C nog één punt nodig om zich te kwalificeren voor het Europees kampioenschap in 2020.</p>
