---
layout: post
title: "Mandy Moore wil meer: op naar nieuw hoogtepunt"
date: Tue, 14 May 2019 10:17:40 +0200
categories: 
- entertainment 
- gossip 
externe_link: "https://www.telegraaf.nl/entertainment/3582463/mandy-moore-wil-meer-op-naar-nieuw-hoogtepunt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bde7bf6e-7620-11e9-a6c4-02d1dbdc35d1.jpg"
---

<p class="intro">Na haar klim naar de top van de Kilimanjaro vorig jaar, heeft Mandy Moore de smaak te pakken. De This Is Us-actrice is van plan de tocht te maken naar het base camp van Mount Everest.</p> <p>Mandy vertrekt binnenkort naar Nepal met goede vriendin en alpinist Melissa Arnot, en denkt zo’n negen dagen te doen over de trek naar het kamp, dat op 5.364 meter hoogte ligt. „Ik vind het niet eng”, aldus de 35-jarige maandag tegenover People. „Ik heb er heel veel zin in. Het is inspirerend! De momenten waarop je jezelf uit je ’comfort zone’ haalt, geven zoveel voldoening.”</p><p>De actrice is op het moment flink aan het trainen. Ze plaatste onlangs op Instagram een foto van een flinke tocht die ze maakte in Nieuw-Zeeland. „Geef je over aan het ongemak”, schreef ze daarbij. „Het is tijdelijk en nodig om te groeien. Niet alles hoeft uit alleen maar hoogtepunten te bestaan. Dit hoort er ook bij.”</p>
