---
layout: post
title: "Alle opvarenden omgeslagen vrachtschip gered"
date: Tue, 10 Sep 2019 00:57:00 +0200
categories: 
- entertainment 
- opinie 
externe_link: "https://www.telegraaf.nl/nieuws/1678380006/alle-opvarenden-omgeslagen-vrachtschip-gered"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3eab9c9c-d355-11e9-a415-0255c322e81b.jpg"
---

<p class="intro">Reddingswerkers hebben voor de kust van de Amerikaanse staat Georgia alle Zuid-Koreaanse opvarenden gered die nog vastzaten in een omgeslagen vrachtschip. Eerder werden drie mensen gered. Een vierde persoon zat in een moeilijker te bereiken ruimte van het schip, maar is er ook uitgehaald, meldt de kustwacht.</p> <p>Het gaat naar omstandigheden goed met de vier mensen die maandag zijn bevrijd nadat ze zo’n 34 tot 35 uur hebben vastgezeten. Toen de reddingswerkers hen hadden gelokaliseerd, werd een gat in het schip geboord, zodat ze van water en eten konden worden voorzien.</p><p>Volgens de kustwacht vervoerde de Golden Ray ongeveer 4000 auto’s. Het ging mis toen het schip dat op weg was naar Baltimore, net de haven van Brunswick was uitgevaren. De kustwacht kon zondagnacht al twintig opvarenden redden. Onder hen was ook een Amerikaanse loods. Hoe het ongeluk heeft kunnen gebeuren, is niet bekend.</p><p>Brand</p><p>De reddingsoperatie werd in eerste instantie bemoeilijkt doordat aan boord brand uitbrak. Maandagmorgen landde een reddingshelikopter van de kustwacht op de zijkant van het 200 meter lange schip.</p>
