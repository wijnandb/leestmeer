---
layout: post
title: "Geen US Open-ticket Luiten, wel foto met golflegende Nicklaus"
date: Mon, 03 Jun 2019 10:37:22 +0200
category: sport
externe_link: "https://nos.nl/l/2287418"
feature_image: "https://nos.nl/data/image/2019/06/03/554328/1008x567.jpg"
---

<p>Joost Luiten bevond zich de afgelopen dagen tussen grote namen uit de golfwereld, zoals Tiger Woods, Jordan Spieth en de 79-jarige Jack Nicklaus. Laatstgenoemde is organisator van The Memorial, waar Luiten 62ste werd.</p>
<p>Luiten eindigde op drie slagen boven het baangemiddelde. Niet het resultaat waar hij op hoopte, maar hij kon wel op de foto met Nicklaus. "Een onvergetelijke week", schreef de Nederlander op Twitter.</p>
<p>Het was al knap dat Luiten het finaleweekend haalde, maar hij had met een nog betere prestatie gehoopt de topzestig van de wereld te halen en daarmee een startbewijs voor de US Open van volgende week te veroveren. Dat mislukte. Zijn volgende toernooi is nu het BMW International Open.</p>
<p>Woods lijkt wel klaar voor de US Open. Hij blonk op de slotdag uit met een ronde van 67 slagen (vijf onder het baangemiddelde) en eindigde als negende in de eindstand.</p>
<h2>Cantlay via klapstoeltje naar de winst</h2>
<p>De winst ging naar Patrick Cantlay dankzij een indrukwekkende slotronde van 64 slagen. En dat terwijl de Amerikaan aan de slotronde begon met vier slagen achterstand op de Duitse tweevoudig majorwinnaar, Martin Kaymer.</p>
<p>Op de dertiende hole sloeg Cantlay zijn opvallendste slag. Zijn drive schoot van de baan het hoge gras door en belandde vlak voor de boomrand precies op een verlaten klapstoeltje</p>
