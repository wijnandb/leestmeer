---
layout: post
title: "34 arrestaties bij Brits feest Hells Angels"
date: Sat, 01 Jun 2019 11:52:26 +0200
category: buitenland
externe_link: "https://www.telegraaf.nl/nieuws/3677212/34-arrestaties-bij-brits-feest-hells-angels"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fd371b16-8452-11e9-8dd2-02d1dbdc35d1.jpg"
---

<p class="intro">De Britse politie heeft 34 mensen opgepakt tijdens een evenement van de Hells Angels. De BBC en Sky News meldden zaterdag dat de arrestanten worden verdacht van drugsdelicten en verboden wapenbezit.</p> <p>Duizenden motorrijders zijn naar Groot-Brittannië gekomen voor de driedaagse Hells Angels Euro Run. Daarop wordt de vijftigste verjaardag van de Britse tak van de motorclub gevierd. Een van de activiteiten is een besloten viering in een hotel in East Sussex. Een rit zaterdag van Pease Pottage naar Brighton moet het hoogtepunt van de Hells Angels Euro Run worden.</p><p>De rechtbank Utrecht besloot woensdag de Hells Angels in Nederland te verbieden. Volgens de rechtbank heeft de motorclub een „geweldscultuur” die „kenmerkend en structureel” is en die de club kan worden aangerekend.</p>
