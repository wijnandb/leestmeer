---
layout: post
title: "Staande ovatie Domingo ondanks aantijgingen"
date: Mon, 26 Aug 2019 07:15:17 +0200
categories: 
- entertainment 
- gossip 
externe_link: "https://www.telegraaf.nl/entertainment/1343226257/staande-ovatie-domingo-ondanks-aantijgingen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1d9dac6c-c7c9-11e9-9c40-0218eaf05005.jpg"
---

<p class="intro">De gelauwerde operazanger Placido Domingo heeft een staande ovatie gekregen tijdens zijn eerste optreden sinds de Spanjaard beschuldigd wordt van seksuele intimidatie. Domingo trad zoals gepland op tijdens de jaarlijkse Salzburger Festspiele in Oostenrijk.</p> <p>De 78-jarige Spanjaard zong zondag in het Gro√ües Festspielhaus. Na afloop ging het publiek staan en applaudisseerde minutenlang voor Domingo en de andere muzikanten.</p><p>Domingo, die wordt gezien als een van de grootste operazangers aller tijden, wordt door negen vrouwen beschuldigd van seksuele intimidatie. De incidenten zouden zich over een tijdspanne van dertig jaar hebben voorgedaan, en zouden zijn begonnen in de jaren tachtig.</p><p>De Los Angeles Opera, waar Domingo artistiek leider is, onderzoekt de aantijgingen die de operazanger zelf tegenspreekt. Vanwege de aantijgingen heeft het Philadelphia Orchestra zijn geplande optreden met de operazanger afgezegd. Ook andere orkesten en operagezelschappen overwegen hun uitnodiging in te trekken.</p>
