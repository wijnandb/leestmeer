---
layout: post
title: "Binnen een maand 150 deelnemers onderzoek Gedwongen Adoptie"
date: Tue, 29 Oct 2019 10:27:58 +0100
category: nieuws
externe_link: "https://nos.nl/l/2308135"
feature_image: "https://nos.nl/data/image/2019/10/29/588195/1008x567.jpg"
aantal: 197
unieke: 140
bron: "NOS"
---

<p>Voor het onderzoek naar gedwongen adoptie hebben zich in een maand tijd al meer dan 150 deelnemers gemeld. Dat bevestigt een woordvoerder van Justitie en Veiligheid naar aanleiding van berichtgeving van RTL Nieuws.</p>
<p>Het onderzoek naar moeders die tussen 1956 en 1984 gedwongen werden om hun baby af te staan, begon op 1 oktober en duurt tot juni volgend jaar. Tot nu toe hebben ruim 150 mensen hun "vaak schrijnende" verhaal gedaan, zegt de woordvoerder. "We hadden niet verwacht dat zich in zo korte tijd al zo veel mensen zouden aanmelden."</p>
<p>Het gaat om een divers samengestelde groep, zegt ze. "Er bellen niet alleen moeders, maar ook kinderen die zijn afgestaan en mensen die beroepshalve met de adoptiekinderen te maken hadden."</p>
<p>Naar schatting zijn er in de onderzochte periode duizenden kinderen afgestaan, omdat de moeders bijvoorbeeld niet getrouwd waren. Minister Dekker besloot een onderzoek in te stellen. Veel vrouwen doen volgens de woordvoerder voor het eerst hun verhaal.</p>
<p>Tienduizenden jonge ongehuwde moeders hebben hun kind moeten afstaan in die jaren. Will van Sebille raakte op 17-jarige leeftijd zwanger. Onder druk van familie en hulpverlening stond ook zij haar kind af. Eerder vertelde ze haar verhaal aan Nieuwsuur:</p>
