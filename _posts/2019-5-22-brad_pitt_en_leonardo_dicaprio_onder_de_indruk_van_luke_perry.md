---
layout: post
title: "Brad Pitt en Leonardo DiCaprio onder de indruk van Luke Perry"
date: Wed, 22 May 2019 08:25:13 +0200
categories: 
- entertainment 
- sterren 
externe_link: "https://www.telegraaf.nl/entertainment/3627380/brad-pitt-en-leonardo-di-caprio-onder-de-indruk-van-luke-perry"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6015a6fe-7c5a-11e9-aaf2-0255c322e81b.jpg"
---

<p class="intro">In een interview met Esquire hebben Brad Pitt en Leonardo DiCaprio laten weten zich een heuse ’fanboy’ te hebben gevoeld toen ze Luke Perry voor het eerst op de set van hun film Once Upon a Time in Hollywood zagen. Het tweetal noemde de overleden acteur ’een icoon van coolheid’.</p> <p>„Ik herinner me dat ik met een vriend van me de set op liep en we gewoon vlinders in onze buik kregen. Ik dacht: Oh my God, dat is Luke Perry!”, aldus DiCaprio. Ook Pitt was onder de indruk van hem: „We waren net kleine jochies in een snoepwinkel toen hij aankwam. Hij was gewoon f*cking Luke Perry! Toen ik vroeger naar de filmstudio’s ging was Beverly Hills 90210 razend populair en hij was simpelweg de coolste van het hele stel. Dus ik voelde een vreemde sensatie toen ik met hem mocht werken.”</p><p>Op de set was Luke zeer geliefd vanwege zijn bescheiden houding. „Hij was zo ontzettend aardig en toegewijd. Echt een geweldige vent om tijd mee door te brengen”, aldus Brad.</p><p>Perry overleed in februari op 52-jarige leeftijd aan de gevolgen van een beroerte.</p>
