---
layout: post
title: "Wiegman moet in nieuwe seizoen schakelen tussen EK-kwalificatie en Spelen"
date: Sun, 25 Aug 2019 18:23:28 +0200
category: sport
externe_link: "https://nos.nl/l/2298947"
feature_image: "https://nos.nl/data/image/2019/08/25/572519/1008x567.jpg"
---

<p>Anderhalve maand na de WK-finale komen de Oranjevrouwen komende week in Zeist weer bij elkaar. De tijd van nagenieten is voorbij, vrijdag begint de weg naar het Europees kampioenschap in Engeland, in de zomer van 2021.</p>
<p>De gedachten zullen ook veel uitgaan naar de zomer van 2020: de Olympische Spelen in Tokio. Aan bondscoach Sarina Wiegman de opdracht haar speelsters scherp te krijgen voor de kwalificatieduels en zich met haar staf voor te bereiden op de Spelen.</p>
<p>Bekijk hier de reportage met Sarina Wiegman, die ook praat over haar carrière als trainer en de vrouwelijke scheidsrechter bij de Europese Super cup:</p>
<p>"Waar kun je wat met de Olympische Spelen en waar ben je met de EK-kwalificatie bezig op het moment dat we bij elkaar komen", vat Wiegman haar werkzaamheden én problemen voor het komende jaar in één zin samen.</p>
<h2>'600 man op de tribune'</h2>
<p>Vrijdag begint Oranje de kwalificatiereeks met een wedstrijd in Estland. "Ik denk dat er 600 mensen op de tribune zitten. Het is wel een heel mooi stadion, trouwens."</p>
<p>Het contrast met de verloren WK-finale in een stadion waar bijna 60.000 mensen in kunnen, is enorm. "Er worden heel andere dingen gevraagd. Daar moeten we ons goed van bewust zijn. Het is heel belangrijk om goed te starten"</p>
