---
layout: post
title: "Column Heerschop heet Week van Peter"
date: Fri, 10 May 2019 11:13:45 +0200
categories: 
- entertainment 
- sterren 
externe_link: "https://www.telegraaf.nl/entertainment/3566554/column-heerschop-heet-week-van-peter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ede1257c-7303-11e9-a03e-0217670beecd.jpg"
---

<p class="intro">De radiocolumn waarmee Peter Heerschop voortaan elke vrijdag is te horen in de ochtendshow van Frank Dane op 538 heet De week van Peter. Vrijdag was Heerschop voor het eerst weer te horen op zijn oude nest. In de ochtendshow van Edwin Evers had de cabaretier jarenlang de wekelijkse column Lieve Marianne.</p> <p>Heerschop begon zijn terugblik op de afgelopen week nog wel met ’Lieve Marianne’. Daarna volgde: „Lieve Frenkie, lieve Hakim, lieve Meghan, lieve ouders van Julie en lieve luisteraar.” Heerschop stipte in zijn eerste column voor Frank Dane uiteraard de Champions League-wedstrijd Ajax - Tottenham Hotspur aan, die voor de Amsterdammers uitliep op een debacle. Ook had hij het over de baby van prins Harry en zijn vrouw Meghan en de vermoorde Vlaamse studente Julie Van Espen.</p><p>Aan de column zelf is weinig veranderd, zoals Heerschop vorige maand ook al aankondigde. „Ik zal de week gaan doornemen, de toon zal hetzelfde zijn en ik zal mijn uiterste best doen om jullie weer hard te laten lachen waar het kan en waar het niet kan ergens weer hoop te zien.”</p>
