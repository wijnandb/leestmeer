---
layout: post
title: "Meer azc's in westen van het land, als het aan COA ligt"
date: Tue, 02 Jul 2019 05:06:51 +0200
category: binnenland
externe_link: "http://feeds.nos.nl/~r/nosnieuwsbinnenland/~3/OuqGRQFyS94/2291552"
feature_image: "https://nos.nl/data/image/2019/07/02/560500/1008x567.jpg"
---

<p>De opvang van asielzoekers moet de komende jaren beter worden gespreid over Nederland. Vooral in het westen van het land moeten nieuwe opvanglocaties komen, zegt COA-bestuursvoorzitter Milo Schoenmaker in het NOS Radio 1 Journaal.</p>
<p>De organisatie huisvest nu zo'n 24.000 asielzoekers in zeventig centra, waarvan er tien Ã  vijftien in de Randstad staan. Schoenmaker wil dat er een betere verdeling komt van het aantal opvanglocaties over Nederland.</p>
<p>Het is volgens hem van belang dat asielzoekers zo dicht mogelijk worden opgevangen bij de gemeente waar ze uiteindelijk gaan wonen als ze een verblijfsvergunning krijgen. "Gemeenten komen zo eerder met de statushouders in contact", zegt Schoenmaker. "Die zullen dan sneller integreren, sneller werk vinden en dus minder in een uitkering terechtkomen. Er zitten verschillende voordelen aan."</p>
<p>De komende tijd zijn er meer plekken nodig, ook omdat asielzoekers langer in de centra verblijven. De IND heeft volgens Schoenmaker een achterstand bij het verwerken van de aanvragen en statushouders krijgen minder makkelijk een huurwoning toegewezen.</p>
<h2>Overlast veilige landen</h2>
<p>Asielzoekers uit veilige landen als Marokko en Algerije moeten in een aparte opvanglocatie terechtkomen. "Ze hebben eigenlijk niets te zoeken in de asielopvang in Nederland, omdat ze vrijwel geen verblijfsvergunning kunnen krijgen."</p>
<p>"Bovendien veroorzaken heel veel mensen uit die groep overlast, voor onze medewerkers, voor bewoners en omwonenden. Daar willen we echt van af." Schoenmaker denkt aan een gevangenisachtige setting, zodat ze "heel snel rechtsomkeert kunnen maken".</p>
<p>De COA-bestuursvoorzitter hoopt dat burgemeesters eerder geneigd zijn om een opvanglocatie te openen als de overlastgevers beter gescheiden worden van de reguliere asielzoekers. Nu zijn er al twee locaties voor overlastgevende asielzoekers: in Amsterdam en Hoogeveen. Maar beide centra gaan dicht.</p><img src="http://feeds.feedburner.com/~r/nosnieuwsbinnenland/~4/OuqGRQFyS94" height="1" width="1" alt=""/>
