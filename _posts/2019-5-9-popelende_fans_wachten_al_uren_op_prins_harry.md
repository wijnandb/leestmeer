---
layout: post
title: "Popelende fans wachten al uren op prins Harry"
date: Thu, 09 May 2019 11:50:13 +0200
categories: 
- entertainment 
- gossip 
externe_link: "https://www.telegraaf.nl/entertainment/3560899/popelende-fans-wachten-al-uren-op-prins-harry"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/55a09d40-7260-11e9-85a2-02c309bc01c1.jpg"
---

<p class="intro">Prins Harry kan in Den Haag rekenen op een warm onthaal. Fans staan al urenlang te wachten op de komst van de kersverse vader, die rond het middaguur in Den Haag wordt verwacht voor de kick-off van de Invictus Games die daar volgend jaar plaatsvinden.</p> <p>Megafan Arno Tax hoopt presentjes te kunnen overhandigen aan Harry. „Ik heb een hele mooie ballon met ’It’s A Boy’, dat vond ik wel toepasselijk”, zegt Tax voor de camera van het ANP. „En een kaart voor Archie om hem te feliciteren met z’n fantastische ouders.” Het grootste cadeau is een spaarpot in de vorm van een Corgy. „Dat is de favoriete hond van de Queen, de overgrootmoeder van Archie. Dan kan hij sparen, zoals Máxima graag wil.”</p><p>Dat prins Harry naar Nederland komt is voor Arno en de andere royaltyfans geweldig. „Ik ben heel erg fan van het koninklijk huis. Natuurlijk van de Queen. Er is maar één Queen en dat is dé Queen zeggen ze bij mij thuis. Althans mijn partner, want die is Brits.”</p><p>De fans krijgen donderdag ook een prinses te zien. Ook prinses Margriet is bij de kick-off van de Invictus Games. Margriet is erevoorzitter van de komende editie van het sportevenement voor militairen en veteranen die blijvend (geestelijk of lichamelijk) letsel hebben opgelopen.</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
