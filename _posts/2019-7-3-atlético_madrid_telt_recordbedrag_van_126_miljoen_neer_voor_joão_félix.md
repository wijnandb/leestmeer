---
layout: post
title: "Atlético Madrid telt recordbedrag van 126 miljoen neer voor João Félix"
date: Wed, 03 Jul 2019 18:24:50 +0200
category: sport
externe_link: "https://nos.nl/l/2291830"
feature_image: "https://nos.nl/data/image/2019/06/27/559439/1008x567.jpg"
---

<p>Het is een drukke dag voor Atlético Madrid. De Spaanse grootmacht raakte Rodrigo Hernández, beter bekend als Rodri, kwijt aan Manchester City. De Engelse landskampioen maakte zeventig miljoen euro (een recordbedrag voor de Engelse club) over naar Spanje. Dat geld werd dezelfde dag nog uitgegeven aan João Félix.</p>
<p>De 19-jarige Portugees komt voor maar liefst 126 miljoen euro over van Benfica. Een clubrecord voor Atlético, dat nog nooit zoveel geld neertelde voor een speler.</p>
<p>Ook met FC Porto, de aartsrivaal van Benfica, deed Atlético zaken. Felipe en Hector Herrera komen beide over van de club. Daarnaast is er nog een nieuweling: Marcos Llorente (Real Madrid) speelt komend seizoen ook voor de ploeg van Diego Simeone.</p>
<h2>Leegloop</h2>
<p>Naast Rodri zijn inmiddels ook Juanfran, Diego Godín en Filipe Luís vertrokken bij Atlético. Antoine Griezmann heeft aangegeven toe te zijn aan een nieuwe uitdaging. Om de leegloop tegen te gaan, moest Atlético dus wel de transfermarkt op.</p>
