---
layout: post
title: "Thiem bereikt simpel halve finale Roland Garros"
date: Thu, 06 Jun 2019 16:52:36 +0200
category: sport
externe_link: "https://www.telegraaf.nl/sport/2032073773/thiem-bereikt-simpel-halve-finale-roland-garros"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f315db90-8876-11e9-bca3-02d1dbdc35d1.jpg"
---

<p class="intro">Dominic Thiem heeft de laatste vier bereikt op Roland Garros.</p> <p>De 25-jarige Oostenrijker won in de kwartfinale van Karen Chachanov. De nummer 4 van de plaatsingslijst versloeg de Rus in drie sets: 6-2 6-4 6-2. Thiem staat voor de vierde opeenvolgende keer in de halve finale van Parijs. De partij was na een uur en drie kwartier beslist.</p><p>Alleen in de tweede set was sprake van de nodige spanning. Een break van Thiem bij 4-4 gaf de doorslag. Daarna kwam de Oostenrijker, die vorig seizoen de finale verloor van de Spanjaard Rafael Nadal, niet meer in de problemen. Thiem sloeg onder meer 29 ’winners’.</p><p>’Alles zoals voorgesteld’</p><p>Hij was naderhand tevreden met zijn spel. „Mijn doel was vanaf de eerste bal de controle over de wedstrijd te krijgen door mijn forehand. In die opzet ben ik geslaagd. Eigenlijk heb ik in deze partij verbazingwekkend weinig ballen misgeslagen. Alles liep zoals ik me dat vooraf had voorgesteld.”</p><p>Thiem speelt nu tegen Novak Djokovic. In 2017 verloor Thiem de halve finale van Nadal, in 2016 van Djokovic. Het andere duel in Parijs gaat tussen Roger Federer en Rafael Nadal, waardoor de top-vier van de wereld nog vertegenwoordigd is op het toernooi.</p>
