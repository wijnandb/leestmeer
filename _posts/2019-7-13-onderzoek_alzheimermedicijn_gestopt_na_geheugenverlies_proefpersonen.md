---
layout: post
title: "Onderzoek alzheimermedicijn gestopt na geheugenverlies proefpersonen"
date: Sat, 13 Jul 2019 23:31:00 +0200
category: binnenland
externe_link: "https://www.telegraaf.nl/nieuws/1037497054/onderzoek-alzheimermedicijn-gestopt-na-geheugenverlies-proefpersonen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5ff3f0e2-a5b6-11e9-9dfa-0218eaf05005.jpg"
---

<p class="intro">Geneesmiddelenfabrikant Novartis is gestopt met het onderzoek naar een medicijn tegen de ziekte van Alzheimer. Het zou juist leiden tot een verslechterd geheugen. Dat heeft het farmaceutisch bedrijf deze week gemeld.</p> <p>Bij sommige proefpersonen bleek het middel, CNP520 ofwel umibecestat, te leiden tot verslechtering van de cognitieve functie, oftewel geheugenverlies. De onderzoekers concludeerden daarop dat het mogelijke voordeel van het medicijn niet opweegt tegen het risico. CNP520 moest het ontstaan van alzheimer bij mensen met een hoog risico vertragen of zelfs voorkomen.</p><p>Een woordvoerder van Novartis zegt teleurgesteld te zijn, maar benadrukt dat het onderzoek naar middelen tegen alzheimer en andere neurologische aandoeningen doorgaat.</p><p>De ziekte van Alzheimer is de meest voorkomende vorm van dementie. Wie het heeft, krijgt steeds meer problemen met het geheugen.</p>
