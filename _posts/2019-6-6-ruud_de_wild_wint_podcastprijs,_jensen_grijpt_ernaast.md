---
layout: post
title: "Ruud de Wild wint podcastprijs, Jensen grijpt ernaast"
date: Thu, 06 Jun 2019 21:38:35 +0200
category: entertainment
externe_link: "https://www.telegraaf.nl/entertainment/1297257406/ruud-de-wild-wint-podcastprijs-jensen-grijpt-ernaast"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ac99b314-8892-11e9-abbe-02d2fb1aa1d7.JPG"
---

<p class="intro">Ruud de Wild is in de prijzen gevallen bij de uitreiking van de Dutch Podcast Awards. Ruud won in de categorie Kunst, Cultuur &amp; Muziek met zijn podcast 30 Minuten Rauw, waarin hij een halfuur lang een bekend persoon ongecensureerd aan de tand voelt.</p> <p>„Ik ben heel erg blij met deze Dutch Podcast Award. Een oprecht gesprek zonder grenzen en meningen, maar pure interesse. Het mooiste wat er is”, reageert Ruud de Wild.</p><p>Robert Jensen viel niet in de prijzen. Hij was genomineerd voor twee Dutch Podcast Awards, maar die prijzen gingen donderdag naar anderen. Jensen wil zich meer richten op podcasts nu zijn programma niet op televisie te zien is. Jensen zelf was genomineerd voor de prijs voor beste host, maar die ging naar Lamyae Aharouay.</p><p>Zij versloeg ook andere genomineerden, zoals Domien Verschuuren, Jan Roos, wielrenner Laurens ten Dam, dj Patrick Kicken, Ruud de Wild en David Achter de Molen, de voormalige zanger van rockband John Coffey. De award in de categorie Media en Opinie ging naar De Krokante Leesmap van BNNVARA.</p><p>Profwielrenner Laurens ten Dam won wel een award, in de categorie Sport. In de podcast Live Slow Ride Fast vertelt hij over de wereld van het wielrennen. De Brand in het Landhuis, gemaakt door Simon Heijmans en omroep NTR, won donderdag de prijs voor beste podcast in de categorie Verhalend.</p><p>Podcasts trekken steeds meer luisteraars. Diensten als Spotify steken daarom veel geld in zulke reeksen.</p>
