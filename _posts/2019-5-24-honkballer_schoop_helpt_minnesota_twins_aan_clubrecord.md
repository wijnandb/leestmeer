---
layout: post
title: "Honkballer Schoop helpt Minnesota Twins aan clubrecord"
date: Fri, 24 May 2019 09:26:13 +0200
category: sport
externe_link: "https://nos.nl/l/2286078"
feature_image: "https://nos.nl/data/image/2019/05/24/552177/1008x567.jpg"
---

<p>Minnesota Twins heeft in de Major League een klinkende 16-7 zege geboekt op Los Angeles Angels. De Twins sloegen liefst acht homeruns, een evenaring van het clubrecord. </p>
<p>Jonathan Schoop kreeg er twee achter zijn naam. De 27-jarige Curaçaoënaar opende het homerun-feestje door in de tweede inning en met twee man op de honken de bal ver over de omheining te mikken. In de zevende inning was het weer raak, al was die klap maar goed voor één punt.</p>
<p>Naast Schoop had ook Miguel Sano twee keer succes. Uitblinker was echter CJ Cron. De voormalig Angels-speler kwam tot maar liefst vijf hits, waarvan één homerun en twee tweehonkslagen.</p>
<p>Het clubrecord van acht homeruns in één wedstrijd dateert uit 1963, maar werd opmerkelijk genoeg vijf weken geleden ook al eens geëvenaard: op 20 april tegen Baltimore Orioles, dat eveneens met 16-7 op de broek kreeg. Ook toen was Schoop goed voor twee klappen die het veld uit vlogen.</p>
