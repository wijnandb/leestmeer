---
layout: post
title: "Geen breuken bij Dumoulin na zware val"
date: Tue, 14 May 2019 18:48:00 +0200
category: sport
externe_link: "https://www.telegraaf.nl/sport/3587084/geen-breuken-bij-dumoulin-na-zware-val"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2afcb63a-7668-11e9-88d9-0218eaf05005.jpg"
---

<p class="intro">Er zijn geen breuken geconstateerd bij Tom Dumoulin. Dat bleek nadat er in het ziekenhuis foto’s waren gemaakt zijn kapotte knie. Die lag na een valpartij in de slotfase van de vierde rit in de Ronde van Italië helemaal open.</p> <p>„Er zijn geen breuken. Waarschijnlijk is er een pees beschadigd”, aldus Dumoulin in een eerste reactie. „Ik ga nu naar het hotel. Ik ga er een nachtje over slapen en dan beslis ik morgen of ik nog op de fiets stap.”</p><p>In de slotfase van de vierde Giro-etappe kwam Dumoulin hard ten val. De Nederlandse wielrenner van Sunweb stapte wel weer op zijn fiets en vervolgde de rit met een gehavende knie en een van pijn vertrokken gezicht. Uiteindelijk verloor Dumoulin meer dan 4 minuten op de Sloveense klassementsleider Primoz Roglic, die bij de voorste groep zat en als zesde eindigde.</p>
