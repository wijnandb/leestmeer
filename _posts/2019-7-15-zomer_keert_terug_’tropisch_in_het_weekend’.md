---
layout: post
title: "Zomer keert terug: ’Tropisch in het weekend’"
date: Mon, 15 Jul 2019 11:58:23 +0200
categories: 
- entertainment 
- opinie 
externe_link: "https://www.telegraaf.nl/nieuws/1672285431/zomer-keert-terug-tropisch-in-het-weekend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bd8f281a-a6f2-11e9-9c3d-02c309bc01c1.jpg"
---

<p class="intro">Na een aantal dagen kwakkelweer staat Nederland komend weekeinde mogelijk weer hogere temperaturen te wachten. Volgens Weerplaza lopen de temperaturen komend weekend op naar tropische waarden. Zonovergoten is het echter niet en zelfs onweersbuien blijven mogelijk.</p> <p>„In het zuidoosten is er zelfs kans op een regionale hittegolf”, zegt meteoroloog Wilfred Janssen van Weerplaza. De weermodellen zijn echter nog wel enigszins onzeker.</p><p>Volgens Weerplaza zijn er lokaal grote verschillen door de stortbuien die kenmerkend zijn voor het zomerseizoen. Hoewel de eerste helft van juli anderhalve graad kouder dan normaal is verlopen, kan deze maand alsnog als warmer dan normaal de boeken in gaan.</p><p>Tot het zover is, moeten kampeerders in eigen land nog even doorbijten. Maandag houdt op veel plaatsen de bewolking de overhand, soms kan er ook wat motregen vallen. De temperatuur loopt op naar 17 tot 20 graden en de noordwestenwind is matig.</p><p>Dinsdag start bewolkt met soms motregen. Later op de dag is het droog en breekt ook de zon vaker door. Het wordt ook wat warmer met 19 tot 23 graden, daar waar de zon flink schijnt kan het warmer worden. Woensdag waait de wind uit het noordoosten. Er is meer zon en het blijft zo goed als droog. Met 21 tot 25 graden is het weer een stuk warmer.</p>
