---
layout: post
title: "Djokovic tegen Griekse sensatie in finale Madrid"
date: Sun, 12 May 2019 07:21:00 +0200
category: sport
externe_link: "https://www.telegraaf.nl/sport/3572434/djokovic-tegen-griekse-sensatie-in-finale-madrid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cadf3c8a-7475-11e9-9c2d-02d1dbdc35d1.jpg"
---

<p class="intro">Novak Djokovic heeft de finale bereikt van het masterstoernooi van Madrid. De nummer 1 van de wereld versloeg de Oostenrijker Dominic Thiem in twee sets: 7-6 (2) 7-6 (4).</p> <p>Op het gravel in Madrid begon Thiem, vorig jaar finalist en vrijdag in de kwartfinale te sterk voor Roger Federer, met een snelle break. Djokovic trok de stand echter weer gelijk tot 3-3. In de tiebreak was de Serviër de sterkste.</p><p>In de tweede set wisten beide tennissers eveneens een keer de opslag van hun opponent te winnen. Op 5-5 brak Djokovic opnieuw de servicegame van Thiem. De als eerste geplaatste Serviër, die het toernooi van Madrid in 2011 en 2016 won, serveerde vervolgens voor de zege, maar gaf zelf ook zijn opslagbeurt uit handen. In de tiebreak benutte Djokovic, na onder meer een dubbele fout van Thiem, zijn eerste matchpoint.</p><p>In de finale treft Djokovic Stefanos Tsitsipas. De 20-jarige Griek hield Rafael Nadal uit de finale, door de vijfvoudig winnaar van het toernooi in de Spaanse hoofdstad in drie sets te verslaan: 6-4, 2-6, 6-3. Het betekende voor Tsitsipas tevens zijn eerste zege op de winnaar van zeventien grandslamtitels.</p><p>Nadal is al jaren de ’koning’ van het gravel. De 32-jarige Spanjaard wacht echter nog altijd op zijn eerste toernooizege van dit jaar op zijn favoriete ondergrond. Net als in Monte Carlo (tegen Fabio Fognini) en Barcelona (tegen Thiem) bleef Nadal steken in de halve finales.</p><p>De nummer 2 van de wereld leek de partij tegen Tsitsipas in de tweede set naar zich toe te trekken, maar de Griek herstelde zich knap. Het regende breakpoints in de derde set en Tsitsipas was in de vijfde game de eerste die er eentje benutte. Dat deed de Griek twee games later opnieuw. Nadal bleef zoals gebruikelijk knokken, maar moest zich na ruim 2,5 uur toch gewonnen geven tegen de Griek die hij begin dit jaar in de halve finales van de Australian Open nog op overtuigende wijze had geklopt.</p>
