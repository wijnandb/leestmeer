---
layout: post
title: "Rechtbank gaat zelf kijken bij boerderij geïsoleerd gezin Ruinerwold"
date: Wed, 30 Oct 2019 15:24:34 +0100
category: nieuws
externe_link: "https://nos.nl/l/2308324"
feature_image: "https://nos.nl/data/image/2019/10/17/585590/1008x567.jpg"
aantal: 122
unieke: 86
bron: "NOS"
---

<p>De rechtbank gaat zelf onderzoek doen bij de boerderij in Ruinerwold waar twee weken geleden een geïsoleerd gezin werd gevonden. De zogenoemde schouw is vanmiddag, zo heeft de rechtbank Noord-Nederland laten weten.</p>
<p>De rechtbank wil zelf de afgesloten woonruimtes zien waar een vader met vijf kinderen jarenlang in afzondering gewoond heeft.</p>
<p>Later komt de rechtbank met een verklaring over het onderzoek, meldt RTV Drenthe. Het team forensische opsporing van de Nationale Politie heeft de afgelopen weken de boerderij al digitaal in kaart gebracht.</p>
<p>Vanochtend besprak de raadkamer van de rechtbank het voorarrest van de twee verdachten, vader Gerrit Jan van D. en de Oostenrijker Josef B. Daar is nog geen uitspraak over gedaan. Het voorarrest kan met maximaal negentig dagen worden verlengd.</p>
