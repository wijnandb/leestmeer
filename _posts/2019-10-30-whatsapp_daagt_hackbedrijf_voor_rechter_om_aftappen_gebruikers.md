---
layout: post
title: "WhatsApp daagt hackbedrijf voor rechter om aftappen gebruikers"
date: Wed, 30 Oct 2019 01:43:38 +0100
category: buitenland
externe_link: "http://feeds.nos.nl/~r/nosnieuwsbuitenland/~3/nvoMlCc1j5k/2308239"
feature_image: "https://nos.nl/data/image/2019/10/30/588385/1008x567.jpg"
aantal: 158
unieke: 125
bron: "NOS"
---

<p>WhatsApp sleept een Israëlisch hackbedrijf voor de rechter dat met geavanceerde software zo'n 1400 WhatsApp-gebruikers zou hebben gehackt. Advocaten, mensenrechtenactivisten, diplomaten, journalisten en hoge ambtenaren zouden daarvan slachtoffer zijn geweest.</p>
<p>Volgens de berichtendienst maakte de Israëlische NSO Group de spionagesoftware voor overheden. De zogeheten spyware kon via de belfunctie van WhatsApp op telefoons worden geïnstalleerd. Dat zou bij mensen in zeker twintig landen zijn gebeurd. Alleen de Verenigde Arabische Emiraten, Bahrein en Mexico zijn bij naam genoemd.</p>
<p>Het bewuste lek werd in mei ontdekt. Met de spyware kon onder meer de microfoon van de telefoon worden afgeluisterd en berichtjes worden gelezen. WhatsApp sprak toen al van een "zeer geraffineerde" aanval.</p>
<h2>Opsporing</h2>
<p>NSO spreekt alle beschuldigingen tegen. Het bedrijf zegt alleen technologie te leveren aan overheidsdiensten die daarmee terroristen en criminelen willen opsporen.</p>
<p>Met de strafzaak willen WhatsApp en eigenaar Facebook bedrijven als NSO de toegang tot hun diensten ontzeggen. Ook willen ze een schadevergoeding.</p><img src="http://feeds.feedburner.com/~r/nosnieuwsbuitenland/~4/nvoMlCc1j5k" height="1" width="1" alt=""/>
