---
layout: post
title: "Ben Stiller wil docu over zijn ouders maken"
date: Wed, 08 May 2019 09:47:00 +0200
categories: 
- entertainment 
- sterren 
externe_link: "https://www.telegraaf.nl/entertainment/3552673/ben-stiller-wil-docu-over-zijn-ouders-maken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6ca9c740-7167-11e9-85b5-0217670beecd.jpg"
---

<p class="intro">Ben Stiller is materiaal aan het verzamelen voor een documentaire over zijn ouders, comedyduo Jerry Stiller en Anne Meara. De twee waren vooral in de jaren 60 en 70 erg populair en verschenen dertig keer in de bekende Amerikaanse sketchshow van Ed Sullivan.</p> <p>„Het is gek om alles weer te zien, er is ook zoveel”, verklaarde Ben dinsdag tegenover Stephen Colbert. De acteur herinnert zich nog goed hoe hij als kind zijn ouders vaak hoorde repeteren. „Onze huiskamer was hun kantoor. Ik hoorde ze werken aan hun improvisaties. Soms waren het grote ruzies, we wisten dan nooit of het een sketch was of echt.”</p><p>Jerry en Anne richtten zich later in hun carrière op acteerwerk. Anne was onder meer samen met Ben te zien in Night At The Museum en in de Sex And The City-film, waarin ze de dementerende schoonmoeder van Miranda speelde. Ze overleed in 2015 op 85-jarige leeftijd. Bens vader Jerry is inmiddels 91. Hij is vooral bekend als de vader van George Costanza in Seinfeld en inwonende pa Arthur in The King of Queens, en speelde met Ben in de Zoolander-films.</p>
