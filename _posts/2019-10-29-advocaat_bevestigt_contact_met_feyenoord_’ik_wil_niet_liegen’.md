---
layout: post
title: "Advocaat bevestigt contact met Feyenoord: ’Ik wil niet liegen’"
date: Tue, 29 Oct 2019 14:15:00 +0100
categories: 
- sport 
- voetbal 
externe_link: "https://www.telegraaf.nl/sport/1293721195/advocaat-bevestigt-contact-met-feyenoord-ik-wil-niet-liegen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/08377602-fa53-11e9-a901-0218eaf05005.jpg"
aantal: 134
unieke: 106
bron: "De Telegraaf"
---

<p class="intro">Dick Advocaat bevestigt dat Feyenoord contact met hem heeft gezocht. De 72-jarige Hagenaar vertelde op NPO Radio 1 dat hij inmiddels gepolst is. Maandag besloot trainer Jaap Stam per direct op te stappen bij de Rotterdammers.</p> <p>„Ik vind het heel moeilijk om te liegen. Dat ze interesse hebben, dat is wel zo”, aldus Advocaat. „Feyenoord gaat nu een beslissing nemen over wat ze doen, dat zullen ze te zijner tijd wel bekendmaken.”</p><p>Advocaat werkte in 2016 al een paar maanden bij Feyenoord als onbezoldigd adviseur van de toenmalige hoofdtrainer Giovanni van Bronckhorst.</p><p>Stam trok zijn conclusies na de kansloze nederlaag van Feyenoord bij Ajax (4-0). Bij terugkomst in Rotterdam werd de spelersbus opgewacht door boze fans. De landskampioen van 2017 staat na slechts drie overwinningen in elf wedstrijden op de twaalfde plaats in de eredivisie.</p>
