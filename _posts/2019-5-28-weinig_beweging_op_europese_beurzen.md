---
layout: post
title: "Weinig beweging op Europese beurzen"
date: Tue, 28 May 2019 15:54:11 +0200
categories: 
- financieel 
- koersen 
externe_link: "https://www.telegraaf.nl/financieel/3660996/weinig-beweging-op-europese-beurzen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7cf81d60-8150-11e9-a2b7-02c309bc01c1.jpg"
---

<p class="intro">De Europese beurzen lieten dinsdag in de middaghandel een wisselend beeld zien. Beleggers verwerkten ontwikkelingen aan het handelsfront tussen de Verenigde Staten en China, maar deden het verder rustig aan. De handelsvolumes waren beduidend lager dan normaal.</p> <p>De AEX-index op Beursplein 5 noteerde kort na aanvang van de handel in New York, waar de beurzen maandag gesloten waren, 0,3 procent hoger op 550,58 punten. De MidKap klom 0,5 procent tot 753,12 punten. De beurzen in Frankfurt en Parijs noteerden vlak. In Londen keerden beleggers eveneens terug na een lang weekeinde en stond de FTSE 0,2 procent hoger.</p><p>ABN AMRO stond onderaan bij de hoofdfondsen op het Damrak met een verlies van 0,8 procent. Wolters Kluwer was de sterkste stijger met een winst van 1,9 procent.</p><p>Koerssprong</p><p>Betaalbedrijf Adyen steeg 0,4 procent, na overnamenieuws in de sector. De Amerikaanse betalingsdienstverlener Global Payments neemt zijn branchegenoot Total System Services over. Eerder bleek al dat de twee in gesprek waren over een mogelijk samengaan. De deal heeft een waarde van 21,5 miljard dollar.</p><p>Renault won in Parijs 1,7 procent, na een koerssprong van ruim 12 procent een dag eerder. De Franse autobouwer neemt naar verwachting volgende week een beslissing over het fusievoorstel van zijn Italiaanse-Amerikaanse branchegenoot Fiat Chrysler. Fiat Chrysler, dat een dag eerder bijna 9 procent won, noteerde vlak in Milaan.</p><p>Recente stakingen</p><p>Vivendi dikte 2,1 procent aan. Het Franse media- en telecombedrijf heeft een overeenkomst gesloten over de aankoop van betaal-tv uitbater M7 Group, dat onder meer eigenaar is van het de Nederlandse aanbieder van satelliettelevisie Canal Digital. De Fransen betalen iets meer dan 1 miljard euro voor M7 aan investeerder Astorg.</p><p>In Stockholm kelderde SAS ruim 8 procent na een handelsupdate. De Scandinavische luchtvaartmaatschappij voelt de recente stakingen door het personeel duidelijk in haar portemonnee en verlaagde de verwachtingen voor het hele jaar.</p><p>De euro was 1,1193 dollar waard tegenover 1,1195 dollar op maandag. Een vat Amerikaanse olie kostte 0,9 procent meer op 59,14 dollar. Brentolie zakte een fractie in waarde tot 70,10 dollar per vat.</p>
