---
layout: post
title: "Indrukwekkende solo bezorgt Vos zege en leiderstrui in Noorwegen"
date: Fri, 23 Aug 2019 20:04:13 +0200
categories: 
- sport 
- wielrennen 
externe_link: "https://nos.nl/l/2298703"
feature_image: "https://nos.nl/data/image/2019/08/23/572055/1008x567.jpg"
---

<p>Dankzij een aanval op zes kilometer voor de meet, heeft Marianne Vos de tweede etappe in de Ronde van Noorwegen voor vrouwen gewonnen. De Nederlandse is ook de nieuwe leider in het algemeen klassement.</p>
<p>Vos had haar huiswerk goed gedaan voorafgaand aan de 131 kilometer lange rit van Mysen naar Askim. Ze zag haar kans schoon met de bochtige finale op een lokaal circuit van 8 kilometer in lengte en probeerde het met een late uitval.</p>
<h2>Tanden op elkaar</h2>
<p>Hoewel haar voorsprong nooit groter werd dan 20 tellen, was ze voor het peloton geregeld uit beeld. Pas op het lange, rechte stuk naar de finish kreeg de meute haar duidelijker in het vizier.</p>
<p>Dat peloton, met Alice Barnes voorop, kwam in de slotkilometer razendsnel dichterbij, maar Vos bleef op haar tanden bijtend de Britse een fietslengte voor. Marta Bastianelli werd derde.</p>
<h2>Wiebes</h2>
<p>Gisteren won Lorena Wiebes al de openingsetappe in Noorwegen. Dat leverde haar ook de leiderstrui op, die ze vandaag verloor aan Vos.</p>
<p>De Ronde van Noorwegen voor vrouwen duurt nog tot en met zondag.</p>
