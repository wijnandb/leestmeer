---
layout: post
title: "Patricia Paay mag ook de 10.000 euro houden"
date: Wed, 19 Jun 2019 15:26:12 +0200
categories: 
- entertainment 
- gossip 
externe_link: "https://www.telegraaf.nl/entertainment/785329027/patricia-paay-mag-ook-de-10-000-euro-houden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/df5d0c6c-9295-11e9-ac91-02c309bc01c1.jpg"
---

<p class="intro">Patricia Paay mag ook de rest van het bedrag houden dat ze van het bedrijf Osuro kreeg. Het bedrijf beweerde eerder dat het om een lening ging, maar slaagde er niet in dit te bewijzen. De rechtbank in Zeeland-West-Brabant bepaalde woensdag derhalve dat het om een gift ging. Dat betekent dat Patricia het restbedrag van 10.000 euro niet hoeft terug te betalen.</p> <p>De zangeres, die momenteel in een zorghotel verblijft na een val van de trap, laat via haar juridisch adviseur weten „erg blij” te zijn met het vonnis.</p><p>Osuro, dat destijds werd gerund door een vriend van de zangeres, gaf in totaal een bedrag van 93.000 euro aan Patricia. Hiermee schafte ze onder meer een auto aan en betaalde ze rekeningen. Patricia bleef volhouden dat het ging om een gift, maar Osuro zei dat het om een lening ging en stapte naar de rechter. Die oordeelde dat voor een bedrag van 83.000 euro niet voldoende was aangetoond dat Patricia het zou moeten terugbetalen. Wel kreeg het bedrijf nog de kans om voor het resterende bedrag bewijzen aan te leveren.</p>
