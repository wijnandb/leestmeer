---
layout: post
title: "Emotionele Haga in tranen na Giro-zege"
date: Sun, 02 Jun 2019 18:21:53 +0200
categories: 
- entertainment 
- opinie 
externe_link: "https://www.telegraaf.nl/sport/3680440/emotionele-haga-in-tranen-na-giro-zege"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/66c3c45c-8558-11e9-8118-0217670beecd.jpg"
---

<p class="intro">De Ronde van Italië bracht Team Sunweb niet het vooraf gehoopte resultaat. De ploeg verloor al in de eerste week Tom Dumoulin na een val en bereikte met slechts vier renners Verona. Maar één van hen, Chad Haga, won daar wel de afsluitende tijdrit.</p> <p>„Dit maakt veel goed”, sprak ploegleider Michiel Elijzen. „Fantastisch voor die jongen, maar ook voor de ploeg. We hebben drie weken moeten knokken.”</p><p>Haga was begin 2016 het grootste slachtoffer bij een trainingsongeval in Spanje, waar hij en vijf ploeggenoten frontaal in botsing kwamen met een auto. De Amerikaan liep letsel op aan nek, gezicht, knie en elleboog en er waren 96 hechtingen nodig om de snijwonden te dichten. Niet gek dat teambaas Iwan Spekenbrink emotioneel reageerde op het succes. „Super. Als je dit iemand gunt, is het Chad. Dit is zo’n lieve jongen, een held.”</p><p>Na het wegvallen van Dumoulin was een goed resultaat met Haga in de tijdrit een doel op zich geworden. Elijzen: „Hij reed al een goede tweede tijdrit, daarna zijn we gaan focussen op deze en heeft Chad zich waar mogelijk gespaard. Dit is een enorme opluchting. Gelukkig hebben we nog champagne liggen in de bus. En bier, dat ga ik nu opdrinken. We hebben ons doel niet gehaald, maar ik rijd nu morgen toch met een mooi gevoel naar huis.”</p><p>„Chad redt in zekere zin onze Giro”, vond Spekenbrink. „We hebben ook wel heel veel pech gehad. Zoals hij dit nu doet, voor mij is dit meer dan sport. Hij heeft vandaag de rit van zijn leven gereden. Echt heel mooi. Toch goed dat ik nu nog naar de Giro ben gekomen. Moet ik vaker doen.”</p><p>Haga kon het allemaal amper bevatten. „Dit is zo mooi”, vertelde hij in tranen. „Ook denk ik nu aan mijn vader.” Haga senior stimuleerde zijn zoon om wielrenner te worden, maar overleed in 2016. „Eigenlijk zijn hier geen woorden voor.”</p>
