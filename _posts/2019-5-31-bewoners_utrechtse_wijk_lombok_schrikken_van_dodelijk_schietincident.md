---
layout: post
title: "Bewoners Utrechtse wijk Lombok schrikken van dodelijk schietincident"
date: Fri, 31 May 2019 10:28:00 +0200
categories: 
- entertainment 
- opinie 
externe_link: "https://www.telegraaf.nl/nieuws/3671424/bewoners-utrechtse-wijk-lombok-schrikken-van-dodelijk-schietincident"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/29e92a48-837f-11e9-8dd2-02d1dbdc35d1.png"
---

<p class="intro">Update vrijdag 31 mei - Buurtbewoners reageren geschrokken op het schietincident van donderdagavond in de Utrechtse wijk Lombok. In de Kanaalstraat kwam één persoon om het leven.</p> <p>De Kanaalstraat is vrijdagochtend nog rustig. Af en toe rijdt er een auto of fietser langs. Niets doet herinneren aan het dodelijke schietincident die hier gisteren even na 21.00 uur plaatsvond. Toen de politie ter plaatse kwam, waren de daders gevlucht. Ze zijn nog spoorloos. Een traumahelikopter werd opgeroepen en midden op straat werd een tent opgezet voor het slachtoffer. Tevergeefs.</p><p>,,Ik loop meerdere keren per week precies langs deze plek voor mijn werk hier”, huivert een buurtbewoner. ,,Heel akelig! Met de tramaanslag hier twee maanden geleden, zat ik ook maar één tram voor het bewuste voertuig. Ik heb echt een engeltje op mijn schouder.”</p><p>’Gedoe’ in straat</p><p>In de nacht van dinsdag op woensdag was er ook al een schietincident in dezelfde wijk aan de Laan van Nieuw Guinea. Ook een pand aan het nabijgelegen Moskeeplein werd beschoten, zo maakte de politie bekend. Ook de verdachten van dat incident zijn nog spoorloos, maar of beide schietpartijen verband houden met elkaar is onduidelijk.</p><p>Twee panden beschoten in Utrecht</p><p>Hoewel sommige buurtbewoners in eerste instantie vreesden voor georganiseerde misdaad, zeggen meerdere mensen tegen De Telegraaf dat zij het idee hebben dat het een uit de hand gelopen geld- of drugsruzie is geweest. „Er was de hele dag al gedoe in de straat”, zegt een man die zegt in de straat te wonen. „Schreeuwen en gedoe. Volgens mij is het uit de hand gelopen.”</p><p>Een andere man, die staat toe te kijken terwijl de politie de buurt uitgebreid onderzoekt, beaamt dat. „We zouden het weten als er iets anders speelt. Ik weet dat deze buurt geen beste naam heeft, en dit soort dingen helpen daar natuurlijk niet mee.”</p><p>Een buurvrouw reageert geschrokken. ,,Zoiets gebeurt hier niet iedere week hoor. Ik vind het echt een fijne buurt verder. Bij de schietpartij van dinsdag op woensdag schrok ik wakker en dacht ik vuurwerk te horen. Maar gisteren sliep ik gewoon door.”</p>
