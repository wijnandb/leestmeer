---
layout: post
title: "Financials trekken AEX omlaag"
date: Tue, 30 Jul 2019 10:06:00 +0200
categories: 
- financieel 
- koersen 
externe_link: "https://www.telegraaf.nl/financieel/777826948/financials-trekken-aex-omlaag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/169bac44-b2a1-11e9-9fdb-0255c322e81b.jpg"
---

<p class="intro">De AEX zakte in het eerste handelsuur licht, vooral door verliezen van de financiële instellingen. Beleggers keken voorts uit naar het rentebesluit van de Fed,</p> <p>Om vijf over tien stond de AEX 0,2% lager op 578,5 punten. De AMX daalde 0,7% naar 820 punten.</p><p>De meeste overige Europese beurzen verloren ook terrein. De Duitse DAX en de Franse CAC 40 zakten 0,5% respectievelijk 0,2%.</p><p>De indexfutures wezen op een vlakke opening van de Amerikaanse beurzen om half vier vanmiddag, na het verdeelde slot op maandag.</p><p>In Azië boekten de meeste beurzen winst. De Nikkei-index sloot 0,4% hoger. De Japanse centrale bank verklaarde niet te zullen aarzelen om extra versoepelingsmaatregelen te nemen als de inflatiedoelstelling verder uit het zicht raakt.</p><p>Beleggers waren in afwachting van het rentebesluit door de Fed. De vraag is niet of de rente omlaag gaat, maar of er een verlaging van 25 of 50 basispunten komt.</p><p>Hoewel het vandaag rustig is op het Nederlandse cijferfront, bepalen bedrijfscijfers de handelsweek eveneens. Apple rapporteert vanavond en in Nederland gaat de aandacht met name uit naar de cijfers van Shell en ING op donderdag.</p><p>Bij de Nederlandse hoofdfondsen belandden de banken en verzekeraars onderin. Zij hebben last van de aanhoudende neergang van de obligatierentes.</p><p>ABN Amro, die aankondigde dat Moneyou zijn Belgische spaarportefeuille verkoopt, zakte 1,9%. De verzekeraars NN Group en Aegon verloren 1%.</p><p>Takeaway leverde 1% in. Maandag was het maaltijdenbezorgbedrijf al iets lager gesloten in reactie op het bereikte principeakkoord omtrent de overname van Just Eat.</p><p>Zorgtechnologiebedrijf Philips klom 0,7%, na een koopadvies van de Amerikaanse bank Citi.</p><p>Shell kreeg er 0,3% bij. Concurrent BP rapporteerde vanochtend een duidelijk hogere kwartaalwinst.</p><p>Chipmachinefabrikant ASML steeg 0,1%. Zijn klant NXP liet zich voorzichtig uit voor het lopende kwartaal.</p><p>Midkapper Air France KLM zakte 2,9%, in reactie op de winstwaarschuwing van Lufthansa.</p><p>Boskalis verloor 0,5%, na het binnenhalen van een opdracht in Australië tot voorbereidend werk voor de aanleg van een gaspijpleiding.</p><p>Smallcap Pharming daalde na de koerssprong op maandag met 0,3%.</p><p>FastNed won op de lokale markt 1,4%, in reactie op zijn halfjaarcijfer. Ruim een maand geleden kende de uitbater van snellaadstations een opmerkelijke start op de Amsterdamse beurs.</p>
