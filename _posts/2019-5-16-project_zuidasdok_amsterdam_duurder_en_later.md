---
layout: post
title: "Project Zuidasdok Amsterdam duurder en later"
date: Thu, 16 May 2019 15:26:53 +0200
categories: 
- entertainment 
- opinie 
externe_link: "https://www.telegraaf.nl/nieuws/3598356/project-zuidasdok-amsterdam-duurder-en-later"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/80b7ad6a-77de-11e9-8779-0255c322e81b.jpg"
---

<p class="intro">Er is opnieuw tegenslag voor het omvangrijke bouwproject van 1,4 miljard euro aan de Amsterdamse Zuidas. De ontwerpfase duurt langer. Ook wordt het duurder dan gepland, schrijft minister Cora van Nieuwenhuizen (Infrastructuur en Waterstaat) aan de Tweede Kamer.</p> <p>„Door verschillende oorzaken duurt de herijkingsfase langer dan gepland en blijkt het project complexer en risicovoller dan was voorzien”, aldus de minister. De herijking is de periode tussen het gunnen van het project aan de aannemer en het begin van de bouw.</p><p>Het gezamenlijk project van het Rijk, de provincie Noord-Holland, Vervoerregio Amsterdam en gemeente Amsterdam zorgt ervoor dat een deel van de ringweg A10 bij de Zuidas onder de grond verdwijnt. Verder wordt de weg verbreed en komen er nieuwe openbaarvervoervoorzieningen. Het moet in 2028 gereed zijn.</p><p>„De opdrachtgevers vinden de geschetste ontwikkelingen zorgelijk”, schrijft Van Nieuwenhuizen. „Daarom is er momenteel intensief bestuurlijk overleg om de situatie te bespreken en te monitoren.”</p>
