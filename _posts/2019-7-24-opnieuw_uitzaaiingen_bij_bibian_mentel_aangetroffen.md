---
layout: post
title: "Opnieuw uitzaaiingen bij Bibian Mentel aangetroffen"
date: Wed, 24 Jul 2019 19:52:00 +0200
categories: 
- entertainment 
- gossip 
externe_link: "https://www.telegraaf.nl/entertainment/473545126/opnieuw-uitzaaiingen-bij-bibian-mentel-aangetroffen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1a7e7e32-ae45-11e9-80ed-0217670beecd.jpg"
---

<p class="intro">Bibian Mentel heeft slecht nieuws van de artsen gekregen. Er zijn opnieuw uitzaaiingen in haar lichaam gevonden en ze moet hierdoor een risicovolle operatie ondergaan.</p> <p>De uitzaaiingen zitten boven in haar nek, tegen haar schedel aan. Ook zijn er plekjes in haar longen en onderrug gevonden. Half augustus moet de Paralympiër onder het mes. Vooral het gezwel in haar nek zorgt voor veel risico tijdens de operatie. Die zit namelijk niet alleen dicht bij haar hersenen, maar ook vlak bij waar de ademhaling geregeld wordt. Mentel heeft al laten weten dat ze niet wil leven als kasplantje.</p><p>„Het voelt alsof het kaartenhuis van binnenuit aan het instorten is”, zo vertelt Bibian aan RTL. „Mijn hoofd dat nog heel graag wil.” De arts heeft haar aangeraden om samen met haar man en zoon deze zomer nog op vakantie te gaan, „omdat het best de laatste zomer kan zijn in goede gezondheid.” Het drietal vertrekt binnenkort naar Barcelona.</p><p>De snowboardster heeft besloten om haar deelname aan Dance Dance Dance toch voort te zetten. „Ik wil leuke dingen doen, genieten. Iedere dag die je hebt, is er een.”</p>
