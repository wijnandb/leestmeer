---
layout: post
title: "Grote kassastoring Albert Heijn opgelost"
date: Tue, 25 Jun 2019 08:59:38 +0200
categories: 
- entertainment 
- opinie 
externe_link: "https://www.telegraaf.nl/nieuws/1173218639/grote-kassastoring-albert-heijn-opgelost"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/758c8976-9726-11e9-aebd-02d1dbdc35d1.png"
---

<p class="intro">Albert Heijn heeft de landelijke kassastoring bij de supermarktketen opgelost. Rond 09.30 uur konden de eerste winkels weer gewoon boodschappen scannen bij de kassa. Een uur later deden in nagenoeg alle winkels de kassa’s het weer. Hoe alles zo fout heeft kunnen gaan, moet nog worden uitgezocht.</p> <p>Een technische storing zorgde er dinsdagochtend voor dat de normale kassa’s geen boodschappen konden scannen. Alleen de zelfscan, via handscanners en scan&amp;go, werkte. Vandaar dat er in ongeveer de helft van de ruim 900 filialen niet gewinkeld kon worden. Rond 09.00 uur werd de oorzaak van de storing gevonden. Na het opnieuw opstarten van de kassa’s werkte alles weer goed.</p><p>Het hoofdkantoor van Albert Heijn adviseerde filiaalhouders tijdens de kassastoring hun winkels wel open te houden. Op die manier was het makkelijker voor winkelmedewerkers om klanten uitleg te geven over de problemen met de kassa’s, die iets voor 08.00 uur aan het licht waren gekomen. Bij AH to go en de supermarkten in België waren geen problemen.</p><p>De landelijke storing bij de grootgrutter uit Zaandam volgt een dag na een grote netwerkstoring bij KPN, waardoor onder meer hulpdiensten en noodnummers lange tijd niet bereikbaar waren. Volgens de zegsvrouw van Albert Heijn staan de problemen bij de supermarkt en het telecombedrijf volledig los van elkaar.</p><p>Albert Heijn maakt voor bepaalde systemen wel gebruik van het netwerk van KPN. Eerder deze maand kampte de supermarkt nog met een grote pinstoring omdat pinautomaten bij de kassa’s urenlang geen contact konden maken met het KPN-netwerk. Albert Heijn zei destijds voor het evalueren van die storing nog het gesprek aan te gaan met het telecombedrijf.</p>
