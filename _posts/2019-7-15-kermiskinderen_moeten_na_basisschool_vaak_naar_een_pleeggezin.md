---
layout: post
title: "Kermiskinderen moeten na basisschool vaak naar een pleeggezin"
date: Mon, 15 Jul 2019 15:20:13 +0200
category: jeugdjournaal
externe_link: "http://feeds.nos.nl/~r/jeugdjournaal/~3/BZcbhcGK1mQ/2293591"
feature_image: "https://nos.nl/data/image/2019/07/15/563681/1008x567.jpg"
---

<p>Kinderen die hun ouders helpen op de kermis reizen mee van plek naar plek. Omdat de kermis vaak verplaatst, reist er meestal ook een basisschool mee. Maar er is geen reizende middelbare school. Daarom moeten kermiskinderen na de basisschool vaak bij familie of een pleeggezin wonen.</p>
<p>Josetta woont sinds een jaar bij een pleeggezin. Daardoor kan ze verder met school, maar ze mist haar ouders en het leven op de kermis heel erg.</p>
<p>Josette gaat in het weekend vaak naar haar ouders toe. En doordeweeks videobellen ze regelmatig.</p>
<p>Selina van 12 jaar reist nu nog met de kermis mee. Na de zomer gaat zij naar de middelbare school. Omdat de reizende school er alleen voor groep 1 tot en met 8 is, gaat Selina bij familie wonen. </p>
<p>Een rijdende middelbare school zou voor veel kinderen en ouders een goede oplossing zijn, maar dat is bijna niet te doen. Daarvoor zouden heel veel verschillende docenten voor een paar kinderen moeten werken. Voor Josette en Selina is meereizen met de kermis dus echt verleden tijd. In de video vertellen ze er meer over.</p><img src="http://feeds.feedburner.com/~r/jeugdjournaal/~4/BZcbhcGK1mQ" height="1" width="1" alt=""/>
