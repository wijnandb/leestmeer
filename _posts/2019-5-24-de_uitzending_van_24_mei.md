---
layout: post
title: "De uitzending van 24 mei"
date: Fri, 24 May 2019 12:04:28 +0200
category: nieuws
externe_link: "https://nos.nl/l/2286100"
feature_image: "https://nos.nl/data/image/2019/05/24/552200/1008x567.jpg"
---

<h2>Theresa May treedt in juni af</h2>
<p>Theresa May treedt af als premier van het Verenigd Koninkrijk. Op een persconferentie zei ze als partijleider terug te treden op vrijdag 7 juni. De Conservatieve Partij zal een nieuwe partijleider en premier kiezen. Ze blijft aan tot haar opvolger is gekozen. We spreken met Rem Korteweg van Instituut Clingendael en met correspondent in het Verenigd Koninkrijk, Tim de Wit.</p>
<h2>Het verlies van SP en PVV</h2>
<p>Volgens de exitpoll van de Europese verkiezingen lijkt de PvdA vijf zetels in het Europees Parlement te krijgen, met bijna twee keer zoveel stemmen als vijf jaar geleden. Maar de PVV en SP lijken behoorlijk te hebben verloren, van vier zetels naar één zetel voor de PVV en van twee zetels naar één zetel voor de SP.</p>
<p>De exitpolls kennen een foutmarge van één zetel per partij. Partijen kunnen een zetel meer of minder halen dan in deze verwachting is uitgesproken. Dat wil zeggen: als er in de exitpoll één zetel verschil tussen twee partijen is, kan de werkelijke uitslag nog andersom zijn. Het gaat er gezien de foutmarge, dus nog om spannen of PVV en SP überhaupt wel een zetel krijgen. We gaan op zoek naar de PVV-kiezer en de SP-kiezer. Wat is er gebeurd?</p>
<h2>Hoe kijken andere lidstaten naar de Nederlandse uitslag?</h2>
<p>Alleen het Verenigd Koninkrijk en Nederland gingen gisteren al naar de stembus, de andere landen volgen de komende dagen. De officiële uitslag wordt dan ook pas zondagavond bekend. Maar volgens de definitieve exitpoll van Ipsos is de PvdA de grootste geworden bij de hoogste opkomst in dertig jaar. Hoe kijken andere landen naar deze uitkomst? Duitslandcorrespondent Wouter Zwart, Frankrijkcorrespondent Frank Renout, en Italiëcorrespondent Mustafa Marghadi, praten ons bij.</p>
<h2>Frans Timmermans brengt PvdA winst in Europa</h2>
<p>Zie hieronder in onze uitzending van gisteren de politieke reacties op de winst van de PvdA in Europa.</p>
