---
layout: post
title: "Detailhandel zet meer om in maart"
date: Tue, 14 May 2019 06:43:59 +0200
categories: 
- financieel 
- koersen 
externe_link: "https://www.telegraaf.nl/financieel/3581830/detailhandel-zet-meer-om-in-maart"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0ec3874c-7603-11e9-8aa7-02d1dbdc35d1.jpg"
---

<p class="intro">De detailhandel heeft in maart 4,4 procent meer omgezet dan in dezelfde maand een jaar eerder. Zowel de foodsector als de non-foodsector realiseerde een hogere omzet, aldus het statistiekbureau. Het verkoopvolume lag 3,6 procent hoger.</p> <p>De omzetcijfers zijn gecorrigeerd voor de samenstelling van koopdagen in maart. Op sommige dagen van de week wordt meer verkocht dan op andere dagen. Zonder deze correctie was de omzet van de detailhandel 1,1 procent hoger dan in maart 2018.</p><p>De omzet van de winkels in non-food groeide in maart met 2,6 procent. Het volume, dus de voor prijsveranderingen gecorrigeerde omzet, was 1,9 procent hoger dan een jaar terug. Winkels in doe-het-zelfartikelen, keukens en vloeren, de winkels in schoenen en lederwaren en de winkels in meubels en woninginrichting realiseerden in maart de grootste omzetstijging. Ook de omzet van de winkels in recreatie-artikelen, de winkels in consumentenelektronica en witgoed en van de drogisterijen was hoger dan een jaar eerder.</p><p>Internet</p><p>De omzet van de kledingwinkels bleef nagenoeg gelijk. De winkels in voedings- en genotmiddelen wisten 4,1 procent meer om te zetten. Het verkoopvolume groeide met 3,2 procent. De groei is volledig toe te schrijven aan de supermarkten, terwijl de opbrengsten van speciaalzaken krompen.</p><p>De online omzet was in maart 16,7 procent hoger dan in dezelfde maand een jaar eerder. Webwinkels hebben 13,7 procent meer omgezet. Webwinkels hebben als hoofdactiviteit verkoop via internet. De online omzet van winkels waarvan de verkoop via het internet een nevenactiviteit is, de zogeheten multi-channelers, dikte met 21,6 procent aan.</p>
