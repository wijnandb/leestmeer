---
layout: post
title: "Frankrijk WK-favoriet bij bookmakers, Oranjevrouwen vijfde"
date: Tue, 11 Jun 2019 12:28:00 +0200
category: sport
externe_link: "https://nos.nl/l/2288556"
feature_image: "https://nos.nl/data/image/2019/06/11/556050/1008x567.jpg"
---

<p>Van een gokje op de wereldtitel voor de Oranjevrouwen word je niet stinkend rijk. Ook de bookmakers kennen de kracht van Nederland en schatten de ploeg van bondscoach Sarina Wiegman in als nummer vijf op de lijst met favorieten voor het WK. Gastland Frankrijk is topfavoriet, met een quotering van 4 bij het grote wedkantoor Unibet.</p>
<p>Een gokje van één euro op Frankrijk levert dus drie euro winst op. Daarna volgen de Verenigde Staten, Engeland, Duitsland en Oranje. Voor een inzet van één euro op de titel voor Nederland krijg je twaalf euro terug. Andere gokkantoren hanteren dezelfde volgorde bij de top-vijf.</p>
<p>Van de genoemde landen kwamen Frankrijk (4-0 tegen Zuid-Korea), Engeland (2-1 tegen Schotland) en Duitsland (1-0 tegen China) al in actie. Oranje neemt het vandaag om 15.00 uur op tegen Nieuw-Zeeland, de nummer 16 bij de 'bookies', en Amerika ontmoet om 21.00 uur Thailand.</p>
<p>Een gok op Thailand als wereldkampioen levert veruit het meest op. Bij Unibet brengt een inzet van 1 euro op een wereldtitel voor Thailand maar liefst 3.000 euro op.</p>
<p>Voor de topscorerstitel komt Vivianne Miedema in aanmerking. De Nederlandse spits staat bij Unibet nu op de gedeelde vijfde plaats met een quotering van 14. Een gok op Lieke Martens (quotering: 51) of Shanice van de Sanden (quotering: 61) levert beduidend meer op. </p>
<p>De Braziliaanse Cristiane is na haar drie goals tegen Jamaica topfavoriet voor de topscorerstitel, voor de Spaanse Jennifer Hermoso, die al twee keer scoorde tegen Zuid-Korea en de Italiaanse Barbara Bonansea, die twee keer scoorde tegen Australië.</p>
