---
layout: post
title: "’Geen onderzoek na explosie op set Bond 25’"
date: Tue, 18 Jun 2019 20:03:02 +0200
category: entertainment
externe_link: "https://www.telegraaf.nl/entertainment/1821646459/geen-onderzoek-na-explosie-op-set-bond-25"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6bf8515c-91f3-11e9-affc-02d1dbdc35d1.jpg"
---

<p class="intro">De Britse arbodienst ziet geen reden om een onderzoek in te stellen naar de gecontroleerde explosie twee weken geleden op de set van de nieuwe James Bond-film. Dat melden Britse media. Er is geen aanleiding gevonden voor verdere stappen.</p> <p>Door de explosie in de Pinewood Studio bij Londen stortte een stuk decor in. Ook is een crewlid lichtgewond geraakt. Hierna werd de set afgesloten voor onderzoek.</p><p>Hoofdrolspeler Daniel Craig, die eind mei onder het mes moest omdat hij zijn enkel ernstig blesseerde tijdens het draaien van de film, is inmiddels weer bijna hersteld. De acteur plaatste eerder deze week op sociale media een foto van zijn revalidatie.</p><p>De opnames voor de 25e, nog titelloze Bondfilm moesten eerder een half jaar worden uitgesteld omdat regisseur Danny Boyle en de producenten ruzie kregen over het scenario. Boyle werd van het project gehaald en het script werd flink herschreven. De film zou in april 2020 in de bioscopen te zien moeten zijn.</p>
