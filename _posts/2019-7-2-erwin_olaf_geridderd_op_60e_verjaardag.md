---
layout: post
title: "Erwin Olaf geridderd op 60e verjaardag"
date: Tue, 02 Jul 2019 20:39:33 +0200
category: entertainment
externe_link: "https://www.telegraaf.nl/entertainment/1285641352/erwin-olaf-geridderd-op-60e-verjaardag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f40f8bfe-9cf8-11e9-ae6e-02d1dbdc35d1.jpg"
---

<p class="intro">Fotograaf Erwin Olaf mag zich Ridder in de Orde van de Nederlandse Leeuw noemen. Hij kreeg de koninklijke onderscheiding op zijn zestigste verjaardag van de Amsterdamse burgemeester Femke Halsema voor „zijn toonaangevende foto’s en zijn inzet voor de LHBTIQ+-gemeenschap.” Olaf werd verrast bij de officiële opening van de tentoonstelling 12x Erwin Olaf in het Rijksmuseum.</p> <p>„In zijn bijna veertigjarige carrière is Erwin Olaf uitgegroeid tot een wereldberoemd fotograaf”, staat in een verklaring van de gemeente. „Met zijn uitgesproken, persoonlijke en spraakmakende stijl én onderwerpskeuze heeft hij de Nederlandse fotografie bekendgemaakt bij een breed publiek. Erwin Olaf komt op voor de belangen van de LHBTIQ+-gemeenschap en bestrijdt discriminatie vanwege seksuele oriëntatie of genderidentiteit. Dat doet hij in zijn werk als fotograaf en belangeloos voor organisaties zoals Human Rights Watch.”</p><p>De expositie toont de inspiratiebronnen van de fotograaf uit de collectie van het Amsterdamse museum naast zijn eigen werk. Aanleiding voor de tentoonstelling is de overdracht van de kerncollectie uit het oeuvre van Olaf. Het Rijks verwierf vorig jaar bijna vijfhonderd afdrukken, portfolio’s, video’s, magazines, boeken en posters van zijn hand. Het grootste deel daarvan schonk hij het museum.</p>
