---
layout: post
title: "Bertens boekt grootse zege"
date: Thu, 09 May 2019 23:28:41 +0200
categories: 
- sport 
- tennis 
externe_link: "https://www.telegraaf.nl/sport/3565034/bertens-boekt-grootse-zege"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ba8b5c90-72ab-11e9-bc09-0255c322e81b.jpg"
---

<p class="intro">Kiki Bertens heeft in de kwartfinales van het WTA-toernooi in Madrid een fenomenale zege geboekt op Petra Kvitova.</p> <p>De Nederlandse ging vorig jaar in de finale van het grote graveltoernooi onderuit tegen de ijzersterke Tsjechische, maar deze keer was ze een klasse beter dan de huidige nummer twee van de wereld. Bertens zegevierde met 6-2 en 6-3 en treft vrijdag in de halve eindstrijd Sloane Stephens. Stephens voegde onlangs coach Sven Groeneveld toe aan haar begeleidingsteam. De andere halve eindstrijd gaat tussen Belinda Bencic en Simona Halep.</p><p>„Ik heb een paar koppen koffie gedronken. Dat hield me scherp”, zei de Nederlandse na afloop. Bertens brak Kvitova in de eerste set twee keer en maakte de drievoudig winnares van het toernooi in Madrid ook in de tweede set direct een servicegame afhandig.</p><p>Kvitova brak terug, maar vervolgens nam Bertens opnieuw een voorsprong met een fabelachtige backhandreturn. ’Een aardig balletje’, vertelde coach Raemon Sluiter haar op de baan. Een paar games later was de buit binnen voor de nummer zeven van de wereld.</p><p>Bertens tilde de stand in onderlinge ontmoetingen met Kvtitova naar 3-3. Onlangs moest ze in Stuttgart nog buigen voor de tweevoudig winnares van Wimbledon.</p>
