---
layout: post
title: "Jongste verdachte in zaak Van Dam komt vrij"
date: Thu, 23 May 2019 17:23:18 +0200
categories: 
- entertainment 
- gossip 
externe_link: "https://www.telegraaf.nl/entertainment/3638587/jongste-verdachte-in-zaak-van-dam-komt-vrij"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b2b97ff6-7d6e-11e9-9dcd-02d1dbdc35d1.jpg"
---

<p class="intro">De 17-jarige jongen uit Amsterdam die wordt verdacht van diefstal met geweld in Amsterdam-Zuid, waarvan de vader van Nicolette van Dam het slachtoffer was, komt maandag op vrije voeten. Dit heeft de rechtbank in Amsterdam donderdag besloten tijdens een pro-formazitting.</p> <p>De zaak werd achter gesloten deuren behandeld, omdat de verdachte nog minderjarig is. De officier van justitie vroeg donderdagmiddag de rechtbank het voorarrest van de 17-jarige verdachte te verlengen, maar de rechtbank besloot dat de Amsterdammer maandag onder voorwaarden vrijkomt. Aan welke voorwaarden de jongen zich moet houden, wil de woordvoerster van de rechtbank niet zeggen.</p><p>Nicolettes vader Ren√© van Dam werd op 20 februari op klaarlichte dag in de buurt van het Hilton Hotel in Amsterdam overvallen. Volgens Nicolette werd haar vader op zeer gewelddadige wijze beroofd en liep hij daarbij zwaar lichamelijk letsel op.</p><p>De 17-jarige verdachte werd kort na de overval opgepakt, samen met een 21-jarige Amsterdammer. Die moet dinsdag voor de rechtbank verschijnen met twee andere verdachten van 23 en 28 jaar oud die begin maart zijn aangehouden.</p>
