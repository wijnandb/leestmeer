---
layout: post
title: "Arcelor en Takeaway kelderen op rood Damrak"
date: Fri, 17 May 2019 11:01:00 +0200
categories: 
- financieel 
- geld 
externe_link: "https://www.telegraaf.nl/financieel/3602249/arcelor-en-takeaway-kelderen-op-rood-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bd17197c-7882-11e9-8ea0-0255c322e81b.png"
---

<p class="intro">ArcelorMittal bloedde vrijdag het meest op het rode Damrak. China zou gesprekken met de VS niet willen hervatten. Autoaandelen en industrie zakten weg. De olieprijs hield Shell en Vopak overeind, Takeaway zakte weg.</p> <p>De AEX-index noteerde rond 11 uur in totaal 0,5% lager bij 556,2 punten. De AMX-index scoorde toen 0,9% minder bij 766,1 punten.</p><p>Mogelijk resteert straks toch een weekwinstje: de afgelopen vier dagen boekte de AEX nog 1,5% groei.</p><p>De DAX in Frankfurt verloor 0,7%, de CAC-40 in Parijs zakte 0,4% en de Londense FTSE 100 liet 0,3% waarde liggen.</p><p>Snelle omslag</p><p>In Tokio sloot de Nikkei nog met 1% winst op het positieve Amerikaanse sentiment van donderdag. Sony won 10%. De Playstation-maker ging in zee met Microsoft cloud-oplossingen voor computerspelletjes.</p><p>Wall Street eindigde daarvoor in de plus, de derde dag op rij inmiddels.</p><p>De Dow won 0,8%. Veel Amerikaanse chipmakers gingen echter fors onderuit. President Donald Trump tekende het decreet dat het Chinese technologiebedrijf Huawei beperkt om zijn apparatuur in de VS te verkopen. Netwerkleverancier Cisco steeg 6,7%.</p><p>Maar de Hangseng pikte in de ochtend het nieuws op dat de Chinese handelsdelegatie gesprekken niet wil hervatten. Tegelijkertijd voerde Peking de steun aan zijn interne markt zoals verwacht verder op.</p><p>Goldman Sachs stelde zijn groeiverwachtingen voor China neerwaarts bij naar nog 6,1% jaargroei.</p><p>Valutasores</p><p>De yuan kwam verder onder druk. Volgens Rabobank is er een grens aan de obstructie die China kan plegen. Peking zal de yuan nooit laten dalen onder zeven stuks per dollar, de grens die snel nadert. Beleggers zochten de Japanse yen op als vluchtheuvel.</p><p>De euro steeg tegen de dollar bij $1,1212. De Amerikaanse tienjaarsobligatie ging 3 basispunten lager naar 2,38%.</p><p>Het Britse pond koerst nu voor de tiende dag op rij, een unicum over afgelopen eeuw, lager tegen de euro bij 1,1439. Boris Johnson, voorstander van een harde Brexit, stelt zich kandidaat als opvolger van premier May.</p><p>Brentolie stokte in haar opmars bij $72,58 per vat.</p><p>Arcelor weer geraakt</p><p>Bij de hoofdfondsen nauwelijks winnaars. Daar verloor zwaargewicht ING 1%, net achter staalmaker ArcelorMittal (-1,4%), dat sterk afhankelijk is van handel met China.</p><p>Aegon (-0,5%) begon aan een tumultueuze ava. De Vereniging van Effectenbezitters overweegt tegen de vierde herbenoeming van ceo Alexander Wynaendtste stemmen. De prestaties onder zijn bewind noemt de VEB tegenvallend. Het aandeel reageerde ook op het besluit om 50% belang in de joint venture met Sony Life in Japan te verkopen. De Haagse verzekeraar wijst op „veranderde marktomstandigheden”. KBC noemt het besluit weinig verrassend.</p><p>Shell (+0,2%) schrapte een klimaatresolutie om zijn CO2-uitstoot flink terug te brengen.</p><p>PostNL verwerkte bij de middelgrote fondsen 5% verlies. Zakenbank Jefferies haalt het postbedrijf van zijn kooplijst. Zijn koersdoel zakt: van €4,50 naar €2.</p><p>Air France KLM reageerde met 0,5% winst op het 270 miljoen pond verlies bij easyJet. De top verwijst naar de Brexit als belangrijke oorzaak van de teruggang.</p><p>FlowTraders raakte bij alle volatiliteit in zijn sas en werd hier lijstaanvoerder met +0,8% winst.</p><p>De Nederlandse maaltijdbezorger Takeaway (-5%) koerste op het nieuws dat Amazon met andere investeerders $575 miljoen steekt in de Britse concurrent Deliveroo. De investering betekent een „zeer beperkte impact” voor Takeaway, aldus ING.</p><p>JustEat verloor 8,5%,</p><p>Biotechbedrijf Curetis (+10%) viel bij de lokale fondsen op. Het boekte over zijn eerste kwartaal meer omzet, maar ook nettoverlies.</p><p>Chiptoeleverancier RoodMicrotec (-0,9%) bevestigde zwakke marktomstandigheden. Bestellingen werden geannuleerd.</p><p>Ctac en ICT Group gingen ex-dividend.</p><p>Meer financieel nieuws via je mail? Schrijf je hier in voor onze nieuwsbrief.</p>
