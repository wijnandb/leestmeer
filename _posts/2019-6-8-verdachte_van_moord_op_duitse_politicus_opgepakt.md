---
layout: post
title: "Verdachte van moord op Duitse politicus opgepakt"
date: Sat, 08 Jun 2019 21:38:02 +0200
category: buitenland
externe_link: "https://www.telegraaf.nl/nieuws/2052487680/verdachte-van-moord-op-duitse-politicus-opgepakt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/637def58-8a2a-11e9-a982-02d2fb1aa1d7.jpg"
---

<p class="intro">De Duitse politie heeft een verdachte opgepakt in verband met de moord op de CDU-politicus Walter Lübcke in Kassel. De identiteit van de persoon wil de politie nog niet bekendmaken. Volgens de Duitse krant Frankfurter Allgemeine gaat het om een jongeman die een bekende zou zijn van de politicus.</p> <p>Het speciale onderzoeksteam zou er zeker van zijn dat het de dader hebben geïdentificeerd. De politie was de man op het spoor gekomen na onderzoek van onder meer de telefoongegevens van het slachtoffer.</p><p>„We hebben deze persoon bij ons en willen informatie inwinnen”, was het enige wat de politiewoordvoerder kwijt wilde. Hij kon nog niet zeggen dat het hier om een verdachte gaat.</p><p>Terrasmoord</p><p>De 65-jarige Lübcke werd in de nacht van zondag op maandag door een familielid dood aangetroffen op het terras van zijn huis in Wolfhagen bij Kassel. Hij was doodgeschoten. De afgelopen dagen werd er door de politie al rekening mee gehouden dat de dader mogelijk iemand was uit de directe omgeving van het slachtoffer. Het is dus ook nog onduidelijk of de man mogelijk een extreem-rechtse achtergrond heeft. Lübcke wordt door critici in Duitsland verantwoordelijk gehouden voor het binnenhalen van veel vluchtelingen. Hij werd al jaren bedreigd.</p><p>De rouwdienst voor Lübcke, die de regeringspresident was van de regionale raad van Kassel, vindt plaats op 13 juni in de Duitse stad.</p>
