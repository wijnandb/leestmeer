---
layout: post
title: "Sterke García wint honderdste Dutch Open, Besseling blijft Luiten voor"
date: Sun, 15 Sep 2019 17:23:17 +0200
category: sport
externe_link: "https://nos.nl/l/2301845"
feature_image: "https://nos.nl/data/image/2019/09/15/577523/1008x567.jpg"
aantal: 219
unieke: 155
bron: "NOS"
---

<p>De Spanjaard Sergio García heeft de honderdste editie van de Dutch Open gewonnen. De 39-jarige topgolfer kwam tot een eindscore van -18 en bleef op de banen van The International, nabij Schiphol, de Deen Nicolai Højgaard (-17) met één slag voor.</p>
<p>Het is voor García, die in 2017 de Masters won, de zestiende toernooizege op de Europese tour. Hij won ook tien titels op de doorgaans hoger aangeschreven PGA-tour.</p>
<h2>Koppositie vastgehouden</h2>
<p>García begon met Callum Shinkwin als koploper aan de slotdag en maakte met zeven birdies een solide indruk, ondanks vier bogeys. Shinkwin viel na een double bogey op hole tien terug. De Engelsman eindigde als vijfde.</p>
<p>Bekijk hieronder de reactie van Sergio García na zijn winst op de Dutch Open:</p>
<p>García had daarna alleen van Højgaard nog iets te duchten. Die moest een bogey noteren op hole 16, waar García een slag won. De gelouterde Ryder Cup-veteraan (negen deelnames) liet zich daarna een 35ste toernooizege niet meer ontnemen.</p>
<h2>Besseling blijft Luiten voor</h2>
<p>Wil Besseling eindigde met een score van 277 (-11) als beste Nederlander op de gedeelde zevende plaats en bleef Joost Luiten met één slag voor. De winnaar van 2013 en 2016 werd gedeeld tiende.</p>
<p>De Nederlanders Rowin Caron (27ste), Koen Kouwenaar (60ste), Reinier Saxton (67ste) en Sven Maurits (72ste) konden in een slotweekend geen indruk maken.</p>
