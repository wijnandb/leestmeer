---
layout: post
title: "Sommige evacués Duitsland terug naar huis"
date: Wed, 03 Jul 2019 12:03:35 +0200
category: buitenland
externe_link: "https://www.telegraaf.nl/nieuws/1681379315/sommige-evacues-duitsland-terug-naar-huis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d25fb5c0-9d79-11e9-ab1d-02d2fb1aa1d7.jpg"
---

<p class="intro">Evacués uit twee Duitse plaatsen mogen woensdag in de loop van de dag terugkeren. Zij moesten onlangs hun huizen verlaten vanwege de grote natuurbrand in deelstaat Mecklenburg-Vorpommern.</p> <p>In totaal zijn vier dorpen ontruimd vanwege de brand. Het gaat om Volzrade, Alt Jabel, Jessenitz-Werk en Trebs. De inwoners van die laatste twee plaatsen mogen nu terugkeren. Ook drie huizen bij Hohen Woos zijn weer vrijgegeven.</p><p>Inwoners van Volzrade en Alt Jabel mogen nog niet naar huis. Die plaatsen liggen het dichtst bij de brandhaard. Daarom moeten volgens de lokale autoriteiten nog zo’n vierhonderd mensen bij verwanten of in noodopvangcentra blijven.</p><p>Het vuur woedt op een voormalig militair oefenterrein. De bluswerkzaamheden worden bemoeilijkt door onontplofte munitie in het gebied.</p>
