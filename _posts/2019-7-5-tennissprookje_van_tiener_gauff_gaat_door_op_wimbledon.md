---
layout: post
title: "Tennissprookje van tiener Gauff gaat door op Wimbledon"
date: Fri, 05 Jul 2019 21:30:17 +0200
categories: 
- sport 
- tennis 
externe_link: "https://www.telegraaf.nl/sport/302579311/tennissprookje-van-tiener-gauff-gaat-door-op-wimbledon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bbc5c1b0-9f63-11e9-ab22-02d2fb1aa1d7.jpg"
---

<p class="intro">Het sprookje van Cori Gauff, de tienersensatie op Wimbledon, gaat voorlopig nog even door.</p> <p>De 15-jarige tennisster, die in de eerste ronde van het toernooi voor een daverende sensatie zorgde door Venus Williams uit te schakelen, was vrijdagavond in de derde ronde te sterk voor de Sloveense Polona Hercog: 3-6 7-6 (7) 7-5.</p><p>Capriati</p><p>De tennispuber had kreeg in de eerste ronde liefst vier matchpoints tegen Williams, die ze uiteindelijk versloeg. Ze werd daarmee de jongste winnares van een eersterondeduel op Wimbledon sinds Jennifer Capriati in 1991.</p><p>In de tweede ronde versloeg Gauff vervolgens de Slowaakse Magdalena Rybarikova (6-3 6-3), waarna nu dus ook Hercog aan de zegekar gebonden werd. En daar zag het niet naar uit. Gauff verloor de eerste set en balanceerde in de tweede set op het randje van uitschakeling. Na een 3-0 en 5-2 achterstand en een overleefd matchpoint slaagde de nummer 313 van de wereldranglijst er tóch nog in een tiebreak uit te slepen. Die won ze, waarna ze derde set ook naar zich toetrok.</p><p>Geen ontzag</p><p>Het publiek in Londen is inmiddels als een blok gevallen voor de Amerikaanse puber, die geen ontzag toont voor haar tegenstanders. „Ik geef nooit op, wat de score ook is”, zei ze kort na afloop van de partij tegenover de BBC. „Ik kan het amper geloven wat hier gebeurt.”</p><p>Ze treft in de vierde ronde Simona Halep, een op papier een veel betere speelster. De Roemeense nummer 7 van de plaatsingslijst won in de derde ronde overtuigend van de Wit-Russin Viktoria Azarenka: 6-3 6-1.</p>
