---
layout: post
title: "Vader en dochter (4) uit Nederlands gezin verongelukt op Duitse snelweg"
date: Sun, 28 Jul 2019 18:18:00 +0200
category: binnenland
externe_link: "https://www.telegraaf.nl/nieuws/1277499272/vader-en-dochter-4-uit-nederlands-gezin-verongelukt-op-duitse-snelweg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5b0e4cb8-b1ea-11e9-b798-02d2fb1aa1d7.jpg"
---

<p class="intro">Bij een ernstig verkeersongeval op de snelweg A8 bij München zijn zondagochtend rond 7.30 uur een Nederlandse man (44) en zijn 4-jarige dochtertje uit Scherpenzeel om het leven gekomen. De 39-jarige moeder en een zoon van 11 en dochter van 12 jaar oud raakten ernstig gewond, meldt de Duitse politie. „Onze mensen bieden consulaire bijstand aan de familie en staan in contact met de Duitse autoriteiten”, zegt een woordvoerster van Buitenlandse Zaken.</p> <p>Het VW-busje van het gezin is van de weg geraakt en naast de snelweg tegen boom gebotst. Het voertuig werd bestuurd door de moeder. Het gezin was met het busje onderweg naar het zuiden.</p><p>De man, die linksachter in het voertuig zat en het 4-jarige meisje dat achterin in het midden zat, kwamen om bij het ongeluk”, vertelt een woordvoerder van de politie aan het Duitse Bild. „De moeder, die het voertuig bestuurde, een meisje van 12 jaar dat op de achterbank zat en een 11-jarige jongen op de passagiersstoel raakten ernstig gewond.”</p><p>Buren van het gezin reageren geschokt. „We kennen elkaar allemaal in deze straat en zijn altijd weer blij als iedereen veilig terug is. Maar nu horen we dit”, vertelt een buurvrouw van de familie aan het AD.</p><p>Bekneld</p><p>Volgens de politie is de oorzaak van het ongeluk nog niet duidelijk. De kinderen zijn na de klap in het busje bekneld geraakt en de brandweer heeft hen eruit moeten ontzetten.</p><p>De gewonden zijn met drie traumahelikopters naar verschillende ziekenhuizen overgebracht. Bij het van de weg raken, is het busje rakelings langs een auto met vier inzittenden gereden. De bestuurder kon op tijd remmen. De inzittenden kwamen met de schrik vrij.</p><p>De A8 richting Salzburg is urenlang afgesloten geweest.</p>
