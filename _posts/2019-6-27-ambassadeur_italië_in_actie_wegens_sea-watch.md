---
layout: post
title: "Ambassadeur Italië in actie wegens Sea-Watch"
date: Thu, 27 Jun 2019 09:08:15 +0200
categories: 
- entertainment 
- opinie 
externe_link: "https://www.telegraaf.nl/nieuws/74984613/ambassadeur-italie-in-actie-wegens-sea-watch"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/14d8d34a-98bc-11e9-8417-02d1dbdc35d1.jpg"
---

<p class="intro">De Italiaanse ambassadeur in Den Haag zet volgens Rome ’formele stappen’ rond het onder Nederlandse vlag varende schip Sea-Watch 3. De boot met 42 voor de Afrikaanse kust opgepikte migranten is donderdag de haven van Lampedusa binnengevaren, ondanks een verbod van de autoriteiten. De boot mag volgens Italiaanse media in de avond aanmeren.</p> <p>De regering in Rome vindt dat Nederland nalatig is in de kwestie. Vicepremier Matteo Salvini windt zich al dagen op over het feit dat de Nederlandse regering zich hiermee niet bemoeit. Hij sprak donderdag zelfs van „een vijandige daad.” Nederland zou volgens hem een taak hebben om de migranten op te nemen of te helpen naar een ander land te gaan. Op papier is de 46 jaar oude boot een Nederlands pleziervaartuig.</p><p>De Duitse organisatie Sea-Watch zegt er vluchtelingen mee uit zee te redden. Maar Salvini beschouwt Sea-Watch als een bende mensensmokkelaars die met het schip voor de kust van Libië illegale migratie en ongelukken op zee uitlokt. De Italiaanse politie is volgens persbureau ANSA aan boord gegaan.</p>
