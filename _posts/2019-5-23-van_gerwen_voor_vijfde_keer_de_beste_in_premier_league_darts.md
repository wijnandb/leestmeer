---
layout: post
title: "Van Gerwen voor vijfde keer de beste in Premier League Darts"
date: Thu, 23 May 2019 21:02:58 +0200
category: sport
externe_link: "https://nos.nl/l/2286021"
feature_image: "https://nos.nl/data/image/2019/05/23/552125/1008x567.jpg"
---

<p>Michael van Gerwen heeft voor de vierde keer op rij de Premier League Darts op zijn naam geschreven. In de finale in de O2 Arena in Londen gaf hij Rob Cross met 11-5 het nakijken.</p>
<p>Van Gerwen boekte in totaal zijn vijfde eindzege en incasseert als winnaar van de prestigieuze dartscompetitie 250.000 pond, omgerekend ruim 280.000 euro.</p>
<p>De Vlijmenaar brak Cross meteen en nam ruim afstand van zijn tegenstander. Bij een 5-1 voorsprong beet Cross ineens van zich af. De wereldkampioen van 2018 kwam terug tot 5-4, kreeg kansen om de stand gelijk te trekken, maar in plaats van 5-5 werd het 6-4.</p>
<p>Van Gerwen schakelde na de pauze weer een tandje bij en liep uit naar 8-4. Een tweede comeback van Cross bleef daarna uit. Van Gerwen sloot af met een 130-finish.</p>
<p>Eerder op de avond versloeg de Brabander in de halve finales Daryl Gurney met 10-7.</p>
<p>Met Robin van Persie als supporter begon Van Gerwen behoorlijk aan de partij. Gurney, die eerder tijdens de reguliere competitie twee keer te sterk bleek voor de Nederlander, hield echter lange tijd gelijke tred.</p>
<p>De Noord-Ier miste in de negende leg zelfs twee pijlen voor een breek. Van Gerwen, die na zijn goede start zichtbaar worstelde, haalde de pauze met een 5-5 tussenstand.</p>
<p>Na de onderbreking brak Gurney meteen de leg van zijn tegenstander, maar Van Gerwen herstelde zich: 6-6. Hij liep daarna verder uit en behaalde uiteindelijk een 10-7 overwinning.</p>
