---
layout: post
title: "Trump herdenkt 9_11 met minuut stilte"
date: Wed, 11 Sep 2019 16:50:33 +0200
categories: 
- entertainment 
- opinie 
externe_link: "https://www.telegraaf.nl/nieuws/597355348/trump-herdenkt-9-11-met-minuut-stilte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9b2f86be-d4a3-11e9-9211-02c309bc01c1.jpg"
---

<p class="intro">De Amerikaanse president Donald Trump en zijn echtgenote Melania hebben in Washington de aanslagen van 9/11 herdacht met een minuut stilte. Het is woensdag exact 18 jaar geleden dat terroristen de aanslagen van 11 september 2001 pleegden waardoor New York, Washington en Shanksville werden getroffen. Daarbij vielen meer dan 3000 doden.</p> <p>De ceremonie in de tuin van het Witte Huis begon om 8.46 uur, de tijd dat het eerste passagiersvliegtuig in de noordtoren van het WTC vloog. Om 9.03 volgde een tweede vliegtuig in de zuidtoren. Later die ochtend stortten beide gebouwen in. Daarbij kwamen ruim 2700 mensen om het leven. Ook vlogen terroristen een toestel in het Pentagon en stortte een vierde gekaapt toestel neer in een veld in de plaats Shanksville in Pennsylvania.</p><p>Bij de herdenking waren overlevenden, nabestaanden van de slachtoffers en hulpverleners aanwezig. Later woensdag woont Trump ook nog de herdenking bij het Pentagon bij.</p>
