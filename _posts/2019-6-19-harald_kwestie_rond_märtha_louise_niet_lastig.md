---
layout: post
title: "Harald: kwestie rond Märtha Louise niet lastig"
date: Wed, 19 Jun 2019 22:46:05 +0200
categories: 
- entertainment 
- royalty 
externe_link: "https://www.telegraaf.nl/entertainment/1237560287/harald-kwestie-rond-martha-louise-niet-lastig"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4222d344-92d3-11e9-bef9-02d1dbdc35d1.jpg"
---

<p class="intro">Koning Harald van Noorwegen heeft zich voor het eerst uitgelaten over de ophef rond zijn dochter prinses Märtha Louise. In gesprek met de Noorse staatsomroep NRK bevestigde hij dat er gesprekken zijn over het gebruik van haar titel bij commerciële activiteiten. Maar een ’lastige kwestie’ is het volgens Harald zeker niet.</p> <p>„We kunnen op dit moment niet zeggen hoe ver we zijn. Maar we proberen tot een oplossing te komen”, aldus de koning.</p><p>Harald deed zijn uitspraken tijdens een tournee langs provincies. Dinsdag was Jondal en Odda aan de beurt, woensdag volgde Granvin en Ulvik. De koning had daarbij weer gezelschap van zijn vrouw koningin Sonja, die vorige week vanwege een infectie aan haar rechtervoet verstek moest laten gaan tijdens het Zuid-Koreaans staatsbezoek aan Noorwegen.</p><p>Prinses Märtha Louise raakte vorige maand in opspraak toen ze meldde dat ze een relatie had met Durek Verrett. Niet om haar nieuwe liefde maar vooral omdat ze samen met hem op tournee ging en de toer in de markt was gezet als ’De prinses en de sjamaan’. Het Noorse hof liet hierop weten met haar te gaan praten over het gebruik van haar officiële titel bij commerciële activiteiten.</p>
