---
layout: post
title: "Kersverse ouders Harry en Meghan maken naam zoontje bekend"
date: Wed, 08 May 2019 17:51:37 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/kcgNWp_keWg/2283742"
feature_image: "https://nos.nl/data/image/2019/05/08/548590/1008x567.jpg"
---

<p>Buckingham Palace heeft de naam bekendgemaakt van het zoontje van prins Harry en zijn vrouw Meghan. De baby heet Archie Harrison Mountbatten-Windsor, roepnaam Archie.</p>
<p>De kersverse ouders lieten vanmiddag hun zoon zien aan de wereldpers. "Hij is erg rustig en slaapt goed", zei Meghan.</p>
<p>Archie is de zevende in de lijn van de troonopvolging. Zijn ouders hebben ervoor gekozen om hem geen adellijke titel te geven. Als zoon van een hertog (Harry), had hij de titel graaf of heer kunnen krijgen.</p>
<p>Zijn tweede naam Harrison staat natuurlijk voor "zoon van Harry" en Mountbatten-Windsor is een achternaam die sommige leden van het Britse koningshuis hanteren.</p>
<p>Archie is een populaire naam in het Verenigd Koninkrijk. Hij stond twee jaar geleden op de 18de plaats in de namenranglijst in Engeland en Wales. Toen werden er meer dan 2800 'Archies' geboren.</p>
<p>De Britse wedkantoren houden zich al tijden bezig met de naam van de baby. Veel genoemd werden namen als James, Alexander en Arthur. Archie dook niet in die lijstjes op, maar een enkeling zocht wel in die hoek. Zo deed een socioloog in de Daily Express de voorspelling dat Meghan en Harry voor een traditionele jongensnaam zouden kiezen met een informele twist. "Zoals Alfie of Archie."</p>
<p>En ook Volkskrant-columnist Aaf Brandt Corstius wist het gisteren al zeker, blijkt uit de kop van haar stuk: De nieuwe koninklijke baby zal Archibald gaan heten, mark my words.</p>
<p>Bij Windsor Castle en Buckingham Palace reageerden toeristen op foto's en de naam van de pasgeboren baby:</p><img src="http://feeds.feedburner.com/~r/nosnieuwskoningshuis/~4/kcgNWp_keWg" height="1" width="1" alt=""/>
