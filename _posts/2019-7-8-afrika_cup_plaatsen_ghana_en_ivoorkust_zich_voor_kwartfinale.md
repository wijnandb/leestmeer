---
layout: post
title: "Afrika Cup: Plaatsen Ghana en Ivoorkust zich voor kwartfinale?"
date: Mon, 08 Jul 2019 10:07:23 +0200
category: sport
externe_link: "https://www.telegraaf.nl/sport/1074379887/afrika-cup-plaatsen-ghana-en-ivoorkust-zich-voor-kwartfinale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4c4fa692-a158-11e9-baee-0217670beecd.jpg"
---

<p class="intro">Afrikaanse tackles, een kloppend hart voor voetbal, grote sterren uit Europese topcompetities, geldproblemen en hier en daar een tintje Eredivisie. Wij houden u aankomende weken op de hoogte over de Afrika Cup, die dit jaar wordt gehouden in Egypte</p> <p>Maandag scharen de laatste twee landen zich bij de laatste acht. Om 18.00 uur trapt Mali, de gevaarlijke outsider voor de titel, af tegen Ivoorkust. De winnaar van dit duel stuit in de kwartfinale op het sterke Algerije. Ghana en Tunesië sluiten de achtste finales af (21.00 uur). In de kwartfinale staat Madagaskar te wachten.</p><p>Algerij heeft wederom bewezen dat het een gedoodverfde favoriet is voor de eindzege. De Woestijnratten domineerde tegen Guinee en kwamen in verdedigend opzicht niet in de problemen. Onder leiding van sterspeler Riyad Mahrez werd Guinee - waar Naby Keita het toernooi vroegtijdig moest verlaten wegens een blessure - met 3-0 naar huis gestuurd. Algerije hield opnieuw het doel schoon en heeft nog geen tegentreffer geïncasseerd.</p><p>Madagaskar heeft een nieuw hoofdstuk toegoevoegd aan zijn Afrika Cup-droom. De debutant op het eindtoernooi won na strafschoppen van Congo-Kinshasa en plaatst zich voor de kwartfinale.</p><p>Thuisland en titelfavoriet Egypte is verrassend uitgeschakeld in de achtste finale van de Afrika Cup. Zuid-Afrika was met 1-0 te sterk voor de Farao’s. De Zuid-Afrikanen leunden de tweede helft op de verdediging en gokten op de counter. Die tactiek betaalde zich vijf minuten voor het eindsignaal uit in het enige doelpunt van de wedstrijd. Thembinkosi Lorch stond oog in oog met de keeper en schoof rustig de 1-0 binnen. Het sprookje van Lars Veldwijk en Bafana Bafana duurt zo voort, waar de Afrika Cup voor Mohamed Salah eindigt in een ware nachtmerrie.</p><p>Clarence Seedorf en Patrick Kluivert kunnen hun koffers inpakken. Het trainersduo, dat het bij Kameroen voor het zeggen heeft, is uitgeschakeld door buurland Nigeria na een doelpuntrijk duel. Nigeria kwam snel op 1-0 voor, maar nog voor het rustsignaal was het Kameroen dat met 2-1 voor stond. De tweede helft gaven de Ontembare Leeuwen de voorsprong uit handen. Odion Ighalo maakte de gelijkmaker en scoorde zijn tweede doelpunt van de avond en leverde enkele minuten later de assist af op Alex Iwobi.</p><p>Marokko ging vrijdagavond als eerste land op voor een plaats in de kwartfinale, maar werd pijnlijk uitgeschakeld. Ajacied Hakim Ziyech kreeg in blessuretijd dé kans om Marokko naar de 2-1 zege te schieten, maar faalde vanaf de strafschopstip. In de noodzakelijk geworden penaltyserie (na 120 minuten was het 1-1) gingen de Marokkanen uiteindelijk ten onder. Senegal won (ondanks een gemiste penalty van Sadio Mané) met 1-0 van Uganda. Mané had voor zijn strafschop ook al de openingsgoal gemaakt.</p><p>Kwartfinales</p><p>Senegal - Benin
Nigeria - Zuid-Afrika
Mali/Ivoorkust - Algerije
Madagaskar - Ghana/Tunesië</p><p>Achtste finales</p><p>Marokko - Benin 1-1 (Benin wns)
Uganda - Senegal 0-1
Nigeria - Kameroen 3-2
Egypte - Zuid-Afrika 0-1
Madagaskar - Congo-Kinshasa 2-2 (Madagaskar wns)
Algerije - Guinee 3-0
Mali - Ivoorkust
Ghana - Tunesië</p>
