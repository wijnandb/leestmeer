---
layout: post
title: "Flater overheid: Telegraaf-tiplijn als noodnummer verstuurd via NL-Alert"
date: Mon, 24 Jun 2019 19:07:49 +0200
categories: 
- entertainment 
- opinie 
externe_link: "https://www.telegraaf.nl/nieuws/1957423970/flater-overheid-telegraaf-tiplijn-als-noodnummer-verstuurd-via-nl-alert"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9c38f9e4-96c0-11e9-9adb-02d1dbdc35d1.jpg"
---

<p class="intro">Update - Tijdens de landelijke KPN-storing hebben de overheidsinstanties maandag een fout telefoonnummer gecommuniceerd via NL-Alert als alternatief noodnummer voor mensen die 112 niet konden bereiken. Het genoemde nummer was het nummer van de WhatsApp-tiplijn van De Telegraaf. Minister Ferd Grapperhaus heeft de hoofdredactie van De Telegraaf excuses aangeboden.</p> <p>Honderden mensen meldden zich vanavond plots in de Telegraaf-tiplijn, waar doorgaans nieuwstips worden ingestuurd door lezers. Nu kwamen er verzoeken om de politie te bereiken. Veel mensen waren verbaasd of in de war: van wie is dit nummer?</p><p>De Telegraaf roept mensen op NIET het nummer 06-13650952 te gebruiken in noodsituaties, ook niet via WhatsApp. Dat nummer wordt gebruikt om in contact te komen met onze redactie.</p><p>Later op maandagavond werd een nieuw NL-Alert verstuurd met een WhatsApp-nummer waarmee de hulpdiensten wel te bereiken waren: 0610000011. Inmiddels is de storing verholpen, aldus KPN. Het noodnummer 112 is weer bereikbaar in heel Nederland.</p><p>Het ministerie van Justitie en Veiligheid bevestigt de fout. „We betreuren dat het verkeerde nummer is gebruikt. We zoeken nog uit hoe dit kon gebeuren”, aldus een woordvoerder. Kamerlid Geert Wilders heeft één woord over voor de verantwoordelijken: ’Sukkels’, schrijft hij op Twitter.</p><p>Meldingen</p><p>In totaal waren er zeker 400 meldingen. Het overgrote deel daarvan ging niet over een urgente noodsituatie.</p><p>Deze krant heeft sinds de fout bekend werd alle urgente meldingen doorgestuurd naar de hulpdiensten, onder meer over onwelwordingen, branden, inbraakpoging en verkeersongelukken.</p><p>Op het matje</p><p>Vandaag legde een storing het netwerk van de hulpdiensten urenlang plat. De directie van KPN moet op het ministerie van Justitie en Veiligheid komen uitleggen hoe de noodnummers zo lang getroffen konden worden. Minister Grapperhaus wil er zeker van zijn dat het „niet morgen weer” misgaat. De minister bemoeide zich persoonlijk met de landelijke storing, die urenlang duurde. Hij zegt rechtstreeks contact te hebben onderhouden met de KPN-top.</p><p>Minister Grapperhaus heeft ook Telegraaf-hoofdredacteur Paul Jansen gebeld om zijn excuses te maken voor de fout waarbij de Telegraaf-tiplijn door de overheid werd doorgestuurd als alternatieve 112-lijn. „We waarderen het zeer dat de minister contact heeft gezocht”, aldus Jansen.</p>
