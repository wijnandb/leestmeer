---
layout: post
title: "Consumentenbond: 'AliExpress houdt zich niet aan de Europese regels'"
date: Fri, 17 May 2019 07:50:20 +0200
category: nieuws
externe_link: "https://nos.nl/l/2285062"
feature_image: "https://nos.nl/data/image/2019/05/17/550587/1008x567.jpg"
---

<p>De verkoopvoorwaarden van AliExpress, onderdeel van de Chinese webwinkelgigant Alibaba, zijn volgens de Consumentenbond in strijd met Europese consumentenregels. Daarom vragen de Consumentenbond en vijf andere Europese consumentenorganisaties aan hun nationale toezichthouder om in te grijpen.</p>
<p>In de voorwaarden van AliExpress staat dat een koper bij problemen met een leverancier bij een arbitrage-instituut in Hongkong moet aankloppen, stelt de Consumentenbond. Consumenten moeten volgens Europese wetgeving bij zo'n geval echter in hun eigen land naar de rechter kunnen stappen.</p>
<h2>'Niet onderhandelbaar'</h2>
<p>De Consumentenbond zegt dat bij de Chinese webwinkel klanten hun aankoop niet binnen veertien dagen mogen terugsturen zonder een reden op te geven en ook dat is in strijd tegen Europese regels. Bovendien vindt de Consumentenbond dat de Chinese webwinkel niet duidelijk aangeeft wat de wettelijke garantietermijn is.</p>
<p>"Als Alibaba op de Europese markt wil handelen, moet het de hier geldende regels respecteren." Volgens directeur Sandra Molenaar van de Consumentenbond is dat niet onderhandelbaar. "We vragen de Autoriteit Consument &amp; Markt dringend om naar de kwestie te kijken, en samen met andere Europese toezichthouders actie te ondernemen."</p>
