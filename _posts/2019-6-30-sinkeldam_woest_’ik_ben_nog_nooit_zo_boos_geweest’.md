---
layout: post
title: "Sinkeldam woest: ’Ik ben nog nooit zo boos geweest’"
date: Sun, 30 Jun 2019 20:57:22 +0200
category: sport
externe_link: "https://www.telegraaf.nl/sport/1670305215/sinkeldam-woest-ik-ben-nog-nooit-zo-boos-geweest"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e44f89d0-9b68-11e9-9168-0217670beecd.jpg"
---

<p class="intro">In woord en gebaar maakte Ramon Sinkeldam zijn onvrede kenbaar. Danny van Poppel raakte in de eindsprint van het NK op de weg volledig van zijn lijn om de Noord-Hollander van Groupama-FDJ met bijna noodlottige gevolgen de hekken in te duwen. De kampioen van 2017 zag zichzelf daarmee uitgeschakeld voor zijn tweede titel en liet duidelijk zien en horen hoe hij daar over dacht.</p> <p>„Ik ben nog nooit zo boos geweest”, foeterde Sinkeldam. „Van Poppel gooit gewoon de deur dicht. Ik ga niet zeggen dat ik had gewonnen, want Fabio reed een geweldige sprint. Maar ik ben kwaad omdat ik geen kans heb gekregen. Dat Van Poppel wordt teruggezet is terecht, maar ik koop helemaal niks voor de zevende plaats waar ik nu op eindig. Ik had sowieso voor de vierde keer op het podium gestaan van het NK.”</p><p>Van Poppel van Jumbo-Visma werd door de jury gedeclasseerd en van de tweede plaats teruggezet naar plek 28. „Je ziet duidelijk dat Danny van zijn lijn wijkt, dus de beslissing was terecht”, liet ploegleider Addy Engels weten.</p>
