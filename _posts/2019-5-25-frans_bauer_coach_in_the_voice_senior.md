---
layout: post
title: "Frans Bauer coach in The Voice Senior"
date: Sat, 25 May 2019 15:34:19 +0200
category: entertainment
externe_link: "https://www.telegraaf.nl/entertainment/3646636/frans-bauer-coach-in-the-voice-senior"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1556a4d4-7f01-11e9-89d3-0218eaf05005.jpg"
---

<p class="intro">Nu Frans Bauer zijn contract bij RTL heeft getekend, is gelijk een van zijn eerste klussen bij de zender bekend: de zanger neemt het volgende seizoen van The Voice Senior plaats in een van de rode stoelen als coach.</p> <p>„We zijn blij dat een man met deze muzikale geschiedenis en kennis plaatsneemt in de rode coachstoel”, zegt een woordvoerder van RTL. „We maken later bekend wie de andere coaches worden. The Voice Senior is dit najaar te zien.”</p><p>In april maakte RTL bekend dat Frans een reis- en muziekprogramma gaat presenteren. Zelf liet Frans weten dat hij, na jaren voor de AvroTros te hebben gewerkt, toe is aan een nieuwe uitdaging.</p><p>In het eerste seizoen van The Voice Senior zaten Angela Groothuizen, Marco Borsato en Ilse DeLange op de coachstoelen, Gerard Joling en Gordon vormden toen een duo. Inmiddels is Gordon vertrokken naar Talpa, Joling heeft een contract getekend bij RTL. Ook Groothuizen staat onder contract bij de zender.</p><p>De tv-talentenjacht voor senioren (60-plus) debuteerde in augustus vorig jaar en telde vier afleveringen. Jimi Bellmartin (team Geer en Goor) werd gekroond tot winnaar. The Voice Senior wordt in het nieuwe seizoen gepresenteerd door Martijn Krabbé en Lieke van Lexmond. Zij vervangt Wendy van Dijk, die net als Gordon overstapte naar Talpa.</p>
