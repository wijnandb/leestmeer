---
layout: post
title: "Zingend trekt Klopp lange neus naar criticasters: 'Let's talk about six'"
date: Sun, 02 Jun 2019 11:54:51 +0200
categories: 
- sport 
- voetbal 
externe_link: "https://nos.nl/l/2287286"
feature_image: "https://nos.nl/data/image/2019/06/02/554125/1008x567.jpg"
---

<p>"Let's talk about six, baby. Let's talk about you and me. Let's talk about all the good things and the bad things, that may be. Let's talk about six!"</p>
<p>Zingend trekt JÃ¼rgen Klopp een lange neus naar de criticasters, die hem er de afgelopen jaren op wezen dat hij zijn ploegen weliswaar naar veel finales coachte, maar telkens aan het kortste eind trok.</p>
<p>Na zes verloren finales kon hij zijn geluk dan ook niet op, nadat hij Liverpool zaterdagavond in het Wanda Metropolitano naar de zesde Champions League-zege had geloodst.</p>
<p>En daar bleef het niet bij, want later op de persconferentie liet Klopp nogmaals zijn zangtalenten horen en bracht een korte rap ten gehore die vorig jaar, na de verloren finale tegen Real Madrid, door een bevriende zanger en zijn assistent-coach is bedacht:</p>
<p>"We saw the European Cup, but Real Madrid had all the f*cking luck. We keep on being cool, we'll bring it back to Liverpool."</p>
<p>Klopp: "En er is ook een Duitse versie van."</p>
<p>Naast de nodige liedjes had hij lovende woorden voor zijn ploeg. "We haalden 97 punten in de Premier League en wonnen de Champions League. Het was een ongelooflijk lange weg, maar we hebben het gedaan. Waanzinnig."</p>
<h2>'Bier! Bier!'</h2>
<p>Ook Klopps spelers konden het nauwelijks beseffen na afloop. "We moesten tot het gaatje gaan. Natuurlijk hielp de vroege goal uit de penalty, dat gaf ons een boost. Maar het kan ook erg gevaarlijk zijn. Zo'n finale is mentaal erg zwaar", zei Virgil van Dijk, die werd verkozen tot beste speler van de wedstrijd.</p>
<p>Om die reden werd hij gevraagd of hij denkt de Ballon d'Or, de prijs voor beste voetballer van het jaar, te kunnen veroveren. De nuchtere verdediger bleef bescheiden: "Ik denk niet aan de Ballon d'Or. Ik denk dat Lionel Messi de beste speler in de wereld is, of hij nou in de Champions League-finale staat of niet."</p>
<p>Van Dijks teamgenoten keken al uit naar het ongetwijfeld grote feest dat hun te wachten staat bij thuiskomst in Liverpool. "Bier! Bier!" riep Robertson. Milner: "Ik ben er zeker van dat Liverpool op z'n kop staat vanavond. En dat het morgen ook het geval is wanneer we terugkomen."</p>
<h2>'Grote stap voorwaarts'</h2>
<p>In het kamp van Tottenham Hotspur heerste natuurlijk de teleurstelling, maar was er ook ruimte voor een gevoel van trots. "Een plek in de finale is voor Tottenham een grote stap voorwaarts. We mogen trots zijn", liet aanvoerder en doelman Hugo Lloris weten.</p>
<p>Manager Mauricio Pochettino heeft een wijze les geleerd: "Het gaat er niet om of we eventueel meer hadden verdiend dan we hebben gekregen. Het spelen van finales draait om winnen."</p>
