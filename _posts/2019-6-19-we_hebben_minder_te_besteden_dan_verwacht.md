---
layout: post
title: "We hebben minder te besteden dan verwacht"
date: Wed, 19 Jun 2019 07:11:02 +0200
categories: 
- financieel 
- koersen 
externe_link: "https://www.telegraaf.nl/nieuws/229563614/we-hebben-minder-te-besteden-dan-verwacht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b345ce34-9277-11e9-bd00-02d2fb1aa1d7.jpg"
---

<p class="intro">Nederlanders hebben dit jaar minder te besteden dan eerder verwacht. Dat blijkt uit de nieuwste raming van het Centraal Planbureau (CPB). Onze koopkracht zal dit jaar nog steeds groeien, maar de doorsnee Nederlander gaat er naar verwachting 1,2 procent op vooruit en niet meer de voorspelde 1,6 procent.</p> <p>Voor volgend jaar ziet de koopkrachtstijging er juist weer iets positiever uit dan in de vorige voorspelling van het CPB: 1,4 procent erbij in plaats van 1,3.</p><p>Dit jaar valt de koopkrachtstijging minder positief uit dan verwacht omdat de lonen maar beperkt stijgen. Ondertussen stijgen de prijzen wel flink door, onder meer vanwege de verhoogde btw. Het CPB verwacht dat de lonen dit jaar met 2,5 procent stijgen en de prijzen met 2,6 procent.</p><p>Premier Rutte deed afgelopen weekend al een oproep aan bedrijven om werknemers hogere salarissen te gaan geven. Het mantra van zijn kabinet, dat deze periode iedereen eindelijk moet gaan voelen dat het beter gaat met de economie, staat met deze beperkte koopkrachtplus onder druk. Vooral de koopkrachtstijging bij de lagere inkomens blijft achter.</p><p>De groei van onze economie, gemeten aan het brute binnenlands product, zou volgens de eerdere voorspelling van het CPB uitkomen op 1,5 procent in dit jaar en volgend jaar eveneens. Maar dat wordt in de nieuwe berekeningen iets naar boven bijgesteld: dit jaar zal de economie met 1,7 procent groeien volgens het CPB.</p><p>In de oppositie wordt er verontwaardigd gereageerd op dat de koopkrachtstijging toch minder mooi is dan eerder voorspeld. „En weer heeft Rutte de boel belazerd”, twittert Wilders. SP-leider Lilian Marijnissen: „En wéér blijkt vandaag wat veel mensen al lang zagen: de prijzen stijgen harder dan de lonen. Wéér worden de mooie beloften van dit kabinet niet waargemaakt.”</p><p>In de coalitie wordt er op gewezen dat de koopkracht nog steeds stijgt. Het valt dus weliswaar tegen ten opzichte van een eerdere voorspelling, maar feit blijft dat we er op vooruit gaan dit jaar en dat is wat telt. CU-Kamerlid Bruins: “Dus volgens het CPB gaan we er gemiddeld niet vier maar drie tientjes per maand op vooruit dit jaar. Het is niet erg zinvol om mensen ieder kwartaal weer blij of boos te maken met deze door politiek en planbureau zelfgecreëerde schijnzekerheid.”</p>
