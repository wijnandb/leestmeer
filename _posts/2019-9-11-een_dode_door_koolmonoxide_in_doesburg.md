---
layout: post
title: "Een dode door koolmonoxide in Doesburg"
date: Wed, 11 Sep 2019 09:39:00 +0200
categories: 
- entertainment 
- opinie 
externe_link: "https://www.telegraaf.nl/nieuws/682552731/een-dode-door-koolmonoxide-in-doesburg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a5d5599e-d48b-11e9-acd1-0255c322e81b.jpg"
---

<p class="intro">In een dubbele woning aan de Monseigneur Bekkerslaan in Doesburg zijn vanochtend drie mensen met ernstige gezondheidsproblemen aangetroffen. Een van hen is overleden, een moeder en haar kind zijn er nog ernstig aan toe.</p> <p>Volgens brandweerwoordvoerder Marco Misset werd het drietal vanmorgen door hun medebewoners onwel aangetroffen. „Eentje was er slecht aan toe.” Allen zijn naar ziekenhuizen in de buurt vervoerd. Daar overleed een van de slachtoffers, de vader van het gezin.</p><p>Misset heeft nog geen zekerheid over de oorzaak, maar wel een sterk vermoeden. „We denken aan koolmonoxide. Zo zie je maar weer eens hoe gevaarlijk dat kan zijn.” Het huis wordt goed geventileerd en de brandweer doet binnen onderzoek. Ook is de straat nog afgezet en staan er meerdere ambulances te wachten.</p><p>De overige elf bewoners van de rijtjeswoning - het gaat om een gekoppelde dubbele woning - zijn opgevangen in een sportkantine, een kleine vijftig meter verderop in dezelfde straat. De elf anderen zijn allemaal kinderen uit het gezin. Een aantal van hen is volwassen. De elf zijn nagekeken door ambulancepersoneel. Bij hen zijn geen medische problemen vastgesteld. Een deel is in het ziekenhuis bij hun opgenomen familie, de anderen zijn opgevangen in de kantine van een sportclub om de hoek.</p><p>Aanvankelijk meldde de veiligheidsregio dat drie personen met ernstige gezondheidsproblemen werden gereanimeerd, maar uiteindelijk blijkt alleen de vader te zijn gereanimeerd. Dat mocht echter niet meer baten.</p>
