---
layout: post
title: "Bijna 3 miljoen Nederlanders wonen alleen"
date: Fri, 06 Sep 2019 00:14:55 +0200
categories: 
- entertainment 
- opinie 
externe_link: "https://www.telegraaf.nl/nieuws/1167348108/bijna-3-miljoen-nederlanders-wonen-alleen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/feea04ea-d02a-11e9-a415-0255c322e81b.jpg"
---

<p class="intro">Steeds meer mensen wonen alleen. In 2018 vormden bijna 3 miljoen mensen alleen een huishouden, 17,4 procent van de bevolking. Tien jaar eerder was dat nog 15,7 procent, meldt het Centraal Bureau voor de Statistiek (CBS) vrijdag.</p> <p>In bijna alle leeftijdsgroepen wonen mensen vaker alleen. Alleen zeventigers en tachtigers wonen juist minder vaak alleen, aldus het CBS. Dat komt doordat ouderen tegenwoordig minder vaak en pas op hogere leeftijd naar een zorginstelling verhuizen (waar ze niet als alleenwonend tellen). Verder stijgt de leeftijd waarop ouderen alleen achterblijven als hun partner overlijdt, doordat mensen langer leven.</p><p>Het aantal mensen dat alleen woont in Nederland, stijgt al sinds de jaren zeventig en dat blijft ook de komende jaren zo. In 2035 zullen 3,6 miljoen Nederlanders in hun eentje een huishouden vormen, ruim een half miljoen meer dan in 2018, verwacht het CBS.</p>
