---
layout: post
title: "Ook in Hamburg is eerste ronde het eindstation voor Haase"
date: Tue, 23 Jul 2019 15:03:01 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/A2FyexS7t-w/2294732"
feature_image: "https://nos.nl/data/image/2019/07/03/560889/1008x567.jpg"
---

<p>Robin Haase is er niet in geslaagd de tweede ronde van het graveltoernooi van Hamburg te bereiken. De Nederlandse nummer 86 van de wereld ging in drie sets ten onder tegen Casper Ruud uit Noorwegen: 3-6, 6-3, 1-6.</p>
<p>Haase speelde in Hamburg zijn zestiende toernooi van het jaar, negen keer strandde hij in de eerste ronde. </p>
<p>In hun pas tweede onderlinge duel, Haase won het eerste treffen, vond de Nederlander geen antwoord op de verwoestende forehand en de kiezelharde opslag van de Noor.</p>
<p>Toen beide bij Ruud begonnen te haperen, was Haase er wel snel bij om te profiteren. In de derde set kon hij echter niet doordrukken en een snel opgelopen achterstand bleek niet meer te repareren.</p>
<p>Afgelopen zondag won Haase met zijn Oostenrijkse gelegenheidspartner Philippe Oswald nog de titel in het dubbelspel op het ATP-toernooi in het Kroatische Umag.</p><img src="http://feeds.feedburner.com/~r/nossporttennis/~4/A2FyexS7t-w" height="1" width="1" alt=""/>
