---
layout: post
title: "Ten Hag tempert verwachtingen bij Ajax"
date: Sun, 19 May 2019 23:02:36 +0200
categories: 
- entertainment 
- opinie 
externe_link: "https://www.telegraaf.nl/sport/3613001/ten-hag-tempert-verwachtingen-bij-ajax"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/93b0704e-7a79-11e9-9657-0255c322e81b.jpg"
---

<p class="intro">De fans van Ajax moeten er beslist niet vanuit gaan dat komend seizoen net zo succesvol wordt als dit jaar, met de dubbel en het bereiken van de halve finale van de Champions League. In het programma Inside Ajax tempert Erik ten Hag de verwachtingen.</p> <p>„Ajax heeft weer van zich doen spreken als talentenfabriek. Door de historie hebben ze een heel goede naam in Europa. En die is nu weer bevestigd”, zegt de trainer in het gezamenlijke programma van de club en hoofdsponsor Ziggo. „Ajax zal die talenten altijd weer voortbrengen. En als wij als leiding, als management daar goed op sturen, zal er volgend seizoen ook weer een sterk team staan. Daar ben ik vast van overtuigd.”</p><p>Er volgt een ’maar’. „Dat kost heel veel werk. We zullen slim en creatief moeten zijn. Dat het team zo goed is als afgelopen seizoen, mag je niet verwachten. Dat is absoluut niet realistisch, want dit hadden we van deze ploeg ook niet verwacht. En natuurlijk kan er weer wat gaan groeien. Maar het is geen vanzelfsprekendheid dat het elk jaar gebeurt. Sterker nog, de kans dat het weer zo gaat vallen … We hebben hier twintig jaar op moeten wachten en ik hoop niet dat het weer twintig jaar duurt…”</p>
