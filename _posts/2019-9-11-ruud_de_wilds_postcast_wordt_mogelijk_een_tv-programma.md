---
layout: post
title: "Ruud de Wilds postcast wordt mogelijk een tv-programma"
date: Wed, 11 Sep 2019 11:33:00 +0200
categories: 
- entertainment 
- gossip 
externe_link: "https://www.telegraaf.nl/entertainment/253687877/ruud-de-wilds-postcast-wordt-mogelijk-een-tv-programma"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a21fe426-d473-11e9-a85c-0218eaf05005.jpg"
---

<p class="intro">Ruud de Wild gaat in de toekomst misschien ook 30 Minuten Rauw op televisie. De dj werkt aan een tv-serie gebaseerd op zijn KRO-NCRV-podcast, verklapte hij woensdagochtend in Koffietijd.</p> <p>„Dat zijn we aan het testen”, aldus Ruud, die vorig jaar april voor het eerst te horen was in zijn interviewpodcast. Of het ook daadwerkelijk op de buis komt, moet nog blijken. „Volgens mij mocht ik eigenlijk niets zeggen.”</p><p>Een woordvoerder van de omroep bevestigt aan BuzzE dat er inderdaad ’iets in ontwikkeling is’, maar dat het nog onzeker is of de serie er ook daadwerkelijk komt. Verdere details over het format wilde ze niet geven.</p><p>In 30 Minuten Rauw vraagt Ruud wekelijks een bekende Nederlander een halfuur het hemd van het lijf. Eerder dit jaar won hij de Dutch Podcast Award in de categorie Kunst, Cultuur &amp; Muziek.</p>
