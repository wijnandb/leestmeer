---
layout: post
title: "Neymar ontkent verkrachting in lange Instagram-post"
date: Mon, 03 Jun 2019 01:30:08 +0200
category: nieuws
externe_link: "https://nos.nl/l/2287383"
feature_image: "https://nos.nl/data/image/2019/06/03/554284/1008x567.jpg"
---

<p>Voetballer Neymar heeft in een uitgebreide video op Instagram ontkend dat hij een vrouw heeft verkracht. In het filmpje dat zeven minuten duurt, doet hij zijn verhaal en toont hij WhatsAppgesprekken tussen de twee.</p>
<p>De Braziliaanse beschuldigde Neymar gisteren ervan dat hij haar vorige maand in een hotelkamer in Parijs in dronken toestand had verkracht. De aanvaller van Paris Saint-Germain had vliegtickets gekocht voor haar, zodat ze naar de Franse hoofdstad kon komen. De vrouw deed pas weer aangifte in BraziliÃ«, omdat ze volgens eigen zeggen te aangeslagen was om naar de politie te gaan in een ander land.</p>
<p>De video van Neymar is op Instagram niet meer te zien, maar op YouTube nog wel: </p>
<p>In de video zegt de aanvaller van Paris Saint-Germain in het Portugees dat hij ontdaan is, maar dat hij de waarheid gaat vertellen over de gebeurtenissen. "Wat zich heeft voorgedaan was een relatie tussen een man een een vrouw, zoals veel andere relaties. De volgende dag is er niks gebeurd en bleven we berichtjes naar elkaar sturen. Ze vroeg me toen om een souvenir voor haar kind."</p>
<p>Neymar zegt dat hij wordt afgeperst en probeert daarom zijn onschuld te bewijzen door de appgesprekken te publiceren. Daarin is te zien dat de vrouw pikante foto's naar de voetballer stuurt. Ook blijkt dat ze de dag na de ontmoeting nog vriendelijke berichten naar elkaar sturen. Daarin wordt niet gesproken over de vermeende verkrachting.</p>
<p>De Braziliaanse politie heeft een onderzoek aangekondigd. Gekeken wordt of Neymar de wet heeft overtreden door de intieme beelden en gesprekken te publiceren.</p>
