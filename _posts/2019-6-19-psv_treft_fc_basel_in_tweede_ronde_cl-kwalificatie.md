---
layout: post
title: "PSV treft FC Basel in tweede ronde CL-kwalificatie"
date: Wed, 19 Jun 2019 12:18:54 +0200
categories: 
- sport 
- voetbal 
externe_link: "https://nos.nl/l/2289690"
feature_image: "https://nos.nl/data/image/2019/06/19/557636/1008x567.jpg"
---

<p>PSV treft in de tweede ronde van de kwalificatie voor de Champions League FC Basel.</p>
<p>De ploeg werd tweede in de Zwitserse competitie, op 20 punten van landskampioen Young Boys. Ricky van Wolfswinkel staat onder contract in Basel. PSV en FC Basel speelden nog niet eerder tegen elkaar in een Europees clubtoernooi.</p>
<p>De eerste duels in de tweede voorronde zijn op 23 en 24 juli, een week later zijn de returns. PSV speelt eerst thuis.</p>
<p>Landskampioen Ajax stroomt de volgende ronde in.</p>
<p>Mark van Bommel: "Iedereen die het internationale voetbal een beetje volgt weet dat FC Basel een goede club is. Ze zijn er eigenlijk altijd bij in Europa en overleven ook regelmatig de groepsfase in de Champions League of Europa League. We gaan ons verdiepen in het Basel van nu. Onze ambitie is helder: we willen de groepsfase halen en dat wil zeggen dat we om te beginnen deze eerste horde moeten nemen."</p>
<p>Vorig seizoen trof Basel in de voorronden van de Europa League met Vitesse ook al een Nederlandse club. De Zwitserse club won beide wedstrijden met 1-0. Van Wolfswinkel scoorde toen in Arnhem.</p>
<h2>Europa League</h2>
<p>De Eindhovenaren moeten totaal drie voorronden overleven om het hoofdtoernooi te bereiken. Wordt PSV uitgeschakeld, dan moet de ploeg instromen in de derde voorronde van de Europa League.</p>
