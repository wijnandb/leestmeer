---
layout: post
title: "’George Clooney’ opgepakt in Thailand"
date: Mon, 17 Jun 2019 08:26:36 +0200
categories: 
- entertainment 
- gossip 
externe_link: "https://www.telegraaf.nl/entertainment/1298047298/george-clooney-opgepakt-in-thailand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d54e3ac0-90c9-11e9-9964-0218eaf05005.jpg"
---

<p class="intro">De Italiaan Francesco Galdelli (58) en zijn vrouw Vanja Goffi (45) zijn gearresteerd in Thailand, omdat de man zich had uitgegeven voor George Clooney en in diens naam kleren had verkocht via internet. Hij had gedaan alsof de kledingzaak door de wereldberoemde acteur zelf was geopend.</p> <p>Mensen die geïnteresseerd waren in de Clooney-kleding werden om de tuin geleid en zijn hun geld kwijt. De oplichtingspraktijk zou al jaren aan de gang zijn geweest. George Clooney vertelde aan een rechter in Milaan dat het stel en nog een medeplichtige inderdaad zijn naam hadden gebruikt om de zogenaamde kledinglijn te promoten.</p><p>Dit was overigens niet het eerste oplichtingszaakje van het stel, dat bekendstaat als de Italiaanse Bonny en Clyde. Eerder verkochten ze al nep-rolexen online. In plaats van de luxe horloges verstuurden ze pakken zout.</p><p>De twee staan al op de radar van Interpol sinds 2013. Ze verbleven in Thailand sinds 2014. Met behulp van drone-opnames wist de politie ze in de kraag te vatten.</p>
