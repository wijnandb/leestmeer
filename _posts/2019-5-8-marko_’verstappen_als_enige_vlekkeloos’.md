---
layout: post
title: "Marko: ’Verstappen als enige vlekkeloos’"
date: Wed, 08 May 2019 14:01:28 +0200
categories: 
- sport 
- autosport 
externe_link: "https://www.telegraaf.nl/sport/3555350/marko-verstappen-als-enige-vlekkeloos"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/87c537cc-7189-11e9-bf65-02c309bc01c1.jpg"
---

<p class="intro">Helmut Marko steekt nogmaals de loftrompet over zijn raspaardje Max Verstappen. De adviseur van Red Bull Racing vindt de Limburger de best presterende Formule 1-coureur van dit moment.</p> <p>„Hamilton, Bottas, Vettel en Leclerc hebben allemaal hun ups en downs gehad. Alleen Max is tot nu toe vlekkeloos. Hij heeft altijd het maximale uit de auto gehaald, en soms zelfs meer”, aldus de inmiddels 76-jarige Oostenrijker tegenover Auto Bild.</p><p>Marko heeft dit jaar al vaker gerept over Grand Prix-overwinningen en zelfs wereldtitelkansen voor Verstappen. In de eerste vier races van het seizoen bleek Red Bull echter niet in staat om voor een overwinning te vechten. „Max is absoluut klaar voor de titel. In Barcelona zullen wij moeten bewijzen dat wij dat ook zijn”, doelt Marko op de updates van komend weekeinde voor Verstappens bolide, de RB15.</p>
