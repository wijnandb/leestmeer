---
layout: post
title: "Westelijke laaglandgorilla geboren in Beekse Bergen"
date: Thu, 16 May 2019 18:46:53 +0200
categories: 
- entertainment 
- opinie 
externe_link: "https://www.telegraaf.nl/nieuws/3600040/westelijke-laaglandgorilla-geboren-in-beekse-bergen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/47f87a7e-77fa-11e9-8615-02c309bc01c1.png"
---

<p class="intro">Voor het eerst is er een gorilla geboren in Safaripark Beekse Bergen. Na een draagtijd van 8,5 maand is gorilla Kisiwa bevallen van een jong. De geboorte is bijzonder, want deze gorilla behoort tot de Westelijke laaglandgorilla’s die met uitsterven worden bedreigd.</p> <p>Een naam voor de jonge gorilla is er nog niet, het geslacht is nog niet bekendgemaakt. „De geboorte van de jonge gorilla is voor Beekse Bergen een speciaal moment. Nooit eerder werd er op het Safaripark een jonge gorilla geboren. Gorillavrouwtjes krijgen ook maar één keer per vier jaar een jong en in hun hele leven slechts twee tot zes jongen”, aldus Rens Willemsen, general manager Safaripark Beekse Bergen.</p><p>In Beekse Bergen leven 2 verschillende groepen gorilla’s die beiden bijdragen aan het fokprogramma. Een bachelorgroep van 4 mannetjes die allemaal dezelfde vader hebben en de rest van hun leven vrijgezel blijven. En een haremgroep met één volwassen mannetje en drie vrouwtjes, waar nu dus een jong geboren is.</p><p>De kleine gorilla is samen met haar moeder te zien op het vernieuwde gorilla-eiland aan het begin van het park.</p><p>Beekse Bergen zal via Facebook een namenwedstrijd uitschrijven. Uit de inzendingen worden uiteindelijk 4 namen geselecteerd. Via het Instagram account van Beekse Bergen kan worden gestemd. Op 8 juni, de internationale dag van de gorilla, zal de naam bekend gemaakt worden.</p>
