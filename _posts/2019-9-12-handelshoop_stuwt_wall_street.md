---
layout: post
title: "Handelshoop stuwt Wall Street"
date: Thu, 12 Sep 2019 19:44:01 +0200
categories: 
- financieel 
- koersen 
externe_link: "https://www.telegraaf.nl/financieel/569901668/handelshoop-stuwt-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/21e953a6-d585-11e9-bc1d-02d1dbdc35d1.jpg"
aantal: 339
unieke: 229
bron: "De Telegraaf"
---

<p class="intro">De aandelenbeurzen in New York stonden donderdag halverwege de handelsdag duidelijk hoger. Beleggers reageren op het rentebesluit van de Europese Centrale Bank (ECB). Ook nam de hoop toe dat China en de Verenigde Staten hun handelsvete tot een goed einde gaan brengen nu er enige ontspanning lijkt te zijn.</p> <p>De Dow-Jonesindex stond rond 19.30 uur (Nederlandse tijd) 0,5 procent in de plus op 27.273 punten. De breed samengestelde S&amp;P 500 werd 0,6 procent hoger gezet op 3017 punten en schermenbeurs Nasdaq steeg 0,6 procent tot 8218 punten.</p><p>De ECB grijpt flink in om de Europese economie te stimuleren. De centrale bank verlaagt de depositorente en gaat tot nader order obligaties opkopen om zo de afzwakkende Europese economie te stimuleren. Verdere rentestappen werden niet uitgesloten.</p><p>Importheffingen</p><p>Aan het handelsfront kondigde de Amerikaanse president Donald Trump aan importheffingen op Chinese producten, die hij per 1 oktober wilde invoeren, op te schorten tot 15 oktober. China overweegt daarnaast de import van Amerikaanse landbouwproducten weer vrijuit toe te staan. Ook zijn er berichten dat adviseurs van Trump de president willen overtuigen om een tussendeal te sluiten met China om de Amerikaanse economie geen onnodige schade toe te brengen.</p><p>Softwareconcern Oracle (min 3,7 procent) maakte bekend dat mede-topman Mark Hurd tijdelijk zijn functie neerlegt vanwege gezondheidsredenen. Tevens kwam het bedrijf met kwartaalcijfers naar buiten die minder sterk waren dan verwacht.</p><p>Kroger</p><p>Ook supermarktketen Kroger (plus 1,3 procent) opende de boeken. Het concern haalde betere resultaten dan verwacht.</p><p>Techreus Apple steeg 0,6 procent en is nu weer meer dan 1 biljoen dollar waard. Alleen Microsoft (plus 1,5 procent) is nog meer waard dan de iPhonemaker. Het verschil in marktwaarde bedraagt zo'n 30 miljard dollar.</p><p>Alphabet</p><p>Google schikte een belastingzaak in Frankrijk voor in totaal ongeveer 1 miljard euro. Het aandeel van Google-moeder Alphabet steeg 1,6 procent.</p><p>De euro werd meer waard ten opzichte van de dollar en was 1,1074 dollar waard, tegen 1,1057 dollar bij het slot van de Europese beurzen. Een vat Amerikaanse olie werd 1,8 procent goedkoper op 54,76 dollar. De prijs van Brentolie daalde 1,4 procent tot 59,98 dollar per vat.</p>
