---
layout: post
title: "Politie redt verlamde oververhitte hond"
date: Tue, 18 Jun 2019 22:04:21 +0200
category: binnenland
externe_link: "https://www.telegraaf.nl/nieuws/650975939/politie-redt-verlamde-oververhitte-hond"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a99ffeec-9207-11e9-a70b-02d1dbdc35d1.jpg"
---

<p class="intro">Agenten van het politieteam Dongemond (Noord-Brabant) hebben een oververhitte hond uit een tuin in Raamsdonkerveer gered. Het dier lag pal in de zon maar kon zich niet verplaatsen omdat het verlamde poten heeft.</p> <p>De agenten zeggen op Facebook dat ze de hond ernstig versuft en oververhit aantroffen. Hij kon ook niet bij zijn drinkbak komen, die twee meter verderop onder een parasol stond. Ze klommen over de schutting en gaven het dier te drinken en koelden zijn poten en nek met natte handoeken.</p><p>De toegesnelde dierenarts constateerde een lichaamstemperatuur van 41.5 graden; een halve graad hoger is levensbedreigend. De hond ging per brancard naar een dierenkliniek.</p><p>Ondertussen gaat het naar omstandigheden weer goed met de hond. Hij bleek pas sinds kort verlamd te zijn.</p><p>De eigenaar was op zijn werk. Hij heeft een proces-verbaal gekregen en er zijn afspraken gemaakt over de zorg voor de hond.</p>
