---
layout: post
title: "Twee pronkstukken Nederlandse musea terug naar Joodse erven"
date: Fri, 24 May 2019 16:04:05 +0200
category: nieuws
externe_link: "https://nos.nl/l/2286124"
feature_image: "https://nos.nl/data/image/2019/05/24/552262/1008x567.jpg"
---

<p>Twee schilderijen uit de Nederlands Kunstbezit-collectie worden teruggegeven aan de erven van de oorspronkelijke Joodse eigenaar. Dat heeft minister Van Engelshoven van OCW besloten op advies van de Restitutiecommissie, die zich bezighoudt met claims op naziroofkunst.</p>
<p>Het gaat om twee stukken die na de Tweede Wereldoorlog in beheer van de Staat zijn gekomen. Het schilderij Elegant gezelschap in een Hollandse Renaissancezaal van Dirck Franchoisz Hals en Dirck van Delen hangt in het Frans Hals Museum in Haarlem en het schilderij Pronkstilleven van Jan Davidsz. de Heem is in bruikleen bij het Centraal Museum in Utrecht. Beide schilderijen stammen uit de 17e eeuw.</p>
<p>De schilderijen waren tot 1941 eigendom van de Joodse Jacob Lierens. Hij verkocht de werken in 1941, maar in 2017 vroegen zijn erfgenamen de schilderijen terug. Volgens de Restitutiecommissie, een organisatie die advies uitbrengt over naziroofkunst, wordt de verkoop van kunstwerken van een Joodse particulier ten tijde van de Duitse bezetting beschouwd als gedwongen verkoop.</p>
<p>Er is volgens de commissie geen reden om aan te nemen dat dat in het geval van Lierens anders lag.</p>
