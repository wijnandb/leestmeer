---
layout: post
title: "Koning opent Oranjehotel, beruchte gevangenis uit de oorlogsjaren"
date: Fri, 06 Sep 2019 17:32:03 +0200
category: nieuws
externe_link: "https://nos.nl/l/2300609"
feature_image: "https://nos.nl/data/image/2019/09/06/575412/1008x567.jpg"
---

<p>Koning Willem-Alexander heeft in Scheveningen het Nationaal Monument Oranjehotel geopend. Het Oranjehotel was de bijnaam van de gevangenis waar in de Tweede Wereldoorlog 25.0000 Nederlanders gevangen zaten. Morgen gaat het complex open voor publiek.</p>
<p>Het Oranjehotel was de beruchte gevangenis in Scheveningen van de nazi-bezetters. De naam verwees naar Hotel d'Orange, dat aan de Scheveningse boulevard lag. Ook refereerde het naar de koninklijke familie, de Oranjes. Inmiddels is het vooral een eerbetoon aan de verzetsmensen die er door de nazi's gevangen werden gezet.</p>
<p>Onder anderen verzetsstrijders Erik Hazelhoff Roelfzema (Soldaat van Oranje) en George Maduro werden hier gemarteld. Het was ook een doorvoerplaats voor gevangenen die vanwege hun etnische achtergrond, geloof of geaardheid waren opgepakt.</p>
<p>Onder de gevangenen waren ook honderden kinderen. Voor 250 mensen was de gevangenis de laatste halte voordat ze in de duinen van de Waalsdorpervlakte werden doodgeschoten.</p>
<p>Bekijk deze video voor meer uitleg over het Oranjehotel:</p>
