---
layout: post
title: "Lichaam gevonden bij zoektocht naar vermiste Loes uit Epe"
date: Sun, 07 Jul 2019 15:13:00 +0200
category: binnenland
externe_link: "http://feeds.nos.nl/~r/nosnieuwsbinnenland/~3/FYiett4Hbrk/2292439"
feature_image: "https://nos.nl/data/image/2019/07/07/561794/1008x567.jpg"
---

<p>De politie heeft in de zoektocht naar de vermiste 18-jarige Loes een lichaam gevonden. De politie heeft nog niet bevestigd dat het om de jonge vrouw uit Epe gaat. Wel is het onderzoek inmiddels afgerond, zegt de politie, die nog voor middernacht met een update komt.</p>
<p>Loes verdween in de nacht van vrijdag op zaterdag. Ze werd voor het laatst rond 04.00 uur gezien toen ze vertrok van een feestje in het dorp Oene. Zaterdag kwam ze niet op haar werk.</p>
<h2>Zoektocht</h2>
<p>Vandaag is in de wijde omgeving gezocht naar Loes, onder meer door een politiehelikopter. Vrienden en omwonenden zochten mee. Het lichaam werd in het water bij de Middendijk gevonden, iets ten zuidoosten van Oene.</p>
<p>Rond 15.00 uur werd het gebied afgezet, zag verslaggever Jeroen de Jager. "Er was ineens veel politie op de been, alles werd afgezet en er werd een scherm opgezet. De vader van Loes kwam ook in paniek aanrennen. Hij is opgevangen door agenten."</p>
<p>Bij de plek waar de politie het lichaam vond, omschrijven vrienden van Loes haar:</p><img src="http://feeds.feedburner.com/~r/nosnieuwsbinnenland/~4/FYiett4Hbrk" height="1" width="1" alt=""/>
