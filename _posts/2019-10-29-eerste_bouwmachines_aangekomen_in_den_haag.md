---
layout: post
title: "Eerste bouwmachines aangekomen in Den Haag"
date: Tue, 29 Oct 2019 18:36:44 +0100
category: binnenland
externe_link: "https://www.telegraaf.nl/nieuws/995854735/eerste-bouwmachines-aangekomen-in-den-haag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c7f62a78-fa72-11e9-8e16-02d1dbdc35d1.jpg"
aantal: 213
unieke: 147
bron: "De Telegraaf"
---

<p class="intro">De eerste bouwmachines zijn dinsdagavond bij het Malieveld in Den Haag gearriveerd in aanloop naar het grote ondernemersprotest van woensdag. Dat laat Sjoerd Vogelzang van actiegroep Grond in Verzet weten.</p> <p>In totaal wil de actiegroep zo’n duizend machines naar het Malieveld brengen. Die worden in de loop van de avond en nacht aangevoerd met diepladers. De actievoerders willen op deze manier laten zien welk materieel volgens hen stilstaat door milieuregels die problematisch uitpakken voor bedrijven.</p><p>Actiegroep Grond in Verzet laat bovendien zo’n zeventig kiepwagens vol grond naar Den Haag komen. Die willen de ondernemers uit de bouw en het grondverzet gebruiken voor hun ’onderhandelingspositie’. „Of we de grond gaan uitstorten op het Malieveld, hangt ervan af hoe de dag verloopt en wat onze overheid ons te bieden heeft”, zegt Sjoerd Vogelzang van de actiegroep naar aanleiding van een bericht van Omroep Brabant.</p><p>Op z’n gat</p><p>De ondernemers willen dat het kabinet zo snel mogelijk met oplossingen komt voor de problemen die zijn ontstaan door het stikstofbeleid en door strenge regelgeving over chemische stoffen die onder de noemer PFAS vallen. „Er moet eigenlijk direct een oplossing voor het probleem komen. Heel gravend en baggerend Nederland ligt op zijn gat. Er staan banen op de tocht. Ze moeten binnen 24 uur met iets concreets komen”, zegt Vogelzang.</p>
