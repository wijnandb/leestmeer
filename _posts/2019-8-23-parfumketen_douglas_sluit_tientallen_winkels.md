---
layout: post
title: "Parfumketen Douglas sluit tientallen winkels"
date: Fri, 23 Aug 2019 13:11:26 +0200
categories: 
- financieel 
- koersen 
externe_link: "https://www.telegraaf.nl/financieel/180078520/parfumketen-douglas-sluit-tientallen-winkels"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db9d86b2-c5a1-11e9-8073-0255c322e81b.jpg"
---

<p class="intro">De van oorsprong Duitse parfumerieketen Douglas wil zeventig van zijn 2400 filialen in Europa sluiten. Het gaat daarbij vooral om winkels buiten Duitsland, liet het bedrijf weten na berichtgeving van zakenblad Manager Magazin.</p> <p>De beslissing volgt op onderzoek naar het presteren van alle Douglas-vestigingen. Daaruit zou zijn gebleken dat voor de zeventig bewuste vestigingen op de lange termijn geen perspectief op groei meer bestaat. De filialen worden voor het einde van volgend jaar opgedoekt via samenvoegingen, het niet verlengen van aflopende huurcontracten of het afstoten van winkels.</p><p>Het geld dat daarmee vrijkomt, steekt Douglas in de modernisering en opening van zogeheten flagshipstores in grote steden. Douglas zegt er alles aan te doen om zoveel mogelijk medewerkers elders binnen het bedrijf werk te bieden.</p><p>Honderd winkel in Nederland</p><p>Douglas telt circa honderd winkels in Nederland. Het is onduidelijk hoeveel vestigingen er hier worden gesloten. Het Nederlandse kantoor van Douglas wil geen commentaar geven en verwijst naar het hoofdkantoor in DÃ¼sseldorf. Daar kan nog geen antwoord worden geven hoeveel winkels hier worden getroffen.</p>
