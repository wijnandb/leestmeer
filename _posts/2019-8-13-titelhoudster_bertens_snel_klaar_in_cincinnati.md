---
layout: post
title: "Titelhoudster Bertens snel klaar in Cincinnati"
date: Tue, 13 Aug 2019 22:37:56 +0200
categories: 
- sport 
- tennis 
externe_link: "https://www.telegraaf.nl/sport/664058920/titelhoudster-bertens-snel-klaar-in-cincinnati"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ac24a03a-be14-11e9-a609-0217670beecd.jpg"
---

<p class="intro">Kiki Bertens is op het WTA-toernooi van Cincinnati, waar ze vorig jaar de titel veroverde, in de tweede ronde uitgeschakeld.</p> <p>De als vijfde geplaatste Bertens, die in de eerste ronde een bye had, moest in een spannende driesetter haar meerdere erkennen in de Amerikaanse Venus Williams. Het werd 6-3 3-6 7-6 (4) voor de zevenvoudig grandslamkampioene.</p><p>De erg wisselvallig spelende Bertens, die bij vlagen nerveus oogde op het centercourt, was in de derde set nog teruggekomen van een 5-2 achterstand. In de tiebreak verloor ze de eerste drie punten en die marge gaf Williams niet meer uit handen. Na ruim twee uur en een kwartier benutte ze haar derde wedstrijdpunt.</p><p>Mondiale top-5</p><p>De 39-jarige Williams is tegenwoordig de nummer 65 van de wereld. Ze heeft zeven grand slams gewonnen. Op de laatste twee grandslamtoernooien, Roland Garros en Wimbledon, verloor ze in de eerste ronde.</p><p>Vorig jaar verraste Bertens op het hardcourttoernooi door op weg naar de finale topspeelsters als de Deense Caroline Wozniacki, de Oekra√Øense Elina Svitolina en de Tsjechische Petra Kvitova uit te schakelen. In de eindstrijd was Bertens ook nog eens te sterk voor de Roemeense Simona Halep, de toenmalige nummer 1 van de wereld.</p><p>Door de nederlaag maakt Bertens volgende week geen deel meer uit van de mondiale top-5. Bertens kan nog niet afreizen naar New York voor de US Open. Ze doet in Cincinnati ook mee in het dubbelspel, waarin ze een koppel vormt met de Kroatische Donna Vekic.</p>
