---
layout: post
title: "Bezorgrobot rijdt in Eindhoven boodschappen naar klanten"
date: Mon, 15 Jul 2019 07:25:02 +0200
category: nieuws
externe_link: "https://nos.nl/l/2293541"
feature_image: "https://nos.nl/data/image/2019/07/15/563586/1008x567.jpg"
---

<p>De grootste supermarkt van Nederland laat vanaf vandaag een robot bestellingen bezorgen aan klanten. Het gaat om een proef van Albert Heijn op de High Tech Campus in Eindhoven die twee weken duurt.</p>
<p>Klanten doen hun bestelling via een app. De boodschappen worden door medewerkers in de robot gezet, die daarna met behulp van camera's en sensoren naar de juiste plek rijdt. Klanten moeten nog wel even naar buiten om de boodschappen uit het karretje te pakken.</p>
<p>Verschillende internationale bedrijven werken aan de ontwikkeling van bezorgrobots. Albert Heijn gebruikt de Aitonomi, gemaakt door het Duits-Zwitserse Teleretail. De robot kan zo'n 8 kilometer per uur rijden, maar ze mogen van de Nederlandse wet niet de openbare weg op. Daarom heeft Albert Heijn ervoor gekozen om de proef op een priv√©terrein te doen.</p>
<h2>Hoge stoepranden</h2>
<p>"Superslim", zegt Andre ten Wolde van pizzaketen Domino's over de proef. Hij deed eerder in Nederland een test met bezorgrobots. "Zij begrijpen dat het veel kost om thuis te laten bezorgen, dat het steeds moeilijker wordt om bezorgers te vinden en dat de wegen langzaamaan dichtslibben."</p>
<p>Zo werd de bezorgrobot in maart gepresenteerd:</p>
<p>De proeven die hij deed zijn geslaagd, al hadden de robots nog moeite met hoge stoepranden. "Wij hadden allerlei scenario's verzonnen wat er allemaal mis kon gaan. Bijvoorbeeld dat mensen de robot zouden omgooien of erop gingen zitten. Dat gebeurde allemaal niet, mensen vinden het hartstikke interessant."</p>
<p>De keten wil robots laten rijden zodra de wetgeving is aangepast. Daar is het wachten op. "De wetgever moet er goed over nadenken, dat snap ik wel", zegt Ten Wolde. "Je wil geen ongelukken zoals bij de Stint. Zodra de wetgever er klaar voor is, gaan we ze ook hier op straat zien."</p>
<h2>Lange weg te gaan</h2>
<p>Albert Heijn laat de robot nu op tien werkdagen rijden. De supermarktketen benadrukt dat het nog een erg kleinschalig experiment is en dat het nog lang niet zover is dat er op andere plekken in het land robots gaan rijden.</p>
<p>Een van de nadelen van de robot is de prijs. Een exemplaar kost nu nog tienduizenden euro's.</p>
<p>Cateraar Sodexo deed recent een proef met een bezorgrobot in een gebouw bij een verzekeraar. Daar merkte de cateraar dat klanten na enige tijd het persoonlijk contact begonnen te missen. Daarom is het volgens Sodexo beter om robots in te zetten bij fysiek zwaar werk of saai repeterend werk, zodat medewerkers meer tijd overhouden voor sociaal contact.</p>
