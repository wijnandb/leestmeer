---
layout: post
title: "Amerikaanse rente valt terug onder 2% na Fed-besluit"
date: Thu, 20 Jun 2019 08:10:14 +0200
categories: 
- financieel 
- koersen 
externe_link: "https://www.telegraaf.nl/financieel/1560738299/amerikaanse-rente-valt-terug-onder-2-na-fed-besluit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e70089f8-9326-11e9-a342-0217670beecd.jpg"
---

<p class="intro">De rente op 10-jarige Amerikaanse staatsobligaties is donderdag teruggevallen tot onder de 2%, het laagste niveau sinds november 2016.</p> <p>Hoewel de Amerikaanse centrale bank gisteravond bij de bekendmaking van het rentebesluit zijn kruit droog hield, werd vanwege de economische onzekerheden en de te lage inflatie de deur open gezet naar mogelijk één of meerdere renteverlagingen in het tweede helft van dit jaar.</p><p>Het vooruitzicht dat de Fed mogelijk op korte termijn al in actie zal komen, duwde de rente op 10-jarige staatsobligaties 4 basispunten terug tot 1,98%. Eind november vorig jaar stond de rente nog boven de 3%.</p><p>Ook de dollar kwam in reactie op een verwachte monetaire verruiming door de Fed onder druk in vergelijking met onder meer de euro. De Amerikaanse munt gleed 0,4% weg naar €0,8868.</p><p>De goudprijs kreeg door de hints van Fed-voorzitter Powell de wind verder in de rug. Het edelmetaal steeg naar het hoogste peil in vijf jaar.</p>
