---
layout: post
title: "Wall Street opent licht hoger"
date: Mon, 24 Jun 2019 15:46:30 +0200
categories: 
- financieel 
- koersen 
externe_link: "https://www.telegraaf.nl/financieel/1752913949/wall-street-opent-licht-hoger"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b63488fc-9686-11e9-9adb-02d1dbdc35d1.jpg"
---

<p class="intro">De aandelenbeurzen in New York zijn maandag licht hoger aan de nieuwe handelsweek begonnen. De financiÃ«le markten zijn in afwachting van de ontmoeting tussen de Chinese president Xi Jinping en zijn Amerikaanse collega Donald Trump tijdens de G20-top in Japan later deze week. Verder blijven de spanningen tussen de Verenigde Staten en Iran boven de markt hangen. Ook haalde Trump weer eens uit naar de Federal Reserve.</p> <p>De Dow-Jonesindex noteerde kort na aanvang 0,2 procent hoger op 26.772 punten. De brede S&amp;P 500 ging licht omhoog tot 2950 punten en de technologiegraadmeter Nasdaq steeg 0,1 procent tot 8036 punten.</p><p>De VS zouden nieuwe sancties tegen Iran in het leven willen roepen als antwoord op het neerschieten van de Amerikaanse drone door Iran. De regering-Trump is op zoek naar allerlei maatregelen om het land aan te pakken en houdt "de optie open" om Iran aan te vallen.</p><p>Rentebeleid Fed</p><p>Trump liet zich opnieuw negatief uit over het rentebeleid van de Fed, de Amerikaanse koepel van centrale banken. Volgens hem heeft het land renteverlagingen en andere maatregelen nodig om de economie en inflatie aan te jagen, maar de Fed geeft volgens Trump niet thuis. Overigens zette de Fed vorige week wel de deur op een kier voor een mogelijke renteverlaging dit jaar.</p><p>Farmaceut Bristol-Myers Squibb (min 5,6 procent) zei bereid te zijn om zijn divisie die het medicijn Otezla maakt te verkopen. Daarmee wil het bedrijf akkoord krijgen van toezichthouder FTC voor de mega-overname van biotechnoloog Celgene (min 4,3 procent). Met die deal is een bedrag van 74 miljard dollar gemoeid.</p><p>Toy Story 4</p><p>Ook entertainmentconcern Walt Disney (min 0,5 procent) stond in de schijnwerpers. De film Toy Story 4 beleefde het voorbije weekend zijn debuut in Noord-Amerikaanse bioscopen. De opbrengst van 118 miljoen dollar in het openingsweekend bleef ietwat achter bij de verwachtingen.</p><p>Casino-uitbater Eldorado Resorts maakte bekend zijn noodlijdende branchegenoot Caesars Entertainment over te nemen. Daar betaalt Eldorado inclusief schulden, ongeveer 17,3 miljard dollar voor. Het aandeel Eldorado dook 8,5 procent in het rood, terwijl Caesars een koerssprong van 15 procent maakte.</p>
