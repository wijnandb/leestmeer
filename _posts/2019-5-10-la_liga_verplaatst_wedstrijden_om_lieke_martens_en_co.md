---
layout: post
title: "La Liga verplaatst wedstrijden om Lieke Martens en co"
date: Fri, 10 May 2019 08:14:04 +0200
categories: 
- sport 
- voetbal 
externe_link: "https://www.telegraaf.nl/sport/3565580/la-liga-verplaatst-wedstrijden-om-lieke-martens-en-co"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/789575d0-7307-11e9-a6c4-02d1dbdc35d1.jpg"
---

<p class="intro">Een buitengewone actie in het Spaanse voetbal: aangezien de finale van de Women's Champions League tussen Olympique Lyon en FC Barcelona op 18 mei in Boedapest om 18.00 uur begint, heeft de Spaanse voetbalbond (LFP) op dezelfde dag de wedstrijden in de Primera División voor heren verplaatst van 18.30 uur naar 20 uur.</p> <p>Dit zou de Spanjaarden de kans moeten geven om de Barça-dameswedstrijd op televisie te bekijken vóór de 38e en laatste speeldag van La Liga, meldt Der Spiegel. Bij FC Barcelona speelt Lieke Martens, bij Olympique Lyon Shanice van der Sande. Eén van de twee zal dus als Champions League-winnaar aan het komende WK voetbal beginnen.</p><p>Dat vrouwenvoetbal in Spanje leeft, was al zichtbaar in maart: toen kwamen er bij de competitiewedstrijd tussen Atlético Madrid en Barcelona 60.739 toeschouwers naar het Estadio Metropolitano – zoveel fans hadden nog nooit een clubduel in het damesvoetbal bezocht.</p>
