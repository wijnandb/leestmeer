---
layout: post
title: "Sophie Turner neemt het op voor voetbalster"
date: Fri, 05 Jul 2019 23:02:42 +0200
categories: 
- entertainment 
- gossip 
externe_link: "https://www.telegraaf.nl/entertainment/1713760089/sophie-turner-neemt-het-op-voor-voetbalster"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6a51ba28-9f68-11e9-9127-0217670beecd.jpg"
---

<p class="intro">Sophie Turner heeft de Amerikaanse voetbalster Alex Morgan een hart onder de riem gestoken. De international kreeg veel kritiek over zich heen nadat ze in de halve finale van het WK na haar winnende doelpunt tegen Engeland deed alsof ze een kopje thee dronk.</p> <p>Veel kijkers vonden haar gebaar respectloos, maar Morgan liet weten dat het een verwijzing was naar de berichten van Turner op sociale media. Die sluit haar video’s vaak af met een slok thee en de uitspraak ’And that’s the tea’, waarmee ze niet het drankje bedoelt, maar de laatste roddels.</p><p>De Game Of Thrones-actrice reageerde vrijdag in een video in haar Instagram Stories. Daarin stond ze eerst stil bij de uitschakeling van haar thuisland afgelopen dinsdag. „Helaas hebben de Britse vrouwen verloren en dat vind ik natuurlijk jammer maar ik ben ontzettend trots op dat team”, aldus de 23-jarige. „En ik vind het een eer dat we hebben verloren van zo’n geweldig team, de Amerikaanse vrouwen.”</p><p>Vervolgens richtte ze zich tot Morgan. „Al die haters die dit respectloos noemen, ik vind het een eer dat je aan me dacht. Ik ben zo f*cking trots op je, gefeliciteerd met de overwinning.” Waarna ze haar standaard afsluiting gebruikte: „And that’s the f*cking tea.”</p>
