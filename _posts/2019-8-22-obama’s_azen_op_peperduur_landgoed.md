---
layout: post
title: "Obama’s azen op peperduur landgoed"
date: Thu, 22 Aug 2019 10:37:45 +0200
categories: 
- entertainment 
- gossip 
externe_link: "https://www.telegraaf.nl/entertainment/1649960646/obama-s-azen-op-peperduur-landgoed"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5d71b84c-c4b8-11e9-b5f2-0255c322e81b.jpg"
---

<p class="intro">Barack en Michelle Obama hebben hun zinnen gezet op een peperduur landgoed op het eiland Martha’s Vineyard. Dat meldt entertainmentwebsite TMZ.</p> <p>De voormalige president van de Verenigde Staten en zijn vrouw hebben het huis deze zomer gehuurd en vonden het zo leuk dat ze naar verluidt een bod hebben gedaan om het optrekje plus grond te kopen. Het landgoed is van Wyc Grousbeck, de eigenaar van Boston Celtics, en kost 14.850.000 dollar (omgerekend ruim 13 miljoen euro).</p><p>Het landgoed ligt aan het strand en vooral vanuit de jacuzzi op het balkon van de tweede verdieping is het uitzicht over zee fenomenaal. Het centrale gebouw is zo’n 641 vierkante meter en heeft zeven slaapkamers. Een zwembad, een open haard buiten, een chefwaardige keuken, gewelfde plafonds en twee gastenvleugels maken het plaatje compleet.</p><p>Het strand is privé en wordt geleverd met een boothuis. Het landgoed is momenteel nog niet klaar voor de verkoop vanwege onvoorziene omstandigheden zijn, maar volgens TMZ zit de kans er dik in dat het de Obama’s gaat lukken.</p>
