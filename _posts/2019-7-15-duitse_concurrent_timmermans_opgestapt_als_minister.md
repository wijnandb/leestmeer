---
layout: post
title: "Duitse concurrent Timmermans opgestapt als minister"
date: Mon, 15 Jul 2019 17:29:33 +0200
categories: 
- entertainment 
- opinie 
externe_link: "https://www.telegraaf.nl/nieuws/791874772/duitse-concurrent-timmermans-opgestapt-als-minister"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1b9d17be-a716-11e9-a8d9-0217670beecd.jpg"
---

<p class="intro">De Duitse christendemocratische minister van Defensie, Ursula von der Leyen, stapt op en heeft zich in een Twitterbericht „diep dankbaar” betoond voor haar jaren bij ’de Bundeswehr’. Ze gaat zich woensdag naar eigen zeggen met alle macht inzetten voor Europa.</p> <p>Von der Leyen hoopt dat haar voordracht als nieuwe voorzitter van de Europese Commissie woensdag wordt bekrachtigd door het Europees Parlement. De stemming over haar aanstelling wordt rond 18.00 uur verwacht. Het is echter nog steeds onzeker of ze voldoende stemmen krijgt.</p><p>Er brengen 751 parlementariërs hun stem uit en voor zover bekend heeft de 60-jarige bewindsvrouw nog geen 376 parlementariërs achter zich. Haar kandidatuur kwam voor velen in Brussel uit de lucht vallen en ze behoorde niet tot de favoriete kandidaten voor de functie. Zo zouden ook de Duitse sociaaldemocraten niet op haar willen stemmen. Dat zou de ’Grote Coalitie’ van christendemocraten en sociaaldemocraten die de Bondsrepubliek regeert, zwaar kunnen beschadigen.</p><p>Aanvankelijk hoopte Frans Timmermans (PvdA) de nieuwe voorzitter van de commissie te worden, maar na lang beraad werd Von der Leyen naar voren geschoven als kandidaat.</p><p>Klimaat</p><p>De Duitse christendemocrate heeft als hoogste prioriteit een klimaatneutraal Europa in 2050. Ze wil deze ambitie binnen de eerste 100 dagen van haar bestuur in wetgeving gieten, schrijft ze. Ze belooft zich in te zetten voor een reductie van de CO2-uitstoot van 55 procent in 2030 in vergelijking met 1990. Ook wil ze een CO2-heffing introduceren.</p><p>Von der Leyen staat achter een minimumloon en een werkloosheidsuitkering in alle EU-landen. Er moeten vrouwenquota komen voor topfuncties in bedrijven en ze wil bestaande flexibiliteit binnen de begrotingsregels aanwenden om economische groei te stimuleren.</p>
