---
layout: post
title: "Liquidatiebende voor de rechter"
date: Mon, 20 May 2019 07:06:40 +0200
categories: 
- entertainment 
- opinie 
externe_link: "https://www.telegraaf.nl/nieuws/3613264/liquidatiebende-voor-de-rechter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0d6c5ab8-7abd-11e9-a01c-02c309bc01c1.jpg"
---

<p class="intro">De rechtszaak tegen de groep die verdacht wordt van twee criminele afrekeningen en een liquidatiepoging, of betrokkenheid daarbij, wordt vanaf maandag behandeld in de extra beveiligde rechtbank op Schiphol. De zaak begint met een week vertraging, door persoonlijke omstandigheden van een van de rechters.</p> <p>De verdachten staan onder meer terecht voor hun rol bij de moord op Eaneas L. in Krommenie in 2015, de liquidatie van Chahid Yakhlaf in Kerkdriel datzelfde jaar en een liquidatiepoging in Amsterdam in 2016.</p><p>Broer Youssef van hoofdverdachte Omar L. werd in 2012 geliquideerd tijdens een wildwestschietpartij in de Amsterdamse Staatsliedenbuurt. Het vermoedelijke doelwit van deze aanslag, de in de onderwereld bekende Benaouf A., wist te ontkomen.</p><p>Ook op L. is waarschijnlijk ooit een aanslag beraamd, maar daarbij werd een verkeerde, onschuldige man doodgeschoten. Eneas L., de man die verdacht werd van betrokkenheid bij deze ’vergismoord’, werd doodgeschoten in Krommenie. Hij zou hebben behoord tot de groep van de in 2014 geliquideerde crimineel Gwenette Martha, een van de sleutelfiguren in de onderwereldoorlog.</p><p>Op oudejaarsdag 2015 werd de 27-jarige Chahid Yakhlaf in Kerkdriel met automatische wapens onder vuur genomen. Yakhlaf, ook een prominente speler in de Amsterdamse onderwereld, overleefde dat niet.</p><p>Het Openbaar Ministerie formuleert volgende week maandag de strafeis. De uitspraak in deze omvangrijke zaak wordt op 26 juni verwacht.</p>
