---
layout: post
title: "Nederlandse voetbalfilm naar oudste festival"
date: Fri, 10 May 2019 20:15:00 +0200
category: entertainment
externe_link: "https://www.telegraaf.nl/entertainment/3569863/nederlandse-voetbalfilm-naar-oudste-festival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/931449be-734c-11e9-9489-02c309bc01c1.jpg"
---

<p class="intro">De Nederlandse documentaire Streetkids United 3 van regisseur Jacco Groen is geselecteerd voor de competitie van het Zlin International Film Festival, het oudste jeugdfilmfestival ter wereld. De film dingt mee in de categorie European Documentaries for Young Audience.</p> <p>Dat maakte producent Jamillah van der Hulst vrijdag bekend. Streetkids United 3 is een aangrijpende film over negen Indiase meisjes die zijn geselecteerd om hun land te vertegenwoordigen op het WK voetbal voor straatkinderen in Moskou. De meisjes, die allemaal van de straat komen waar ze dagelijks met misbruik en geweld werden geconfronteerd, zijn een inspiratie voor iedereen die hen ontmoet vanwege hun positieve instelling. Ze zien het evenement als een kans om hun verhaal aan de wereld te vertellen.</p><p>Het Zlin Film Festival vindt eind deze maand plaats. De documentaire was al te zien op het grootste voetbalfilmfestival ter wereld, het International Football Film Festival in Berlijn.</p>
