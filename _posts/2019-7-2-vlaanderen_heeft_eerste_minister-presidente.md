---
layout: post
title: "Vlaanderen heeft eerste minister-presidente"
date: Tue, 02 Jul 2019 14:06:08 +0200
categories: 
- entertainment 
- opinie 
externe_link: "https://www.telegraaf.nl/nieuws/2069620016/vlaanderen-heeft-eerste-minister-presidente"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f00f896e-9cc1-11e9-a4a4-0218eaf05005.jpg"
---

<p class="intro">De Vlaamse regering heeft voor het eerst een vrouw als minister-president. De 46-jarige Liesbeth Homans, van de Vlaams-nationalistische N-VA, heeft dinsdag de eed afgelegd. „Als historica moet ik toch stiekem toegeven dat het mij iets doet om de geschiedenisboeken in te gaan als eerste vrouwelijke minister-president van Vlaanderen”, zei de politica.</p> <p>Homans vervangt haar partijgenoot Geert Bourgeois, die ontslag nam als minister-president om zitting te nemen in het Europees Parlement. Ze neemt de fakkel over terwijl er sinds de verkiezingen van 26 mei nog geen nieuwe regering is gevormd. Vlaams informateur en N-VA-baas Bart De Wever heeft daar ook geen haast mee omdat hij eerst meer duidelijkheid wil over de federale regeringsvorming, heeft hij bepaald. Koning Filip heeft de opdracht voor de twee informateurs van de federale regering daarvoor maandag verlengd tot eind juli.</p><p>Homans werd donderdag nog vier dagen in het ziekenhuis opgenomen vanwege hartklachten. Er is volgens haar „niets levensbedreigend” vastgesteld.</p>
