---
layout: post
title: "Zuid-Holland wil miljoen voor songfestival beschikbaar stellen"
date: Wed, 03 Jul 2019 17:42:33 +0200
category: binnenland
externe_link: "https://www.telegraaf.nl/nieuws/187370580/zuid-holland-wil-miljoen-voor-songfestival-beschikbaar-stellen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/396e8e2e-9da9-11e9-8f07-02c309bc01c1.jpg"
---

<p class="intro">Als het Eurovisiesongfestival volgend jaar door Rotterdam wordt georganiseerd, stelt de provincie 1 miljoen euro beschikbaar. Het songfestival biedt kansen voor de hele provincie en met deze financiële bijdrage is er enige garantie dat de organisatie „dit evenement van wereldfaam” kan organiseren, aldus de provincie.</p> <p>VVD’er Rense Weide ziet de bezoekers („er komen zeker 20.000 mensen op af”) graag komen en denkt dat het songfestival veel gunstige effecten kan hebben. „Ieder jaar kijken er honderden miljoenen mensen naar. Een gouden kans om Zuid-Hollandse parels als Kinderdijk, de Keukenhof, kaasstad Gouda en hofstad Den Haag te promoten. Bijvoorbeeld in de filmpjes die worden opgenomen om de kandidaten te introduceren.”</p><p>Rotterdam is een van de zes steden en regio’s die het songfestival willen binnenhalen. Behalve Rotterdam zijn ook Amsterdam, Utrecht, Maastricht/Limburg, Arnhem en Den Bosch nog in de race. Den Haag, Leeuwarden en Breda trokken zich eerder terug.</p>
