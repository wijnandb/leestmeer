---
layout: post
title: "Staat betaalt dubbel voor inboedel paleizen"
date: Mon, 09 Sep 2019 11:11:00 +0200
category: binnenland
externe_link: "https://www.telegraaf.nl/nieuws/200680496/staat-betaalt-dubbel-voor-inboedel-paleizen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/784802a0-d2e8-11e9-b751-02d1dbdc35d1.jpg"
---

<p class="intro">De rijksoverheid betaalt al ruim 30 jaar vergoedingen aan het koningshuis voor het onderhoud van de paleisinventarissen, terwijl deze al die tijd al op kosten van de staat worden onderhouden.</p> <p>Dat meldt NRC op basis van eigen onderzoek.</p><p>De overheid nam tussen 1982 en 2009 alle inventarissen van vier paleizen over van de Oranjes, buiten het parlement om. Dit jaar gaat het om naar schatting 320.000 euro. Het parlement is nooit geïnformeerd over de miljoenentransacties.</p><p>Het gaat volgens NRC om vrijwel de complete inboedels van de paleizen Noordeinde, Huis ten Bosch, Het Loo en Soestdijk. De krant baseert zich onder meer op taxatierapporten die NRC verkreeg met een beroep op de Wet openbaarheid van bestuur.</p><p>Premier Mark Rutte heeft niet het idee dat iets niet in de haak is met de manier waarop wordt betaald voor de inventaris van de paleizen van de koninklijke familie. Dat zei hij maandag in reactie op onderzoek van NRC.</p><p>Rutte erkent dat de financiering „verschrikkelijk ingewikkeld” is. „Maar het lijkt allemaal te kloppen.” Hij vindt echter niet dat er precies moet worden uitgezocht hoe de vork in de steel zit. „Ik heb niet het idee dat dat nodig is.”</p>
