---
layout: post
title: "Loek Peters spreekt op festival tegen kanker"
date: Mon, 01 Jul 2019 17:23:19 +0200
category: entertainment
externe_link: "https://www.telegraaf.nl/entertainment/917184006/loek-peters-spreekt-op-festival-tegen-kanker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2fe9397a-9c15-11e9-8d11-0217670beecd.jpg"
---

<p class="intro">Acteur Loek Peters is een van de sprekers op het nieuwe festival The Comfortzone. Het nieuwe evenement, dat op 10 augustus plaatsvindt op een landgoed in Putten, heeft volgens de organisatoren ’de sfeer van de Parade en de ontspanning van het Happinez-festival’ en richt zich op Nederlanders die geraakt zijn door kanker. Peters, vooral bekend van hitserie Penoza, houdt een lezing over zijn filosofie ’Maak de ander beter’.</p> <p>The Comfortzone wil mensen die geraakt worden door kanker de kans bieden toch een dag te ontspannen en genieten. Het terrein is zo ingericht dat patiënten die extra comfort nodig hebben, dat kunnen krijgen. Er is een silent disco, er zijn yogaworkshops, er is lekker eten en mensen kunnen ’trouwen voor één dag’.</p><p>Behalve Peters verlenen ook acteur Ronald Top, boekschrijfster Wanda Verhoeff en cabaretière Barbara Breedijk hun medewerking aan The Comfortzone. Het nieuwe festival is een initiatief van de organisatie Coach Connect bij Kanker, die patiënten begeleidt in het leven tijdens en na de zware behandelingen. Het evenement is behalve voor patiënten zelf ook voor hun vrienden en familie.</p>
