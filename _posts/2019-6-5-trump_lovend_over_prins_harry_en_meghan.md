---
layout: post
title: "Trump lovend over prins Harry en Meghan"
date: Wed, 05 Jun 2019 09:21:56 +0200
categories: 
- entertainment 
- royalty 
externe_link: "https://www.telegraaf.nl/entertainment/1922672961/trump-lovend-over-prins-harry-en-meghan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a6f814cc-876c-11e9-adb5-0217670beecd.jpg"
---

<p class="intro">Donald Trump vindt prins Harry en zijn vrouw Meghan een geweldig koppel. De Amerikaanse president, die op staatsbezoek is in het Verenigd Koninkrijk, vindt de hertog van Sussex een ’geweldige kerel’ en de hertogin ’ontzettend aardig’, zei hij woensdag in Good Morning Britain.</p> <p>Eerder deze week kwam Trump nog onder vuur te liggen omdat hij in een interview Meghan gemeen had genoemd, dit ontkende hij vervolgens zelf. Ondanks de ophef had de Amerikaan naar eigen zeggen een gezellige ontmoeting met Harry maandag. „De koninklijke familie is erg aardig. Prins Harry nam flink de tijd om met Ivanka en mijn gezin te praten. Hij had niet aardiger kunnen zijn. Ik vind hem geweldig.”</p><p>Trump ontkende woensdag wederom Meghan gemeen te hebben genoemd. „Ik zei dat ze gemeen deed over mij”, zei hij. „Maar het is oké als ze gemeen deed, het is niet goed als ik gemeen doe tegen haar, maar dat deed ik niet.” De president is enthousiast over de hertogin. „Ze doet het goed. Ik hoop dat ze van haar leven geniet. Ik vind haar ontzettend aardig.”</p><p>Overigens was hij ondertussen op Twitter minder lovend over actrice Bette Midler.</p>
