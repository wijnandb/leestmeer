---
layout: post
title: "Supertalent Gauff is pas vijftien, maar nu al debutante op Wimbledon"
date: Sun, 30 Jun 2019 12:38:30 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/RrMtoj902Y8/2291323"
feature_image: "https://nos.nl/data/image/2019/06/30/560136/1008x567.jpg"
---

<p>Wie maandag naar de eerste dag van Wimbledon gaat kijken, moet ook even inschakelen bij Cori Gauff. De 15-jarige Amerikaanse is een supertalent en maakt op het heilige Londense gras haar grandslamdebuut.</p>
<p>"Ik wil de beste aller tijden worden." Die woorden sprak 'Coco', zoals ze vaak genoemd wordt, uit toen ze twaalf was. In de tenniswereld weet inmiddels iedereen wie ze is. Het zal vast niet lang duren voordat de rest van de wereld dat ook weet.</p>
<h2>Unieke prestatie</h2>
<p>Gauff plaatste zich donderdag als eerste 15-jarige ooit via het kwalificatietoernooi van Wimbledon voor het hoofdtoernooi. Dat deed de juniorenkampioen van Roland Garros 2017, die de nummer 269 van de wereld is, zelfs zonder setverlies.</p>
<p>Anderhalve week terug was Gauff een jurk aan het uitzoeken voor een gala, toen ze te horen kreeg dat ze een wildcard kreeg voor het kwalificatietoernooi van Wimbledon. Eenmaal in Londen moest ze voor school nog een examen natuurkunde maken.</p>
<p>Het leven van deze tennistiener schiet alle kanten op. "Ik ben een beetje in shock dat ik Wimbledon ga spelen", zei ze na het behalen van het hoofdtoernooi. "Dit betekent heel voor me."</p>
<p>"Dromen komen uit. Mijn eerste herinnering aan dit toernooi is dat ik Serena Williams heb zien spelen. Zij en Venus zijn de reden dat ik een tennisracket heb opgepakt."</p>
<h2>Bizarre loting</h2>
<p>Williams, de naam is gevallen. De twee zussen zijn het grote voorbeeld van Gauff. En wie lootte ze vrijdag als tegenstandster voor de eerste ronde van Wimbledon? Juist, Venus Williams.</p>
<p>Gauff - geboren en getogen in Florida, d√© tennisstaat van Amerika - doet veel aan de zusjes Williams denken. Ze heeft nagenoeg dezelfde wapens als Venus en Serena.</p>
<p>Haar forehand en backhand zijn gevaarlijk en ook met haar service oefent ze veel druk uit. Maar bovenal bezit Gauff over de enorme wil om te winnen. Je ziet het aan haar ogen als de bal eraan komt; de focus spat er vanaf.</p>
<h2>Hingis en Capriati waren jonger</h2>
<p>Gauff is met haar vijftien jaar niet de jongste deelnemer ooit aan Wimbledon. Martina Hingis, Jennifer Capriati en Tracy Austin waren veertien toen ze hun debuut in Londen maakten.</p>
<p>Mocht Gauff Wimbledon winnen, dan is ze niet eens de eerste vijftienjarige die dat doet. In 1887, toen er nog maar vier deelnemers aan het toernooi waren, zegevierde Charlotte Dod toen ze 15 jaar en 285 dagen oud was.</p><img src="http://feeds.feedburner.com/~r/nossporttennis/~4/RrMtoj902Y8" height="1" width="1" alt=""/>
