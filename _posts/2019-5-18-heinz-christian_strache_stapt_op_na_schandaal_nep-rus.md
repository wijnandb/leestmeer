---
layout: post
title: "Heinz-Christian Strache stapt op na schandaal nep-Rus"
date: Sat, 18 May 2019 12:42:00 +0200
category: buitenland
externe_link: "https://www.telegraaf.nl/nieuws/3607853/heinz-christian-strache-stapt-op-na-schandaal-nep-rus"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8b845ee2-7963-11e9-b67c-0255c322e81b.jpg"
---

<p class="intro">De Oostenrijkse vicekanselier en FPÖ-leider Heinz-Christian Strache stapt op. Dat besluit volgt na een beschamend filmpje waarin hij een vermeende Russische oligarch talloze beloftes doet. Verkeersminister Norbert Hofer neemt zijn rol als vicekanselier waar.</p> <p>De in 2017 opgenomen video werd vriijdag gepubliceerd waarin Strache en een vermeende Russische oligarch praten over hulp bij onder meer verkiezingscampagnes.</p><p>In de door Der Spiegel en Süddeutscher Zeitung verspreide video is te zien dat vicekanselier Strache en een partijgenoot praten met een vrouw, die zich voordoet als een vermogende Russin. Het gesprek gaat over hoe de vrouw zo’n 250 miljoen euro kan investeren in Oostenrijk, bijvoorbeeld door de krant Kronen Zeitung te kopen. Die krant zou volgens Strache zijn partij dan ook een handje kunnen helpen bij de verkiezingscampagne. Strache zei zaterdag dat hij het „slachtoffer is van een gerichte politieke aanval met illegale middelen”, maar dat hij vertrekt om verdere schade aan de regering te voorkomen.</p><p>De video werd enkele maanden voor de nationale verkiezingen in 2017 gemaakt, toen de ÖVP onder Sebastian Kurz net de coalitie met de SPÖ had beëindigd. In de verkiezing kwam de FPÖ uit op 26 procent van de stemmen. Sinds december 2017 besturen ÖVP en FPÖ samen. Der Spiegel en Süddeutscher Zeitung zeggen dat ze geen duidelijke informatie hebben over wie achter de video zit.</p>
