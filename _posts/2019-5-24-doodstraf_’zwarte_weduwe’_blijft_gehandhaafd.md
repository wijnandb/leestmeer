---
layout: post
title: "Doodstraf ’Zwarte Weduwe’ blijft gehandhaafd"
date: Fri, 24 May 2019 08:26:10 +0200
categories: 
- entertainment 
- opinie 
externe_link: "https://www.telegraaf.nl/nieuws/3640570/doodstraf-zwarte-weduwe-blijft-gehandhaafd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2e0a1d38-7dfa-11e9-9d09-02d1dbdc35d1.jpg"
---

<p class="intro">Een gerechtshof in de Japanse stad Osaka heeft het hoger beroep verworpen van een ter dood veroordeelde seriemoordenares. Chisako ’de Zwarte Weduwe’ Kakehi gebruikte cyanide om haar minnaars te doden en streek miljoenen op uit erfenissen en uitkeringen van verzekeraars.</p> <p>De 72-jarige Kakehi bracht zeker drie mannen om het leven, onder wie een echtgenoot. Ze vergaarde zo naar verluidt een miljard yen (ruim 8 miljoen euro) gedurende tien jaar. De autoriteiten vonden cyanide in het lichaam van zeker twee mannen waar Kakehi een relatie mee had.</p><p>De vrouw kreeg via datingbureaus contact met potentiële slachtoffers. Kakehi, die ook bekendstaat als de ’Gifdame’, zou daar specifiek hebben gevraagd om mannen die rijk en kinderloos waren.</p><p>Een rechtbank veroordeelde de vrouw in 2017 ter dood. Haar advocaten betoogden toen tevergeefs dat hun cliënte leed aan dementie. Kakehi zei eerder nog klaar te zijn om opgehangen te worden en heeft ook gezegd dat ze „lachend” zal sterven.</p>
