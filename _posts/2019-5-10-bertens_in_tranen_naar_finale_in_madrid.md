---
layout: post
title: "Bertens in tranen naar finale in Madrid"
date: Fri, 10 May 2019 21:40:11 +0200
categories: 
- sport 
- tennis 
externe_link: "https://www.telegraaf.nl/sport/3570681/bertens-in-tranen-naar-finale-in-madrid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bdae7c34-7361-11e9-85b5-0217670beecd.jpg"
---

<p class="intro">Kiki Bertens heeft zich geplaatst voor de finale van het WTA-toernooi in Madrid.</p> <p>De in goede vorm verkerende Wateringse was vrijdagavond in de halve eindstrijd in twee sets te sterk voor Sloane Stephens. Bertens versloeg de Amerikaanse met 6-2 7-5, en dat was de eerste keer in haar carrière dat ze won van Stephens.</p><p>Afzwaaier</p><p>Bertens had de eerste set na een half uur al binnen, maar Stephens kwam beter in de wedstrijd en nam een 4-2 voorsprong. Bertens repareerde de break direct, maar kreeg bij een 5-4 achterstand wel drie setpunten op een rij tegen. Bertens werkte die weg en had de zege na anderhalf uur binnen. Stephens, de winnaar van de US Open in 2017 en de mondiale nummer 8, besloot het duel met een afzwaaier met de backhand.</p><p>Na het laatste punt barstte Bertens in tranen uit toen ze in de richting van haar begeleidingsteam keek. „Het is ongelooflijk om weer in de finale te staan. Ik bleef maar vechten en ben blij dat ik het in twee sets heb weten af te maken”, aldus Bertens. „Ik heb geleerd van vorig jaar en ben er klaar voor.”</p><p>Halep</p><p>De 27-jarige Bertens speelt zaterdag om 18.30 uur in de finale tegen de Roemeense Simona Halep, die de Zwitserse Belinda Bencic in drie sets versloeg. Vorig jaar trof Bertens Halep ook in de finale van het WTA-toernooi van Cincinnati. Bertens won toen met 2-6 7-6 (6) 6-2 en beleefde daar het voorlopige hoogtepunt uit haar loopbaan.</p><p>Bertens heeft in vijf partijen in Madrid pas 27 games afgestaan. Ze versloeg in de vorige rondes achtereenvolgens Katerina Siniakova, Jelena Ostapenko, Anastasia Sevastova (12) en Petra Kvitova (2) in twee sets.</p><p>Mocht Bertens het WTA-toernooi van Madrid winnen, dan wacht haar plaats 4 op de wereldranglijst. Nog nooit stond een Nederlandse tennisster zo hoog.</p>
