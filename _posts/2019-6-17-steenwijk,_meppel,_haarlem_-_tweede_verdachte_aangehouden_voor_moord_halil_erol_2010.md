---
layout: post
title: "Steenwijk, Meppel, Haarlem - Tweede verdachte aangehouden voor moord Halil Erol 2010"
date: Mon, 17 Jun 2019 08:59:00 GMT
categories: 
- drenthe 
- meppel 
externe_link: "https://www.politie.nl/nieuws/2019/juni/17/02-tweede-verdachte-aangehouden-voor-moord-halil-erol-2010.html"
feature_image: "https://www.politie.nl/binaries/w400h225/content/gallery/politie/stockfotos/algemeen/man-wordt-geboeid-afgevoerd.jpg"
---

In het rechercheonderzoek naar de moord op Halil Erol uit 2010 is op maandagmorgen 17 juni een 40-jarige inwoonster van Haarlem aangehouden. De vrouw wordt verdacht van betrokkenheid bij moord op de destijds 34-jarige Halil Erol uit Steenwijk. Halil Erol, vader van twee jonge dochters, verdween op zaterdag 6 februari 2010. Later dat jaar en in 2013 werden lichaamsdelen teruggevonden op verschillende plekken in het land. Afgelopen vrijdag werd al een 42-jarige inwoner van Meppel aangehouden. Hij zit nog steeds vast en wordt vandaag voorgeleid aan de rechter-commissaris.
