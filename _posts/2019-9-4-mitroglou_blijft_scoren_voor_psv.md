---
layout: post
title: "Mitroglou blijft scoren voor PSV"
date: Wed, 04 Sep 2019 16:41:57 +0200
category: sport
externe_link: "https://www.telegraaf.nl/sport/130044634/mitroglou-blijft-scoren-voor-psv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2580de26-cf22-11e9-a6c7-02d1dbdc35d1.jpg"
---

<p class="intro">PSV heeft woensdag in een besloten oefenduel met 1-0 gewonnen van FC Köln. Kostas Mitroglou maakte het winnende doelpunt.</p> <p>De Griekse aanwinst, die wordt gehuurd van Marseille, was in de eerste drie (officiële) duels die hij tot dusver voor PSV speelde ook al twee keer trefzeker.</p><p>Ryan Thomas en Lars Unnerstall maakten tegen Köln hun officieuze debuut. Beiden stonden de afgelopen periode aan de kant met knieproblemen.</p><p>Thomas kwam vorig jaar over van PEC Zwolle, maar liep in Eindhoven vrijwel direct een ernstige kruisbandblessure op. De Nieuw-Zeelander deed woensdag een half uur mee.</p><p>Unnerstall werd ruim twaalf maanden geleden gekocht van VVV-Venlo, maar vervolgens direct weer verhuurd aan de Limburgers. De Duitse goalie moest de afgelopen weken toekijken vanwege knieklachten, maar keerde tegen Köln in de tweede helft terug onder de lat.</p><p>Ibrahim Afellay deed negentig minuten mee en zette op die manier een nieuwe stap richting wedstrijdfitheid.</p>
