---
layout: post
title: "Aanvoerder FC Utrecht kritisch ondanks finaleplaats"
date: Tue, 21 May 2019 21:05:42 +0200
categories: 
- sport 
- voetbal 
externe_link: "https://www.telegraaf.nl/sport/3626346/aanvoerder-fc-utrecht-kritisch-ondanks-finaleplaats"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f44c1800-7c12-11e9-9d09-02d1dbdc35d1.jpg"
---

<p class="intro">Willem Janssen had ondanks de plaatsing voor de finale van de play-offs voor Europees voetbal toch wel wat kritische noten te kraken. „In de eerste helft klopte de organisatie bij ons niet”, zei de aanvoerder van FC Utrecht bij FOX Sports.</p> <p>De Domstedelingen schakelden in de halve finale van de play-offs Heracles Almelo uit en houden zo kans op een ticket voor de Europa League. In Stadion Galgenwaard werd het 3-0 voor de thuisclub. In Almelo had FC Utrecht al met 2-0 gewonnen.</p><p>„We hadden veel moeite met hun spel. Het zag er van onze kant niet uit. Het was onzeker en we kwamen niet aan ’voetballen’ toe. Daardoor ontstonden de problemen. Na de hervatting was het veel beter. We namen de controle over. Nadat we scoorden was het gebeurd.”</p><p>„Heel mooi dat we er weer in staan, maar nu wordt het ook weer eens tijd dat we de finale winnen. Van die drie keer is ons dat maar één keer gelukt”, aldus Janssen, die vorig jaar met zijn team het onderspit dolf tegen Vitesse. Nu opnieuw de tegenstander en vrijdag te gast in Utrecht. De return in Arnhem staat voor dinsdag op het programma.</p>
