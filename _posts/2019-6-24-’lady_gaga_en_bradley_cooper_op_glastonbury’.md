---
layout: post
title: "’Lady Gaga en Bradley Cooper op Glastonbury’"
date: Mon, 24 Jun 2019 08:30:55 +0200
categories: 
- entertainment 
- gossip 
externe_link: "https://www.telegraaf.nl/entertainment/162736308/lady-gaga-en-bradley-cooper-op-glastonbury"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a067712a-9649-11e9-b635-0217670beecd.jpg"
---

<p class="intro">Er gaan geruchten dat Lady Gaga en Bradley Cooper zullen optreden op het Britse festival Glastonbury. De twee zouden hun duet Shallow uit de film A Star Is Born daar ten gehore brengen.</p> <p>De Britse radiopresentatrice Edith Bowman beweert dat Bradley dat aan haar heeft verteld nadat hij te gast was geweest in haar podcast. De acteur, die met A Star Is Born zijn regiedebuut beleefde, zou daarbij zelfs hebben gezegd dat hij misschien zes nummers zal spelen op het festival, dat woensdag van start gaat.</p><p>Bradley nam een van de optredens die in de film te zien is op tijdens het festival in 2017. Countryzanger en hoofdrolspeler van een eerdere versie van A Star Is Born Kris Kristofferson stond toen vier minuten van zijn settijd af aan de filmmaker, die zo een concert voor een live publiek kon opnemen. De acteur speelt in de film een gevierde zanger met een alcoholprobleem, die valt voor een zangeres (Lady Gaga) die nog aan het begin van haar carrière staat.</p><p>De acteurs hebben het nummer Shallow na de film al eerder live gezongen, tijdens de Oscaruitreiking in februari. Dat intieme optreden bracht de geruchtenmachine dat de twee meer zijn dan alleen filmcollega’s flink op gang. Zowel Lady Gaga als Bradley Cooper hebben sindsdien hun relaties verbroken: Gaga eindigde haar verloving met Christian Carino niet lang na de Oscars, Bradley brak onlangs met model Irina Shayk.</p>
