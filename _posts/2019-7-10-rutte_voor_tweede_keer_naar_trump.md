---
layout: post
title: "Rutte voor tweede keer naar Trump"
date: Wed, 10 Jul 2019 18:35:58 +0200
categories: 
- entertainment 
- opinie 
externe_link: "https://www.telegraaf.nl/nieuws/247606254/rutte-voor-tweede-keer-naar-trump"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/592d4c4c-a339-11e9-93d7-02d1dbdc35d1.jpg"
---

<p class="intro">Het wordt de tweede keer dat Rutte in het Witte Huis wordt ontvangen. De eerste keer was begin juli vorig jaar.</p> <p>Minister Stef Blok van Buitenlandse Zaken zal ook bij het gesprek in het Witte Huis aanwezig zijn. Blok is dan in Washington om deel te nemen aan een conferentie over religieuze vrijheden op het Amerikaanse ministerie van Buitenlandse Zaken.</p><p>Nederland is een trouwe bondgenoot van de Verenigde Staten. Maar sinds het aantreden van Trump is de relatie moeizamer. Dat heeft onder meer te maken met de handelspolitiek van de Amerikaanse regering. Ook het terugtrekken van de VS uit de nucleaire deal met Iran en het klimaatakkoord van Parijs viel niet goed in Den Haag. De Amerikanen storen zich weer aan het feit dat Nederland de NAVO-norm voor defensie-uitgaven niet haalt.</p><p>De Amerikaanse regering heeft het Nederlandse kabinet recent gevraagd om bij te dragen aan twee missies. Het gaat om een missie in het noorden van SyriÃ« om te voorkomen dat terreurgroep IS daar weer terugkeert. Het kabinet staat welwillend tegenover dit verzoek. Verder vragen de VS een bijdrage aan een internationale coalitie om de zeevaart in de Straat van Hormuz te beschermen. Mogelijk gaat een Nederlands fregat hieraan meedoen. Voor beide missies is de verwachting dat medio volgende maand een besluit valt.</p><p>Trump is in mei door koning Willem-Alexander uitgenodigd voor een bezoek aan Nederland in verband met de internationale herdenking van de Slag om de Schelde. De herdenking is op 31 augustus in Terneuzen</p>
