---
layout: post
title: "Selena Gomez noemt sociale media gevaarlijk"
date: Thu, 16 May 2019 08:44:28 +0200
categories: 
- entertainment 
- gossip 
externe_link: "https://www.telegraaf.nl/entertainment/3595479/selena-gomez-noemt-sociale-media-gevaarlijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0d6837ae-77a6-11e9-ad27-0255c322e81b.jpg"
---

<p class="intro">Selena Gomez heeft zich tijdens het filmfestival van Cannes uitgesproken over de invloed van sociale media op haar generatie. De zangeres en actrice noemt het ’een ramp’ en drukt jongeren op het hart er een poosje afstand van te doen wanneer het hen allemaal teveel wordt. Dit meldt Page Six.</p> <p>Gomez, die zelf maar liefst 150 miljoen volgers op Instagram heeft en 57,6 miljoen volgers op Twitter, liet weten ’het gevaarlijk te vinden’. „Ik begrijp dat het geweldig is om sociale media als platform te gebruiken, maar het baart me zorgen als ik zie hoe jonge meisjes en jongens zichzelf blootstellen. Zelf plaats ik geen zinloze foto’s, ik post alleen iets met een bepaalde intentie. Het raakt me echt als ik dan meisjes ontmoet die online gepest worden via sociale media.”</p><p>Selena raadt hen dan ook aan voorzichtig om te gaan met het medium. „Neem alsjeblieft een pauze als je je daar beter bij voelt en zorg dat je er niet de hele dag mee bezig bent.”</p>
