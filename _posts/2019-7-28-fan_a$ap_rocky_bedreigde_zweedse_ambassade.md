---
layout: post
title: "Fan A$AP Rocky bedreigde Zweedse ambassade"
date: Sun, 28 Jul 2019 16:16:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1336235082/fan-a-ap-rocky-bedreigde-zweedse-ambassade"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/458a9838-b145-11e9-a1a1-0218eaf05005.jpg"
---

<p class="intro">Een fan van A$AP Rocky is dinsdag gearresteerd omdat ze de Zweedse ambassade in Washington bedreigde. Volgens Amerikaanse media zou de verdachte een papieren zak bij de ingang van het gebouw hebben neergezet, een vloeistof vanuit een colafles richting het pand hebben gegooid en hebben geroepen dat ze de boel ging opblazen.</p> <p>Alsof dat nog niet erg genoeg was, zou de vrouw de dag daarna zijn teruggekomen. Ze zou tegen ambassadepersoneel hebben geschreeuwd en hebben geweigerd de ambassade te verlaten. Daarbij zou ze verschillende keren hebben gerefereerd aan A$AP Rocky. De vrouw is aangeklaagd voor het aanrichten van vernielingen en het onwettig betreden van het ambassadegebouw.</p><p>Rapper A$AP Rocky zit sinds begin deze maand vast nadat hij op 30 juni was betrokken bij een vechtpartij in het centrum van Stockholm. De rapper houdt vol dat hij geen misdaad heeft begaan. Hij zou zich slechts hebben verweerd. Twee mannen zouden A$AP en zijn gevolg lastig hebben gevallen, wat uitliep op een handgemeen. Volgens de Zweedse aanklager zou de rapper een van de slachtoffers flink hebben toegetakeld; A$AP zou hem hebben aangevallen met een fles.</p><p>Onder meer president Donald Trump en Kanye West hebben zich uitgesproken voor de vrijlating van de rapper. Tot nu toe zonder succes. Mocht A$AP worden veroordeeld, dan zal hij zijn straf moeten uitzitten in Zweden.</p>
