---
layout: post
title: "De Krim - Coevorden - Verdachte aangehouden voor wrede woningoverval"
date: Tue, 14 May 2019 09:05:00 GMT
categories: 
- drenthe 
- coevorden 
externe_link: "https://www.politie.nl/nieuws/2019/mei/14/02-verdachte-aangehouden-voor-wrede-woningoverval.html"
feature_image: "https://www.politie.nl/binaries/w400h225/content/gallery/politie/stockfotos/algemeen/man-wordt-geboeid-afgevoerd.jpg"
---

Op dinsdagmorgen 14 mei werd een 43-jarige inwoner van Coevorden aangehouden. De man wordt verdacht van betrokkenheid bij de gewelddadige woningoverval op een 82-jarige inwoonster van De Krim. De bejaarde vrouw werd op maandagavond 10 december 2018 overvallen door twee mannen in haar woning aan de Kikkerveldweg. Hierbij werd de vrouw door de mannen opgesloten in haar meterkast. Pas 15 uur later werd de vrouw uit haar benarde situatie bevrijd door twee ongeruste vriendinnen. De overvallers gingen er uiteindelijk met o.a. haar zitmaaier vandoor.
