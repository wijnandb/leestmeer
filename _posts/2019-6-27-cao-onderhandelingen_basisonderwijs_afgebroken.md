---
layout: post
title: "Cao-onderhandelingen basisonderwijs afgebroken"
date: Thu, 27 Jun 2019 14:50:19 +0200
categories: 
- entertainment 
- opinie 
externe_link: "https://www.telegraaf.nl/nieuws/468119559/cao-onderhandelingen-basisonderwijs-afgebroken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bfa49552-98da-11e9-80ed-02d2fb1aa1d7.jpg"
---

<p class="intro">Onderwijsbonden hebben gesprekken over een nieuwe cao afgebroken. Zij vinden het loonbod van de PO-Raad, de sectororganisatie voor het basisonderwijs, te mager.</p> <p>„Heel jammer. We waren bereid een mooie loonsverhoging voor iedereen af te spreken”, zegt Rinda den Besten, voorzitter van de raad. De belangenorganisatie heeft onder meer een salarisverhoging van 4 procent voor alle medewerkers aangeboden. Ook zijn er voorstellen gedaan om het werk aantrekkelijker te maken.</p><p>Volgens Den Besten is de raad met dit voorstel „financieel tot het uiterste” gegaan. „Daarmee wordt niet de loonkloof met het voortgezet onderwijs gedicht, daarvoor zijn extra investeringen van het kabinet nodig. Nu staan de medewerkers echter met lege handen.”</p><p>Maar volgens CNV Onderwijs is er meer geld nodig om al het personeel in het primair onderwijs, van onderwijsassistent en leraren tot schoolleiders, van een „fatsoenlijk salaris” te voorzien. „Dit kan zo niet. De loonkloof wordt alleen maar groter tussen het primair onderwijs en het voortgezet onderwijs”, stelt de bond.</p><p>De oplopende personeelstekorten vragen volgens CNV om directe actie van de PO-Raad en het kabinet. „Werken in het onderwijs wordt er zo niet aantrekkelijker op. Wij blijven actie voeren.”</p>
