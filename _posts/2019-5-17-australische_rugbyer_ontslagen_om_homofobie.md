---
layout: post
title: "Australische rugbyer ontslagen om homofobie"
date: Fri, 17 May 2019 10:15:20 +0200
categories: 
- entertainment 
- opinie 
externe_link: "https://www.telegraaf.nl/sport/3602537/australische-rugbyer-ontslagen-om-homofobie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/37432350-787c-11e9-b4ef-0218eaf05005.jpg"
---

<p class="intro">De Australische rugbyer Israel Folau heeft zijn homofobe uitlatingen moeten bekopen met ontslag.</p> <p>Een onafhankelijke commissie besloot na een hoorzitting dat de Australische rugbybond het miljoenencontract van Folau mag ontbinden. De international van de ’Wallabies’ was bij de bond tot 2022 verzekerd van een salaris van omgerekend zo’n 2,5 miljoen euro.</p><p>Folau (30) publiceerde vorige maand op Instagram een bericht waarin hij „dronkaards, homoseksuelen, overspeligen, leugenaars, hoerenlopers, dieven, atheïsten en heidenen” waarschuwde. „De hel wacht op jullie, toon berouw!”, schreef de Australiër, een strenggelovige christen die vorig jaar ook al negatieve berichten over homo’s op de sociale media plaatste.</p><p>Destijds kwam Folau ermee weg. De bond hield het bij een waarschuwing, maar vertelde de rugbyer toen wel dat hij zijn toon op de sociale media moest matigen. In april publiceerde hij echter opnieuw een controversieel bericht.</p>
