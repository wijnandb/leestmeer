---
layout: post
title: "EU-commissaris haalt uit over leugens rond begroting"
date: Wed, 30 Oct 2019 14:15:57 +0100
category: buitenland
externe_link: "https://www.telegraaf.nl/nieuws/1161343799/eu-commissaris-haalt-uit-over-leugens-rond-begroting"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/68d757b0-fb17-11e9-a66c-02c309bc01c1.jpg"
aantal: 154
unieke: 115
bron: "De Telegraaf"
---

<p class="intro">EU-commissaris Günther Oettinger (Begroting) beschuldigt lidstaten van het verspreiden van leugens over de voorgestelde meerjarenbegroting van 2021 tot en met 2027. Volgens de Duitser circuleren er „valse” cijfers en „onverantwoordelijke” verhalen over enorme stijgingen van afdrachten voor het meerjarenbudget (MFK).</p> <p>Zo kwam deze week naar buiten dat de Nederlandse afdracht vanaf 2021 jaarlijks zou kunnen oplopen tot bruto 13 miljard euro in 2027. Duitsland zou rekenen op een verdubbeling van de brutolasten (zonder de opbrengsten uit EU-subsidies) tot 33 miljard in 2027. Dat komt onder meer door het financiële gat dat de Britten door hun vertrek uit de EU achterlaten, maar ook doordat de commissie af wil van de jaarlijkse korting die nettobetalers waaronder Nederland ontvangen.</p><p>Het huidige begrotingsplafond bedraagt ongeveer 1 procent van het gezamenlijke Europese inkomen. Brussel wil dat ophogen naar ruim 1,1 procent, zo’n 300 miljard euro meer dan in het lopende MFK. Den Haag en Berlijn zijn daar fel tegen.</p>
