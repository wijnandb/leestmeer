---
layout: post
title: "Kvitová weer eens bij laatste zestien, ook Williams en Barty door"
date: Sat, 06 Jul 2019 13:58:10 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/gXZ9AhChvwk/2292282"
feature_image: "https://nos.nl/data/image/2019/07/06/561516/1008x567.jpg"
---

<p>Petra Kvitová behoort voor het eerst sinds 2014 op Wimbledon weer tot de laatste zestien. De Tsjechische nummer zes van de wereld kende in de derde ronde weinig problemen met de Poolse Magda Linette (WTA-75): 6-3,6-2.</p>
<p>Kvitová pakte in 2014 na 2011 voor de tweede keer de titel, maar sindsdien haalde de blessuregevoelige speelster slechts één keer (2015) de derde ronde.</p>
<p>Door een armblessure miste Kvitovál dit jaar onder meer Roland Garros, maar ze nu oogt ze fit. In de eerste set miste de Tsjechische op de opslag van de Poolse vier setpoints, maar serverend maakte ze het alsnog af. Na iets meer dan een uur beëindigde ze op haar tweede matchpoint de partij, waarin Linette geen enkele breekkans kreeg.</p>
<h2>Overtuigende zeges Williams en Barty</h2>
<p>Serena Williams rekende overtuigend af met Julia Görges. De 23-voudig grandslamwinnares, die Wimbledon zeven keer op haar naam bracht, kwam op eigen service nooit in de problemen en had in elke set aan één breek genoeg om de Duitse, van wie ze vorig jaar in de halve finales ook al wist te winnen, op de knieën te krijgen: 6-3, 6-4.</p>
<p>De 37-jarige Amerikaanse had daarmee wat meer games nodig dan Ashleigh Barty. De Australische nummer één van de wereld, die pas in haar laatste opslagbeurt een paar (vier maar liefst) breakpoints te verwerken kreeg, gunde de Britse Harriet Dart er slechts twee: 6-1, 6-1.</p>
<p>Ook de Spaanse Carla Suárez plaatste zich voor de achtste finales. Zij rekende gedecideerd af met de Amerikaanse Lauren Davis, die een ronde eerder titelhoudster Angelique Kerber naar huis stuurde.</p><img src="http://feeds.feedburner.com/~r/nossporttennis/~4/gXZ9AhChvwk" height="1" width="1" alt=""/>
