---
layout: post
title: "Zesvoudig Emmy-winnaar Tim Conway overleden"
date: Tue, 14 May 2019 19:51:44 +0200
categories: 
- entertainment 
- opinie 
externe_link: "https://www.telegraaf.nl/entertainment/3587496/zesvoudig-emmy-winnaar-tim-conway-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/efaf924c-7670-11e9-88d9-0218eaf05005.jpg"
---

<p class="intro">Tim Conway is dinsdag op 85-jarige leeftijd overleden. Dat meldt People. De Amerikaanse acteur is vooral bekend van The Carol Burnett Show en won maar liefst zes Emmy Awards.</p> <p>Conway won in 1976 een Golden Globe voor beste bijrolspeler op televisie voor het spelen van verschillende personages in het variétéprogramma The Carol Burnett Show. Voor dezelfde show won hij bovendien nog eens vier Emmy Awards. Ook zijn bijrollen in Coach en 30 Rock werden bekroond met een Emmy.</p><p>Hij was tevens te zien in onder meer Married With Children, Glee en Two and a Half Men. Hij sprak bovendien de stem in van superheld Barnacle Boy in SpongeBob SquarePants.</p><p>In 1989 werd hij geëerd met een ster op de Hollywood Walk of Fame.</p>
