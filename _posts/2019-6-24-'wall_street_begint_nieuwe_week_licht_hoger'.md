---
layout: post
title: "'Wall Street begint nieuwe week licht hoger'"
date: Mon, 24 Jun 2019 14:53:35 +0200
categories: 
- financieel 
- koersen 
externe_link: "https://www.telegraaf.nl/financieel/1823834417/wall-street-begint-nieuwe-week-licht-hoger"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/29b2bc7a-967f-11e9-84d6-0218eaf05005.jpg"
---

<p class="intro">De aandelenbeurzen in New York staan maandag naar verwachting voor een hogere opening. De financiële markten zijn in afwachting van de op handen zijnde bijeenkomst tussen de Chinese president Xi Jinping en zijn Amerikaanse collega Donald Trump tijdens de G20-top in Japan later deze week. Verder blijven de oplopende spanningen tussen de VS en Iran boven de markt hangen. Ook haalde Trump weer eens uit naar het Fed-beleid.</p> <p>De Verenigde Staten zouden nieuwe sancties tegen Iran in het leven willen roepen als antwoord op het neerschieten van de Amerikaanse drone door Iran. De regering-Trump is op zoek naar allerlei maatregelen om het land aan te pakken en houdt "de optie open" om het land aan te vallen. Trump wil met Iran om tafel om het kernwapenprogramma af te schaffen, maar de Iraniërs staan daar niet om te springen. De spanning rond Iran zorgde afgelopen dagen al voor gestaag oplopende olieprijzen.</p><p>Farmaceut Bristol-Myers Squibb zegt bereid te zijn om zijn divisie die het medicijn Otezla maakt te verkopen. Daarmee wil het bedrijf akkoord krijgen van toezichthouder FTC voor de mega-overname van biotechnoloog Celgene. Met die deal is een bedrag van 74 miljard dollar gemoeid.</p><p>Disney</p><p>Ook entertainmentconcern Disney staat in de schijnwerpers. De film Toy Story 4 beleefde het voorbije weekend zijn debuut in Noord-Amerikaanse bioscopen. De opbrengst van 118 miljoen dollar in het openingsweekend bleef ietwat achter bij de verwachtingen.</p><p>Casino-uitbater Eldorado Resorts maakte bekend zijn noodlijdende branchegenoot Caesars Entertainment over te nemen. Daar betaalt Eldorado inclusief schulden, ongeveer 17,3 miljard dollar voor.</p><p>Banken</p><p>In een stresstest van de Federal Reserve bleken alle onderzochte banken in staat om economische schokken te doorstaan. Voor Goldman Sachs en Morgan Stanley komen de scores neer op een duidelijke verbetering ten opzichte van een jaar terug.</p><p>Facebook moet voor de rechter komen voor een privacylek dat vorig jaar naar buiten kwam. Een groep gebruikers klaagde Facebook aan wegens nalatigheid. Het bedrijf vroeg een rechter om het proces tegen te houden, maar dat verzoek werd afgewezen.</p><p>De Dow-Jonesindex eindigde vrijdag 0,1 procent lager op 26.719,13 punten. De brede S&amp;P 500 zakte ook 0,1 procent in de min, naar 2950,46 punten, en technologiegraadmeter Nasdaq leverde 0,2 procent in tot 8031,71 punten.</p>
