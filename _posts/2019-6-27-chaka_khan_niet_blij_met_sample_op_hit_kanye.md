---
layout: post
title: "Chaka Khan niet blij met sample op hit Kanye"
date: Thu, 27 Jun 2019 23:23:00 +0200
categories: 
- entertainment 
- gossip 
externe_link: "https://www.telegraaf.nl/entertainment/383980085/chaka-khan-niet-blij-met-sample-op-hit-kanye"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0fb01e70-9923-11e9-8c63-0217670beecd.jpg"
---

<p class="intro">Chaka Khan was behoorlijk pissig toen ze hoorde wat Kanye West had gedaan met haar hit Through The Fire. De rapper had haar toestemming om het nummer uit 1984 te gebruiken voor zijn liedje Through The Wire uit 2004, maar het eindresultaat was volgens de zangeres anders dan hij haar van tevoren had verteld.</p> <p>Kanye vroeg Chaka of hij iets met haar nummer mocht doen omdat hij veel steun aan het liedje had gehad toen hij in 2002 in het ziekenhuis lag na een auto-ongeluk. „Hij zei: jouw rol was zo belangrijk in mijn herstelproces”, zo blikt ze terug in de talkshow Watch What Happens Live van Andy Cohen. De rapper vertelde haar enkel dat hij het woord ’fire’ in ’wire’ wilde veranderen omdat dit verwoordde hoe hij toen alleen via een slangetje kon eten.</p><p>De 66-jarige zangeres was erg geraakt door zijn verhaal en gaf hem toestemming. Toen ze vervolgens hoorde dat de rapper de sample flink had versneld, was ze niet blij. „Ik was pissig. Ik was een beetje beledigd, nou niet echt beledigd, ik vond het stom.” Als Chaka van tevoren had geweten dat haar stem versneld zou worden, waardoor ze een stuk hoger klinkt, had ze het aanbod absoluut geweigerd.</p><p>Toch heeft ze Kanye er nooit mee geconfronteerd. „Ik hield liever mijn mond.”</p>
