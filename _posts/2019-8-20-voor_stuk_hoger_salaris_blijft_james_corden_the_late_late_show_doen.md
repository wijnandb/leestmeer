---
layout: post
title: "Voor stuk hoger salaris blijft James Corden The Late Late Show doen"
date: Tue, 20 Aug 2019 09:00:00 +0200
categories: 
- entertainment 
- sterren 
externe_link: "https://www.telegraaf.nl/entertainment/1607659355/voor-stuk-hoger-salaris-blijft-james-corden-the-late-late-show-doen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/30f41768-c31b-11e9-b10a-02c309bc01c1.jpg"
---

<p class="intro">James Corden heeft bijgetekend voor nog twee jaar The Late Late Show. De Brit gaat het programma in ieder geval tot het einde van het televisieseizoen 2021-2022 maken.</p> <p>Volgens Variety gaat Corden een stuk meer verdienen als zijn nieuwe contract ingaat. Zijn huidige salaris zou liggen op zo’n 4 à 5 miljoen dollar per jaar. Eerder liet Corden doorschemeren dat hij zijn contract mogelijk niet wilde verlengen, omdat het moeilijk was voor zijn Britse gezin om in Amerika zo ver van huis te zijn.</p><p>De komiek was relatief onbekend toen hij in maart 2015 startte met The Late Late Show op de Amerikaanse zender CBS. Hij was vooral bekend van de Britse serie Gavin and Stacey, die hij schreef en waarin hij één van de hoofdrollen speelde.</p><p>In de afgelopen vier jaar scoorde Corden goed met The Late Late Show. Twee onderdelen van de latenightshow werden zo populair, dat ze tot een opzichzelfstaand programma werden ontwikkeld: Apple kocht het format van Carpool Karaoke aan om er een eigen show van te maken, en een programma gebaseerd op Late Late-segment Drop The Mic is te zien op de Amerikaanse zender TNT.</p>
