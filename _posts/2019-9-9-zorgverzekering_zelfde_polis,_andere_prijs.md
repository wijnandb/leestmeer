---
layout: post
title: "Zorgverzekering: zelfde polis, andere prijs"
date: Mon, 09 Sep 2019 16:45:25 +0200
categories: 
- financieel 
- geld 
externe_link: "https://www.telegraaf.nl/financieel/1633315487/zorgverzekering-zelfde-polis-andere-prijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ebb6848a-d312-11e9-95b7-0217670beecd.jpg"
---

<p class="intro">Zorgverzekeraars binnen één concern bieden nog steeds gelijke polissen aan onder verschillende merknamen en soms ook nog voor uiteenlopende premies. Dat zegt de Nederlandse Zorgautoriteit (NZa) in de monitor zorgverzekeringen 2019.</p> <p>„Van de 59 polissen waren er 23 gelijk of bijna gelijk aan een andere polis van hetzelfde concern.”</p><p>Eén concern biedt dezelfde polis zelfs zes keer aan onder een andere merknaam, stelt de NZa vast. Vier daarvan hebben dezelfde prijs, de andere twee kosten €14 en 17 minder.</p><p>Elf concerns</p><p>Op dit moment zijn er 24 zorgverzekeraars die zorgverzekeringen aanbieden. De zorgverzekeraars zijn verdeeld over elf concerns.</p><p>De NZa vindt dat concerns verzekeringen moeten schrappen. De huidige situatie maakt het voor verzekerden onnodig lastig om een keuze te maken uit de polissen, zegt de organisatie. „Ook is het belangrijk dat zorgverzekeraars informatie over de polissen nog beter ontsluiten, zodat verzekerden een goed geïnformeerde keuze kunnen maken.”</p><p>Prijsverschil</p><p>Het verschil tussen de duurste en goedkoopste polis is dit jaar €438. De jaarpremie van de goedkoopste basispolis is €1167 en van de duurste €1605.</p><p>In 2019 sloten 17,2 miljoen mensen een basisverzekering af. Circa 14,4 miljoen mensen namen er een aanvullende verzekering bij.</p>
