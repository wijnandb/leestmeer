---
layout: post
title: "Slachtoffers explosie flat laten twee kinderen na"
date: Tue, 09 Jul 2019 13:16:16 +0200
categories: 
- entertainment 
- opinie 
externe_link: "https://www.telegraaf.nl/nieuws/1234212012/slachtoffers-explosie-flat-laten-twee-kinderen-na"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4f28dd82-a23b-11e9-9d6d-02d2fb1aa1d7.jpg"
---

<p class="intro">De identiteit van de twee slachtoffers die bij een ontploffing in een flat aan de Van der Waalsstraat in Vlaardingen afgelopen weekend omkwamen, is bekend. Het gaat om de bewoners van het getroffen appartement: een 38-jarige vrouw en een 43-jarige man.</p> <p>Dat maakte de Rotterdamse politie zojuist bekend. De oorzaak van de ontploffing en de daaropvolgende brand is nog altijd niet duidelijk, de politie schrijft daarover dat het onderzoek daarnaar nog in volle gang is.</p><p>Om iets voor negen uur op vrijdagochtend kreeg de politie een melding binnen van de explosie en de daaropvolgende brand. Daarbij is de gevel van het appartement op de eerste verdieping van een flat aan de Van der Waalsstraat compleet verwoest. De brandweer bluste de brand en overige appartementen in de flat moesten worden ontruimd.</p><p>Inzameling</p><p>De bewoners van de getroffen flat vormden een gezin van vier, de 38-jarige vrouw en de 43-jarige man laten twee kinderen na. Op doneerdoel.nl is voor hen een inzamelingsactie gestart. De teller staat op 511 donaties en 9270 euro.</p><p>De initiatiefnemer van de actie schrijft dat de actie is opgezet omdat de kinderen ’veel nodig hebben’. „Twee kinderen hebben na een noodlottige brand allebei hun ouders verloren. Tevens zijn alle persoonlijke bezittingen verloren gegaan.”</p>
