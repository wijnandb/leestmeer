---
layout: post
title: "Niet genoeg vrouwen in top? Dan geen geld"
date: Wed, 10 Jul 2019 09:06:37 +0200
categories: 
- financieel 
- koersen 
externe_link: "https://www.telegraaf.nl/financieel/511486153/niet-genoeg-vrouwen-in-top-dan-geen-geld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dd7bc970-a2e8-11e9-baee-0217670beecd.jpg"
---

<p class="intro">Een groep Nederlandse durfinvesteerders eist dat de besturen van de bedrijven waarin ze geld steken binnen drie jaar voor zeker 35 procent uit vrouwen bestaan. De initiatiefnemers hanteren datzelfde quotum voor vrouwen in hun eigen bestuur.</p> <p>De maatregel is hard nodig volgens de 25 deelnemers, die naar schatting goed zijn voor €1,1 miljard aan durfkapitaal.</p><p>Aanzienlijk</p><p>Uit onderzoek zou blijken dat van alle durfinvesteringen slechts 1,6% naar bedrijven gaat die zijn opgericht door vrouwen en 6,8% naar bedrijven met een gemengd bestuur. Dat aandeel moet worden opgekrikt tot een „aanzienlijk percentage”, hebben de deelnemers eveneens afgesproken.</p><p>Het initiatief, dat de naam FundRight krijgt, moet zorgen voor meer gelijkheid in de toegang tot financiering voor ondernemers. Betrokken investeerders, waaronder KPN Ventures, Hearst Netherlands en VOC Capital Partners, verwachten bovendien dat bedrijven met een meer diverse samenstelling ook beter presteren.</p>
