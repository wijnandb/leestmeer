---
layout: post
title: "Louisiana maakt zich op voor storm Barry"
date: Fri, 12 Jul 2019 23:37:31 +0200
category: buitenland
externe_link: "https://www.telegraaf.nl/nieuws/864740286/louisiana-maakt-zich-op-voor-storm-barry"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/50b035ec-a4ed-11e9-b258-02d2fb1aa1d7.jpg"
---

<p class="intro">De Amerikaanse staat Louisiana maakt zich op voor de komst van de tropische storm Barry. Naar verwachting komt de storm zaterdag aan land en groeit dan uit tot een orkaan in de lichtste categorie 1. Er zijn nog geen mensen geëvacueerd, maar de plaatselijke bevolking is gewaarschuwd voor zwaar weer en is geadviseerd voedsel in te slaan en een schuilplaats te zoeken.</p> <p>De storm komt waarschijnlijk in het midden van de staat, ten westen van de stad New Orleans aan land met windsnelheden van zeker 119 kilometer per uur.</p><p>De storm gaat gepaard met hevige regenval. Ook de afgelopen dagen was er al veel regen in het gebied als voorbode van de storm.</p><p>Noodtoestand</p><p>President Donald Trump heeft de noodtoestand voor de staat uitgeroepen zodat onder andere hulpfondsen kunnen worden aangesproken. De olieproductie in een deel van de Golf van Mexico is gehalveerd omdat olieplatforms zijn geëvacueerd. Een concert van de Rolling Stones zondag in New Orleans is door de autoriteiten afgelast.</p>
