---
layout: post
title: "Drie verdachten opgepakt voor aanslag in Lyon"
date: Mon, 27 May 2019 10:42:09 +0200
category: nieuws
externe_link: "https://nos.nl/l/2286495"
feature_image: "https://nos.nl/data/image/2019/05/27/552852/1008x567.jpg"
---

<p>In Frankrijk zijn twee mannen en een vrouw opgepakt in verband met de aanslag van vrijdag in Lyon. Een van hen is volgens het Openbaar Ministerie de verdachte naar wie de politie de afgelopen dagen massaal op zoek was.</p>
<p>Het gaat om een 24-jarige man, die vanochtend in Lyon werd opgepakt toen hij uit een bus stapte. Volgens Franse media is het een student van Algerijnse afkomst.</p>
<p>De tweede arrestant zou een minderjarige jongen zijn die op een middelbare school in Lyon studeert en de Algerijnse nationaliteit heeft. Hij zou familie zijn van de 24-jarige man. Ook is er een vrouw aangehouden. Over haar mogelijke rol bij de aanslag is niets bekendgemaakt.</p>
<h2>Zak</h2>
<p>Bij de aanslag vrijdag in het centrum van Lyon raakten dertien mensen gewond. De dader zette een papieren zak met explosieven bij een bakkerij en fietste daarna weg. De explosieven werden waarschijnlijk van een afstand tot ontploffing gebracht.</p>
<p>De politie begon direct na de aanslag een klopjacht op de dader. Er werden meer dan honderd agenten ingezet en er werden foto's vrijgegeven.</p>
<p>De hoofdverdachte is vastgezet in Lyon. De Franse krant Le Figaro schrijft dat hij na zijn eerste verhoor zal worden overgebracht naar Parijs. "Het is een grote opluchting voor alle inwoners van Lyon. Ik ga ervan uit dat de zaak is opgelost", zei burgemeester Collomb.</p>
<p>De Franse autoriteiten vermoeden een terroristisch motief voor de aanslag. Niemand heeft de verantwoordelijkheid opgeÃ«ist. Volgens Le Figaro is de hoofdverdachte niet bekend bij de inlichtingendiensten.</p>
