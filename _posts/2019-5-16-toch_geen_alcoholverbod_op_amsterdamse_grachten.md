---
layout: post
title: "Toch geen alcoholverbod op Amsterdamse grachten"
date: Thu, 16 May 2019 14:14:34 +0200
categories: 
- entertainment 
- opinie 
externe_link: "https://www.telegraaf.nl/nieuws/3597635/toch-geen-alcoholverbod-op-amsterdamse-grachten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ab64d280-77d5-11e9-a810-0218eaf05005.jpg"
---

<p class="intro">Er komt toch geen alcoholverbod voor opvarenden van bootjes op de grachten in Amsterdam.</p> <p>De PvdA pleitte daarvoor en kreeg steun van GroenLinks, SP, Denk, ChristenUnie en Bij1, maar burgemeester Femke Halsema vindt een dergelijk verbod ‘onwenselijk, juridisch kwetsbaar en niet proportioneel’.</p><p>Vorige week baarde PvdA’er Dennis Boutkan opzien toen hij voor een totale drooglegging op de grachten pleitte tijdens de bespreking van het nieuwe vaarbeleid van wethouder Dijksma (Verkeer).</p><p>Hij vroeg het college te onderzoeken of een totaalverbod op het schenken en gebruiken van alcohol op het water mogelijk is. Al vrij snel werd duidelijk dat stadsbestuurders een drooglegging niet zagen zitten.</p><p>Namens het college laat burgemeester Halsema weten dat van een alcoholverbod geen sprake zal zijn. Het college vindt dat eventuele maatregelen op het water bedoeld moeten zijn om „overlast te bestrijden en niet om een verandering van levensstijl te forceren” en om „Amsterdammers vrijelijk te laten genieten van hun stad.”</p><p>Bovendien zou een alcoholverbod juridisch kwetsbaar zijn. Alcohol op het water wordt immers niet gereguleerd via de Drank- en Horecawet. „Het college vindt een alcoholverbod op het water, ten tweede, niet proportioneel.”</p><p>‘Extreme overlast’ wordt aangepakt met „de al beschikbare instrumenten”.</p>
