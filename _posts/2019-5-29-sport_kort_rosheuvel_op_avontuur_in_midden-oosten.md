---
layout: post
title: "Sport Kort: Rosheuvel op avontuur in Midden-Oosten"
date: Wed, 29 May 2019 23:56:00 +0200
category: sport
externe_link: "https://www.telegraaf.nl/sport/3664971/sport-kort-rosheuvel-op-avontuur-in-midden-oosten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e4c70114-8262-11e9-94a5-0218eaf05005.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>23.54 uur  Mikhail Rosheuvel vertrek bij NAC Breda, dat onlangs uit de eredivisie degradeerde. In overleg besloten de partijen dat de aanvaller de club transfervrij mag verlaten, zodat hij kan overstappen naar Al Dhafra.</p><p>23.02 uur De Nederlandse volleybalsters hebben zich in het Omnisport van Apeldoorn hersteld van de nederlaag tegen BraziliÃ« in de Nations League. De vrouwenploeg van bondscoach Jamie Morrison zette Bulgarije in vier sets opzij.</p><p>23.00 uur De Nederlandse volleyballers hebben in de European Golden League een zwaarbevochten zege geboekt op Spanje. In Soria wonnen de lange mannen van de nieuwe bondscoach Roberto Piazza in vijf sets.</p><p>21:07 uur De Zuid-Afrikaanse atlete Caster Semenya zet haar strijd voort tegen het omstreden testosteronbeleid van de internationale atletiekfederatie IAAF. De tweevoudig olympisch kampioene op de 800 meter heeft bij een rechtbank in Zwitserland beroep aangetekend tegen de uitspraak van het hof van sportarbitrage CAS in Lausanne, dat de nieuwe regels van de IAAF onlangs goedkeurde.</p><p>16.22 uur: De Tsjechische tennisster Karolina Pliskova heeft zich woensdag overtuigend geplaatst voor de derde ronde van de Open Franse tenniskampioenschappen op Roland Garros. De nummer 2 van de plaatsingslijst versloeg de Slowaakse qualifier Kristina Kucova in twee sets: 6-2 6-2. Pliskova had minder dan een uur nodig voor haar zege.</p><p>12.45 uur: Pepijn Smits mag in juli meedoen aan de wereldkampioenschappen openwaterzwemmen. De 22-jarige Nederlander krijgt als vierde zwemmer het vertrouwen van de selectiecommissie, die verder Sharon van Rouwendaal, Ferry Weertman en Esmee Vermeulen selecteerde. Dat drietal kwalificeerde zich op basis van hun prestaties bij de Europese kampioenschappen, vorig jaar in Glasgow.
12.44 uur: De zeer ervaren coach Dieter Hecking moet komend seizoen proberen Hamburger SV terug te loodsen naar de Bundesliga. De club die vorig jaar voor het eerst degradeerde heeft de 54-jarige trainer aangesteld als opvolger van Hannes Wolf. Die was er, in de zeven maanden dat hij bij HSV werkte, niet in geslaagd de club terug te brengen op het hoogste niveau.</p><p>12.15 uur: Jumbo-Visma is nog voor de tweede etappe van de Ronde van Noorwegen al twee renners kwijt. Danny van Poppel verscheen in Kvinesdal niet meer aan de start. Hij is al enige tijd niet fit en zal in Nederland nader worden onderzocht.</p>
