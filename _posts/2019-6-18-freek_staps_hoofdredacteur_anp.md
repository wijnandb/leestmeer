---
layout: post
title: "Freek Staps hoofdredacteur ANP"
date: Tue, 18 Jun 2019 12:12:30 +0200
categories: 
- entertainment 
- opinie 
externe_link: "https://www.telegraaf.nl/nieuws/1546094762/freek-staps-hoofdredacteur-anp"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a1bf9df0-91b1-11e9-96af-02c309bc01c1.jpg"
---

<p class="intro">Freek Staps wordt hoofdredacteur van het Algemeen Nederlands Persbureau. Hij begint op 1 september in zijn nieuwe functie.</p> <p>De 43-jarige Staps volgt Marcel van Lingen op die onlangs aan de slag ging als directeur journalistiek bij Talpa Network. Staps werkte het grootste deel van zijn loopbaan bij NRC Handelsblad. Voor deze krant was hij onder meer correspondent in New York en plaatsvervangend chef van de redacties Politiek &amp; Bestuur en Economie. Ook was hij chef van de redacties NRC Q en Online.</p><p>ANP-directeur Martijn Bennis omschrijft Staps als een journalistiek zwaargewicht. „Maar misschien nog wel belangrijker is onze overtuiging dat hij zal bijdragen aan de ontwikkeling van de positie van het ANP in de branche. Staps is innovatief, hij kent onze klanten en hij doorziet de ontwikkelingen in de mediasector.”</p><p>Het ANP vormt volgens Staps „het fundament onder de Nederlandse journalistiek. Het persbureau speelt een cruciale rol in het vertrouwen dat Nederlanders in media hebben. De accurate en objectieve berichtgeving is bewonderenswaardig en daarbij is het een eer met de vakmensen van de ANP-redactie te mogen werken.”</p><p>De nieuwe hoofdredacteur deed aan Harvard onderzoek naar innovaties op nieuwsredacties. Hij is praktijkdocent op de Masteropleiding Journalistiek van de Universiteit van Amsterdam en bestuurslid van het Stimuleringsfonds voor de Journalistiek.</p><p>Staps is mede-oprichter van content- en strategiebureau The Story Network. Hij verkoopt zijn belang hierin.</p>
