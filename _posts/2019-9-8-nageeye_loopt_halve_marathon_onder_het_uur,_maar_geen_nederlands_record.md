---
layout: post
title: "Nageeye loopt halve marathon onder het uur, maar geen Nederlands record"
date: Sun, 08 Sep 2019 13:19:52 +0200
category: sport
externe_link: "https://nos.nl/l/2300818"
feature_image: "https://nos.nl/data/image/2019/09/08/575835/1008x567.jpg"
---

<p>Abdi Nageeye heeft in Engeland voor het eerst de halve marathon onder het uur gelopen: 59.55. Dat was sneller dan zijn eigen Nederlands record (1.00.24) uit februari, maar de toptijd gaat toch niet de boeken in als nationaal record.</p>
<p>Het parcours van de Great North Run in Newcastle kende namelijk een hoogteverschil van -31 meter tussen start en finish. Dat is hoger dan de maximaal toegestane daling van één meter per kilometer.</p>
<h2>Farah wint in Newcastle</h2>
<p>De 30-jarige geboren Somaliër, die sinds 1996 in Nederland woont, finishte als derde in de wedstrijd. Mo Farah won de race in Newcastle voor de zesde keer op rij (59.07). Ook de Ethiopiër Tamirat Tola eindigde nog voor Nageeye in 59.13.</p>
<p>In Rotterdam verpulverde Nageeye in april van dit jaar het Nederlands record op de marathon. Op de Coolsingel kwam hij na 2.06.17 over de eindstreep. Daarmee bleef hij bijna twee minuten onder zijn oude record uit 2017.</p>
