---
layout: post
title: "De Witte loopt exact WK-limiet 400 meter"
date: Sat, 18 May 2019 14:08:41 +0200
category: sport
externe_link: "https://www.telegraaf.nl/sport/3608055/de-witte-loopt-exact-wk-limiet-400-meter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2f6eb336-7969-11e9-abf7-02d2fb1aa1d7.jpg"
---

<p class="intro">Sifan Hassan en Lisanne de Witte hebben tijdens de Diamond Leaguewedstrijd in Shanghai voldaan aan de limiet voor deelname aan de wereldkampioenschappen atletiek.</p> <p>De Witte liep in haar eerste 400 meter van het seizoen exact de WK-limiet die de Atletiekunie vraagt: 51.80. Vorige week wist ze zich tijdens de wereldkampioenschappen estafette in Yokohama met haar mede-estafetteloopsters dankzij een negende plaats ook al te kwalificeren op de 4x400 meter.</p><p>Half mei is de 26-jarige atlete dus al klaar met haar limietpogingen. Haar coach Sven Ootjers reageerde dan ook tevreden: „Het was een prima race. Voor haar doen opende ze redelijk snel. De echte scherpte is er nog niet natuurlijk. Directe kwalificatie voor de WK was het doel en dat is gelukt. Nu kunnen we weer een blokje omvang gaan draaien.”</p><p>Op de 1500 meter kwam Sifan Hassan in actie. Zij voldeed met 4.01.91 ruimschoots aan de limiet (4.06.50) voor de WK atletiek. Ook de internationale limiet voor deelname aan de Olympische Spelen (4.04.20) was geen enkel probleem. Hassan geeft dit jaar op de WK atletiek echter de voorkeur aan deelname op de 5000 en 10.000 meter. Begin mei slechtte ze in Stanford de WK- en olympische limiet op de 10.000 meter al, op 9 juni loopt ze de 5000 meter tijdens de FBK Games in Hengelo.</p><p>In aanloop daar naar toe start ze over drie dagen nog op de 1500 meter in Nanjing. Hassan’s manager Sander Ogink van Global Sports Communication zag Hassan in Shanghai goed lopen: „Dit is een mooie start. We wisten vooraf dat ze nog niet lang genoeg op snelheid heeft getraind en dan is deze tijd gewoon goed.”</p>
