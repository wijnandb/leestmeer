---
layout: post
title: "Honderden miljoenen nodig voor groot onderhoud wegen, bruggen en spoor"
date: Tue, 28 May 2019 14:32:45 +0200
categories: 
- entertainment 
- opinie 
externe_link: "https://www.telegraaf.nl/nieuws/3660027/honderden-miljoenen-nodig-voor-groot-onderhoud-wegen-bruggen-en-spoor"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bbfec0b0-8144-11e9-a983-02c309bc01c1.jpg"
---

<p class="intro">De komende jaren is honderden miljoenen extra nodig voor onderhoud van de infrastructuur zoals wegen, bruggen, sluizen en het spoor. Minister Cora van Nieuwenhuizen (Infrastructuur en Waterstaat) zegt dat in een gesprek met Het Financieele Dagblad.</p> <p>De bewindsvrouw gaat het probleem eerst op een rijtje zetten en daarna aan Financiën duidelijk maken hoeveel extra geld nodig is. „En dan gaat het niet om klein bier. Ik denk eerder aan honderden miljoenen”, zegt ze tegen de krant.</p><p>Vooral het uitgesteld onderhoud loopt op, schrijven Van Nieuwenhuizen en staatssecretaris Stientje van Veldhoven aan de Tweede Kamer. De kans op verstoringen neemt daardoor toe. Het vaarwegennetwerk heeft het meeste achterstallig en uitgesteld onderhoud.</p><p>Jaarlijks trekt het ministerie ongeveer 2,5 miljard euro uit voor instandhouding van de infrastructuur. De Algemene Rekenkamer meldde eerder deze maand ook al dat extra geld nodig is voor het onderhoud van bruggen en sluizen.</p>
