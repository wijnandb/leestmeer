---
layout: post
title: "Dochter Alec Baldwin grapt over beruchte voicemail tijdens The Roast"
date: Sun, 15 Sep 2019 16:59:13 +0200
categories: 
- entertainment 
- gossip 
externe_link: "https://www.telegraaf.nl/entertainment/625708307/dochter-alec-baldwin-grapt-over-beruchte-voicemail-tijdens-the-roast"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/88fa796c-d7c9-11e9-9211-02c309bc01c1.jpg"
aantal: 217
unieke: 157
bron: "De Telegraaf"
---

<p class="intro">Alec Baldwins dochter Ireland lijkt haar vaders boze voicemail uit 2007 volledig achter zich te hebben gelaten. De 23-jarige grapte over het bericht tijdens de Comedy Central Roast van de acteur die zondag wordt uitgezonden. De Amerikaanse zender deelde alvast het fragment.</p> <p>De 61-jarige Alec liet een voicemail achter voor zijn destijds 11-jarige dochter tijdens de vechtscheiding met moeder Kim Basinger. Hij noemde haar boos een onbeschoft en hersenloos varkentje waarna de twee jarenlang geen contact hadden. „Pap, ik ben Ireland”, sprak ze hem lachend toe. Ook zei ze dat ze bijna niet van The Roast af had geweten omdat ze „de laatste twaalf jaar geen voicemails van haar vader heeft gecheckt.”</p><p>Ireland grapte daarnaast dat ze, net als andere komieken en collega’s die Alec op komische en plagende wijze eerden, hem eigenlijk niet zo goed kent. „Veel mensen kennen mijn vader als die gast van de Mission Impossible-films of als die gast van 30 Rock. Ik ken hem als die gast van de helft van mijn verjaardagsfeestjes.”</p><p>Lachen</p><p>De grappen van Ireland vielen ook goed bij haar vader, die erg hard moest lachen. Een paar jaar geleden hadden de twee hun ruzie al uitgepraat.</p><p>The Roast werd vorige week al opgenomen in Los Angeles. Naast Ireland maakten ook Caitlyn Jenner, Blake Griffin en Robert De Niro de acteur belachelijk.</p>
