---
layout: post
title: "'Broadcom dichtbij overname van Symantec'"
date: Wed, 03 Jul 2019 07:07:06 +0200
categories: 
- financieel 
- koersen 
externe_link: "https://www.telegraaf.nl/financieel/1379377535/broadcom-dichtbij-overname-van-symantec"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f3309300-9d51-11e9-ab84-0217670beecd.jpg"
---

<p class="intro">De Amerikaanse chipmaker Broadcom staat op het punt om cyberveiligheidsbedrijf Symantec over te nemen. De deal heeft een waarde van meer dan 15 miljard dollar, aldus ingewijden.</p> <p>Mogelijk wordt de transactie al woensdag aangekondigd, hoewel een definitieve overeenkomst nog niet is ondertekend. Ook bestaat de kans dat de bekendmaking wordt uitgesteld tot na 4 juli, een nationale feestdag in de Verenigde Staten. Een overname van Symantec laat volgens kenners zien dat de chipmaker zijn geld en strategische koers inzet op softwarebedrijven, nadat vorig jaar een deal met rivaal Qualcomm mislukte.</p><p>Symantec is een pionier op het gebied van antivirussoftware zoals Norton AntiVirus, maar zoekt de afgelopen jaren naar een nieuwe koers. Het bedrijf versleet een reeks topbestuurders en trok voor miljarden de portemonnee voor overnames, onder meer voor bedrijvenbeveiliger Blue Coat Systems.</p><p>Het aandeel Symantec ging in de Amerikaanse nabeurshandel met ongeveer een vijfde omhoog. Dat voegde concreet zo'n 3 miljard dollar aan beurswaarde toe. Het aandeel Broadcom gleed echter meer dan 4 procent weg, waardoor er circa 5 miljard dollar aan beurswaarde verdampte.</p>
