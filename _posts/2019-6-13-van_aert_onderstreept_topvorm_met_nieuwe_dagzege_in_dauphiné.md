---
layout: post
title: "Van Aert onderstreept topvorm met nieuwe dagzege in Dauphiné"
date: Thu, 13 Jun 2019 16:47:17 +0200
categories: 
- sport 
- wielrennen 
externe_link: "https://nos.nl/l/2288904"
feature_image: "https://nos.nl/data/image/2019/06/13/556570/1008x567.jpg"
---

<p>De vijfde etappe in het Critérium du Dauphiné is gewonnen door Wout Van Aert. De renner van Jumbo-Visma kwam na een massasprint als eerste over de streep, voor Sam Bennett en Julian Alaphilippe. </p>
<p>Van Aert liet daarmee nogmaals zien in goede vorm te verkeren. Gisteren was de Belgische drager van de groene trui al de sterkste in de tijdrit, nadat hij dinsdag in de derde etappe als tweede was gefinisht. </p>
<h2>Kopgroep</h2>
<p>Dat de rit in een sprint zou eindigen, leek van tevoren duidelijk. De 201 kilometer van Boën-sur-Lignon naar Voiron waren relatief vlak en dus roken de sprinters hun kans. </p>
<p>Lange tijd maakten Stéphane Rossetto en Yoann Bagot uit Frankrijk en de Italiaan Alessandro De Marchi deel uit van een kopgroep. Het drietal vluchters kreeg van het peloton nooit meer dan een paar minuten voorsprong en werd een paar kilometer voor het einde bijgehaald. </p>
<p>Tot en met zondag wacht de renners nog flink wat klimwerk in de Alpen. Adam Yates (Mitchelton-Scott) verdedigt in de laatste drie etappes zijn gele leiderstrui. De Brit heeft vier seconden voorsprong op Dylan Theuns en zeven seconden op Tejay van Garderen.</p>
