---
layout: post
title: "China: geweld Hongkong onacceptabel"
date: Mon, 29 Jul 2019 11:41:37 +0200
category: buitenland
externe_link: "https://www.telegraaf.nl/nieuws/1518071505/china-geweld-hongkong-onacceptabel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1a603172-b1e5-11e9-a792-02d1dbdc35d1.jpg"
---

<p class="intro">China vindt dat gewelddadige protesten in Hongkong niet getolereerd kunnen worden. De recente onrust gaat volgens Peking „veel verder dan een vreedzame mars of demonstratie” en „ondermijnt de welvaart en stabiliteit” van de metropool, die een autonome status heeft binnen China.</p> <p>Hongkong was de afgelopen tijd herhaaldelijk het toneel van grootschalige demonstraties. Die draaiden aanvankelijk om wetgeving die uitlevering aan China mogelijk zou maken, maar inmiddels komen betogers ook met aanvullende eisen. Zo wordt opgeroepen tot het vertrek van de hoogste bestuurder van het gebied.</p><p>De Chinese overheidsdienst die gaat over de samenwerking met Hongkong en Macau reageerde maandag op een persconferentie. Een woordvoerder riep inwoners van Hongkong op afstand te nemen van de „criminele daden” van „radicale elementen.” Hij zei ook dat „geen enkele beschaafde samenleving” geweld kan tolereren.</p><p>Lees hieronder meer over de demonstraties in Hongkong:</p>
