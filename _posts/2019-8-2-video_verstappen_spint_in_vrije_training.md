---
layout: post
title: "Video: Verstappen spint in vrije training"
date: Fri, 02 Aug 2019 12:05:26 +0200
categories: 
- sport 
- autosport 
externe_link: "https://www.telegraaf.nl/sport/377186222/video-verstappen-spint-in-vrije-training"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/35d3c402-b512-11e9-b958-02d1dbdc35d1.jpg"
---

<p class="intro">Max Verstappen kende vrijdag een bewogen eerste vrije training voor de Grand Prix van Hongarije. De Nederlandse topcoureur spinde met zijn Red Bull tweemaal, maar kon zijn weg telkens vervolgen. Ook waren er problemen met de voorvleugel van de RB15.</p> <p>Verstappen liet via de boordradio weten dat hij de excate oorzaak niet kon aanwijzen voor de eerste spin in de laatste bocht van het circuit, maar verloor naar eigen zeggen in de laatste sector wel veel grip.</p><p>Hamilton de snelste</p><p>Lewis Hamilton klokte in zijn Mercedes met 1:17:233 de snelste tijd. In de oefensessie werd Verstappen, met op dat moment een derde tussentijd, door zijn team Red Bull naar binnen gehaald vanwege enige schade aan zijn voorvleugel. Later keerde hij terug uit de pitbox en schoof nog een plekje op. Zijn achterstand op Hamilton was met 0.165 miniem. Daarachter volgde Ferrari-coureur Sebastian Vettel, met eveneens een klein gat van 0.166 op regerend wereldkampioen Hamilton.</p><p>Pierre Gasly, de teamgenoot van Verstappen, zette op bijna een halve seconde van Hamilton de vierde tijd neer. De Fin Valtteri Bottas wist geen tijd te noteren wegens problemen met zijn Mercedes-bolide.</p><p>In het slotstuk van de vrije training gleed Verstappen met zijn RB15 van de baan. Maar zijn bolide werd vroeg genoeg tot stilstand gebracht om weer terug te kunnen keren. „Ongelooflijk, wat een sessie. De wagen is zo gevoelig”, liet hij via de boordradio weten. Daarna zocht Verstappen wel definitief de pitbox op. De tweede training is vrijdagmiddag om 15.00 uur. De race gaat zondag om 15.10 uur van start.</p><p>Lof voor stuurwerk</p><p>Verstappen kreeg afgelopen weekeinde nog veel lof voor zijn stuurwerk bij een spin van 360 graden. Tijdens de Grand Prix van Duitsland hield hij zijn bolide eveneens knap op de baan. Daardoor bleef Verstappen in de race, die hij later zelfs zou winnen.</p><p>Twee zeges</p><p>Verstappen won twee van de laatste drie races. Na zijn eerdere triomf in Oostenrijk zegevierde de 21-jarige Limburger afgelopen weekeinde dus ook in de spectaculair verlopen Grand Prix van Duitsland. In de tussenstand om de wereldtitel bezet Verstappen inmiddels de derde plek en hoeft hij alleen de Mercedes-coureurs Hamilton en Bottas voor zich te dulden.</p><p>In de Formule 1 Opwarmronde blikt onze verslaggever Erik van Haren samen met simulatorcoureur Rudy van Buren vooruit op de Grand Prix van Hongarije.</p><p>Bekijk hier de uitslagen en de tussenstand in de strijd om de wereldtitel in de Formule 1.</p>
