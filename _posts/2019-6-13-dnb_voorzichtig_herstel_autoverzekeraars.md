---
layout: post
title: "DNB: voorzichtig herstel autoverzekeraars"
date: Thu, 13 Jun 2019 12:12:18 +0200
categories: 
- financieel 
- geld 
externe_link: "https://www.telegraaf.nl/financieel/755963237/dnb-voorzichtig-herstel-autoverzekeraars"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/068ce414-8dc4-11e9-8a38-02d1dbdc35d1.jpg"
---

<p class="intro">Verzekeraars kampen al jaren met verliezen op WA-autoverzekeringen, maar de markt lijkt voorzichtig te herstellen. Dat schrijft De Nederlandsche Bank (DNB) na een inventarisatie van rapportages van verzekeraars.</p> <p>Vorig jaar leden verzekeraars een technisch verlies op WA-autoverzekeringen, wat betekent dat de premie-inkomsten lager zijn dan de totale schade-uitkeringen en kosten. Dat verlies, van 308 miljoen euro, was echter kleiner dan de min van 474 miljoen euro in 2017. Sinds 2011 liepen de verliezen alleen maar op, aldus DNB.</p><p>Dat er al jaren verlies wordt geleden op WA-autoverzekeringen, komt door felle concurrentie op de markt. Tegelijkertijd lopen claims op bij letselschade. Om de toenemende schadelast het hoofd te bieden hebben verzekeraars de afgelopen jaren premieverhogingen doorgevoerd.</p><p>Om netto toch een positief resultaat te boeken op autoverzekeringen, zijn verzekeraars voor een groot deel afhankelijk van opbrengsten uit beleggingen. Die zijn vorig jaar bijna gehalveerd ten opzichte van 2017. Al met al viel de nettowinst op autoverzekeringen 186 miljoen euro lager uit, aldus DNB.</p>
