---
layout: post
title: "PostNL mag postzegel fors duurder maken"
date: Wed, 14 Aug 2019 08:30:36 +0200
categories: 
- financieel 
- geld 
externe_link: "https://www.telegraaf.nl/financieel/601866602/post-nl-mag-postzegel-fors-duurder-maken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/144bd55a-be62-11e9-98f1-02c309bc01c1.jpg"
---

<p class="intro">Het versturen van brieven en kaarten wordt naar verwachting ook volgend jaar weer duurder. PostNL krijgt van toezichthouder Autoriteit Consument en Markt (ACM) de ruimte om tarieven van postproducten fors te verhogen. Het postbedrijf zal naar eigen zeggen kiezen voor een gematigde verhoging zoals het de voorbije jaren ook heeft gedaan.</p> <p>De post en pakketbezorger mag van de ACM tarieven tot 16,4 procent verhogen, rekening houdend met de verdere daling van het aantal poststukken en de inflatie. Hoe minder post verstuurd wordt, des te hoger de tarieven mogen zijn. PostNL liet direct weten dat de prijsstijging fors minder zal zijn. Wat het versturen van postproducten dan wel extra zal gaan kosten, wordt later dit jaar bekendgemaakt.</p><p>Vorig jaar kreeg PostNL de ruimte voor een verhoging van de prijzen met 14,2 procent. PostNL besloot destijds postzegels nog geen 5 procent duurder te maken. Het postbedrijf wilde onder meer de impact op het postvolume beperkt houden.</p>
