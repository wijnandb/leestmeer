---
layout: post
title: "Afrika Cup: Onana en Kameroen hopen op goed begin tegen Guinea-Bissau"
date: Tue, 25 Jun 2019 13:47:00 +0200
category: sport
externe_link: "https://www.telegraaf.nl/sport/962273538/afrika-cup-onana-en-kameroen-hopen-op-goed-begin-tegen-guinea-bissau"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1ccc04c4-973f-11e9-8d4b-02d2fb1aa1d7.jpg"
---

<p class="intro">Afrikaanse tackles, een kloppend hart voor voetbal, grote sterren uit Europese topcompetities, geldproblemen en hier en daar een tintje Eredivisie. Wij houden u aankomende weken op de hoogte over de Afrika Cup, die dit jaar wordt gehouden in Egypte.</p> <p>Dinsdagavond worden de laatste wedstrijden van de eerste speelronde van de groepsfase afgerond. Titelverdediger Kameroen - onder leiding van het trainersduo Clarence Seedorf en Patrick Kluivert - en met Ajax-doelman André Onana onder de lat, trapt om 19.00 uur af tegen Guinea-Bissau. In dezelfde poule sluiten Ghana en Benin de avond af.</p><p>Mali heeft tegen Mauritanië bewezen een gevaarlijke outsider te zijn. De Malinezen bliezen de opponent met maar liefst 4-1 opzij. Abdoulaye Diaby, Moussa Marega - de spits van FC Porto - Adama Traoré (Nass) en ’de andere’ Adama Traoré scoorden namens Mali. Op de strafschop van Marega na waren het prachtige doelpunten van Mali.</p><p>Tunesië en Angola zijn blijven steken op een gelijkspel. De Tunesiërs kwamen na een ruim halfuur spelen door middel van een strafschop op voorsprong. Youssef Msakni schoot raak vanaf de stip. Angola kwam een kwartier voor het eindsignaal langszij. Djalma na het doelpunt voor zijn rekening.</p><p>Ivoorkust is de Afrika Cup begonnen met een zege op Zuid-Afrika. In het Al-Salam Stadion in de Egyptische hoofdstad Caïro eindigde het duel in Groep D in 1-0 voor de voetballers van Ivoorkust. De tweevoudig Afrikaans kampioen, met ADO-speler Wilfried Kanon in de basis, had in het hete Caïro moeite het doel te vinden tegen Zuid-Afrika. Pas na ruim een uur was het raak. Aston Villa-speler Jonathan Kodija werd door Max Gradel perfect aangespeeld en faalde niet. Lars Veldwijk kwam bij Zuid-Afrika in de slotminuten in het veld. De speler van Sparta kon de gelijkmaker echter niet forceren.</p><p>Algerije heeft goede zaken gedaan bij zijn openingswedstrijd van de Afrika Cup. Les Fennecs - de Woestijnvossen - kwamen na een ruim halfuur spelen vanaf elf meter op voorsprong in de Egyptische hoofdstad. Baghdad Bounedjah, die zijn brood verdiend bij Al Sadd, de landskampioen van Qatar, schoot de strafschop binnen. Nog voor rust besliste Algerije de wedstrijd. Niemand minder dan de smaakmaker, Riyad Mahrez, zelf knalde de 2-0 tegen de touwen.</p><p>Senegal is de Afrika Cup succesvol begonnen. Het land, waar onder meer sterspeler Sadio Mané - die nog een schorsing moest uitzitten - en Napoli-verdediger Kalidou Koulibaly voor uitkomen, kwam na een halfuur op voorsprong door Keita Baldé. Een halfuur na rust verdubbelde Krepin Diatta de voorsprong tegen het verdedigend ingestelde Tanzania. Senegal, een van de topfavorieten in Egypte, kwam niet meer in de problemen.</p><p>Marokko kwam met de schrik vrij tegen een van de zwakkere broeders uit de groepsfase. Mede door een eigen treffer van Namibië, in de 89e minuut, pakte de ploeg van onder andere Hakim Ziyech en Nordin Amrabat drie belangrijke punten.</p><p>Groep A</p><p>Egypte - Zimbabwe 1-0
DR Congo - Uganda 0-2</p><p>Groep B</p><p>Nigeria - Burundi 1-0
Guinea - Madagaskar 2-2</p><p>Groep C</p><p>Senegal - Tanzania 2-0
Algerije - Kenia 2-0</p><p>Groep D</p><p>Marokko - Namibië 1-0
Ivoorkust - Zuid-Afrika 1-0</p><p>Groep E</p><p>Tunesië - Angola 1-1
Mali - Mauritanië 4-1</p><p>Groep F</p><p>Kameroen - Guinea-Bissau
Ghana - Benin</p>
