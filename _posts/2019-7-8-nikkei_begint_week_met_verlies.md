---
layout: post
title: "Nikkei begint week met verlies"
date: Mon, 08 Jul 2019 08:15:59 +0200
categories: 
- financieel 
- koersen 
externe_link: "https://www.telegraaf.nl/financieel/1587709665/nikkei-begint-week-met-verlies"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2c663a4a-a148-11e9-b143-02c309bc01c1.jpg"
---

<p class="intro">De aandelenbeurs in Japan is maandag met verlies begonnen aan de nieuwe handelsweek. Beleggers verwerkten nog het Amerikaanse banenrapport van afgelopen vrijdag. De banengroei in de Verenigde Staten viel sterker uit dan verwacht en dat temperde de hoop op een renteverlaging door de Federal Reserve. Een daling van de Japanse machineorders drukte eveneens op het sentiment.</p> <p>De Nikkei in Tokio eindigde uiteindelijk 1 procent lager op 21.534,35 punten. Op macro-economisch vlak bleek dat de machineorders in Japan in mei met 6 procent zijn gedaald. Een maand eerder was er nog sprake van een groei van 4,3 procent. De maker van fabrieksrobots Fanuc daalde 1 procent en de Japanse fabrikant van bouwmachines Komatsu ging 0,9 procent achteruit.</p><p>De Chinese beurzen deden ook een stevige stap terug. De beurs in Shanghai noteerde tussentijds 2,8 procent lager en de Hang Seng-index in Hongkong leverde 1,8 procent in. De Kospi in Seoul raakte 2,1 procent kwijt. Het Zuid-Koreaanse technologieconcern Samsung, een zwaargewicht in de index, zakte 2,4 procent. In AustraliÃ« sloot de All Ordinaries met en verlies van 1 procent.</p>
