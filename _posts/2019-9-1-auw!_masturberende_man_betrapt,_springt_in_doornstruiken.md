---
layout: post
title: "Auw! Masturberende man betrapt, springt in doornstruiken"
date: Sun, 01 Sep 2019 11:36:27 +0200
category: opmerkelijk
externe_link: "https://www.telegraaf.nl/nieuws/54735265/auw-masturberende-man-betrapt-springt-in-doornstruiken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f8980ad6-cca8-11e9-8073-0255c322e81b.jpg"
---

<p class="intro">Een 39-jarige man uit Zutphen die volgens verschillende getuigen stond te masturberen op een parkeerplaats in het Gelderse buurtschap Bronsbergen sprong tijdens zijn vluchtpoging in doornstruiken. „Pijnlijk…”, schrijft de Zutphense politie zondag op Facebook.</p> <p>De politie kreeg in de nacht van zaterdag op zondag rond 02.50 uur van meerdere mensen meldingen dat een man zichzelf op een parkeerplaats in Bronsbergen stond te bevredigen. Na een zoektocht zag de politie dat de man zich diep in wat bosjes had verstopt. Toen hij een van de agenten zag, ging hij er te voet vandoor. Daarbij sprong hij een droge sloot met struiken in, waarbij hij kennelijk de doornen over het hoofd had gezien.</p><p>Uiteindelijk stopte de achtervolging vlakbij de Den Elterweg. De verdachte wordt zondag verhoord.</p>
