---
layout: post
title: "AND hernieuwt overeenkomst met DDS"
date: Mon, 13 May 2019 12:33:27 +0200
categories: 
- financieel 
- koersen 
externe_link: "https://www.telegraaf.nl/financieel/3577971/and-hernieuwt-overeenkomst-met-dds"
---

<p class="intro">Kaartenmaker AND International heeft een nieuwe overeenkomst gesloten met het Duitse Digital Data Service (DDS) over de levering van digitale kaarten. Dat maakten de bedrijven bekend, zonder daarbij financiële details af te geven.</p> <p>DDS biedt digitale kaarten op verschillende detailniveaus aan klanten aan en adviseert partners, met een focus op de Duitstalige landen, over het gebruik van AND-kaarten. DDS zal als onderdeel van de overeenkomst datapakketten die klanten nodig hebben aanpassen en draagt ook zorg voor individuele licentieovereenkomsten.</p><p>AND verwacht in de nabije toekomst verdere samenwerking met DDS. De bedoeling daarvan is om nieuwe, innovatieve, locatiegevoelige inhoud te creëren.</p>
