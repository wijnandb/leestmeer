---
layout: post
title: "Dodental orkaan Dorian stijgt naar 30"
date: Fri, 06 Sep 2019 06:50:54 +0200
categories: 
- entertainment 
- opinie 
externe_link: "https://www.telegraaf.nl/nieuws/733155011/dodental-orkaan-dorian-stijgt-naar-30"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aff3c0ea-d06d-11e9-8099-02c309bc01c1.jpg"
---

<p class="intro">Het dodental van de orkaan Dorian op de Bahama’s is gestegen naar 30. Dat heeft minister-president Hubert Minnis donderdagavond (lokale tijd) bekendgemaakt. De minister van Gezondheidszorg Duane Sands liet eerder al weten dat het dodental waarschijnlijk nog flink gaat stijgen.</p> <p>Op de eilandengroep worden nog veel mensen vermist. De eilanden zijn grotendeels in puin gelegd door de orkaan. Volgens een eerste schatting bedraagt de schade op de eilanden mogelijk omgerekend ruim 6 miljard euro.</p><p>De storm trekt momenteel langs de oostkust van de Verenigde Staten en is afgezwakt tot een storm van de tweede categorie. Toch zorgt Dorian nog voor veel overlast in North- en South-Carolina. In de kustplaats Charleston in South Carolina staan veel straten blank door de hevige regenval. In de kustregio’s is de noodtoestand uitgeroepen en veel mensen zijn afgelopen dagen uit voorzorg geëvacueerd.</p><p>Er worden nu windsnelheden van ongeveer 175 kilometer per uur gemeten. Toen Dorian over de Bahama’s trok werden er windsnelheden van 300 kilometer per uur gemeten.</p><p>De Nederlandse marine maakte donderdag bekend dat twee schepen met hulpgoederen vanaf Sint Maarten naar de eilandengroep worden gestuurd.</p>
