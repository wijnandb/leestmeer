---
layout: post
title: "Gewapende man valt Londense moskee binnen tijdens gebed"
date: Fri, 10 May 2019 10:42:35 +0200
category: buitenland
externe_link: "https://www.telegraaf.nl/nieuws/3566338/gewapende-man-valt-londense-moskee-binnen-tijdens-gebed"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/01947284-7301-11e9-ad86-0218eaf05005.png"
---

<p class="intro">De Londense politie is vrijdag massaal op de been nadat een gewapende man de Seven Kings moskee binnenviel. Er werden nog geen arrestaties verricht.</p> <p>Een ’gemaskerde’ schutter betrad donderdagavond tijdens het Ramadangebed het gebouw. Volgens getuigen klonk er een schot. De politie bevestigde aan Sky News dat uit bewijsmateriaal blijkt dat er werd geschoten met een handgeweer.</p><p>„Het klonk alsof er vuurwerk werd afgestoken of dat er een zwaar object naar beneden viel. Daardoor vond niemand het echt verdacht”, vertelt de 19-jarige Ibraheem Hussain. „Maar toen zei iemand dat het om een geweerschot ging en dat er iemand die een vuurwapen bij zich droeg de moskee was binnengekomen.”</p><p>Er vielen geen slachtoffers en ook werd er geen schade aan het gebouw gemeld. De politie gaat niet uit van een terreurdaad.</p>
