---
layout: post
title: "Duncan over oranje loper bij opening festival"
date: Sun, 12 May 2019 07:59:35 +0200
category: entertainment
externe_link: "https://www.telegraaf.nl/entertainment/3573023/duncan-over-oranje-loper-bij-opening-festival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/411fc86a-747b-11e9-9ace-02d2fb1aa1d7.jpg"
---

<p class="intro">Het Eurovisiesongfestival gaat zondag officieel van start. Hoewel er al de hele week wordt gerepeteerd in de zaal van Expo Tel Aviv, vindt zondagmiddag de openingsceremonie plaats. Niet in de arena maar midden in de stad, op het Habima Square, waar voor de gelegenheid een oranje loper is uitgerold.</p> <p>Tegen zonsondergang zullen de artiesten een voor een over de loper lopen, waar pers en fans zich langs de zijkanten verzamelen. Zij zullen wel lang op de Nederlandse songfestivalinzending Duncan Laurence moeten wachten: hij komt pas als 35e van de 41 landen langs.</p><p>De deelnemers komen in de startvolgorde van de halve finales de loper op, wat betekent dat Cyprus het spits afbijt. Zangeres Tamta stapt dinsdag tijdens de eerste halve finale als eerste het podium op. Na Nederland volgen alleen nog Noord-Macedonië, Azerbeidzjan, Italië, Groot-Brittannië, Duitsland en Israël.</p>
