---
layout: post
title: "Vriendinnenduel voor Bertens"
date: Sat, 31 Aug 2019 08:42:40 +0200
categories: 
- sport 
- tennis 
externe_link: "https://www.telegraaf.nl/sport/910490443/vriendinnenduel-voor-bertens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f6dc3acc-cbc3-11e9-92ca-02d2fb1aa1d7.jpg"
---

<p class="intro">Kiki Bertens speelt vanmiddag laat in de derde ronde van de US Open tegen Julia Görges, de Duitse met wie ze erg goed op kan schieten. De partij volgt na de moeizame zege in ronde twee op de Russin Anastasia Pavlyuchenkova: 7-5, 6-4.</p> <p>Vorig jaar op Wimbledon verloor Bertens in kwarfinale nipt van Görges, een sterke serverende hardhitter. „We gaan er gewoon een mooi gevecht van maken”, blikt Bertens vooruit.</p><p>„Op de baan wil ik altijd winnen, dan maakt het me niet uit wie aan de overkant staat. Julia is heel agressief, ik moet de rally’s aan de gang zien te houden. Hoe langer die zullen duren, hoe meer kans ik heb. Als zij een hoog servicepercentage heeft, wordt het lastig. Maar als ik zelf goed serveer, is het ook lastig om mij te breken. Ach, moge de beste winnen. En na afloop geven we elkaar een knuffel en zijn we weer vriendinnen.”</p>
