---
layout: post
title: "Australië en IJsland loten tweede deel finale"
date: Wed, 15 May 2019 07:55:00 +0200
category: entertainment
externe_link: "https://www.telegraaf.nl/entertainment/3588923/australie-en-i-jsland-loten-tweede-deel-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0f9357b4-76d6-11e9-a207-0255c322e81b.jpg"
---

<p class="intro">Het tweede deel van de grote finale van het Eurovisiesongfestival dreigt een programma te krijgen met daarin veel favorieten. Australië en IJsland, de twee enige landen uit de eerste halve finale die bij de bookmakers bij de eerste tien staan, voegden zich dinsdagavond na loting bij big five-favorieten Frankrijk en Italië die al in het tweede gedeelte waren ingedeeld.</p> <p>Ook Wit-Rusland, Servië en Estland komen zaterdag in het tweede gedeelte uit. Griekenland, Cyprus, Tsjechië, San Marino en Slovenië lootten het eerste deel van de finale.</p><p>Van de overige 'big five', landen die vooraf al verzekerd zijn van een plek in de finale, staat Duitsland in het eerste deel en Groot-Brittannië en Spanje in het tweede. Israël, het gastland, weet als enige de definitieve startpositie al: veertiende.</p>
