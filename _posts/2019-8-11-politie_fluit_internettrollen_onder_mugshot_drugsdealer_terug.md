---
layout: post
title: "Politie fluit internettrollen onder mugshot drugsdealer terug"
date: Sun, 11 Aug 2019 16:46:01 +0200
category: opmerkelijk
externe_link: "https://www.telegraaf.nl/nieuws/760453674/politie-fluit-internettrollen-onder-mugshot-drugsdealer-terug"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f49e75a8-bc6a-11e9-8870-0255c322e81b.png"
---

<p class="intro">De Britse politie neemt het op voor een drugsdealer nadat zijn kapsel belachelijk wordt gemaakt door gebruikers van Facebook. Volgens de Gwent Police kunnen internettrollen die de afwijkende haarlijn van de verdachte bespotten onder zijn gevangenisfoto, worden vervolgd voor de online pesterijen.</p> <p>De foto die de politie van de verdachte deelde op sociale media, trok veel aandacht wegens het opvallende kapsel van de 21-jarige Jarmaine Taylor. Onder de post werd behoorlijk de draak gestoken met de jongeman.</p><p>Haarlijn</p><p>Taylor wordt door de politie gezocht wegens het schenden van de voorwaarden van zijn vervroegde vrijlating, zo meldt Metro UK. Het ’mugshot’ dat de politie online deelde, maakte veel los. „Hij werd het laatst in de stad gezien. De politie kamt dit gebied nog uit”, grapt Lawrie Hillman onder de foto. „Die haarlijn is vaker teruggeduwd dan Brexit”, voegde CJ Forde daaran toe.</p><p>De politie zag er de humor niet van in en waarschuwde de mensen die een spottende reactie onder de foto plaatste. „Vergeet niet dat het lastig vallen, bedreigen en uitschelden van mensen op sociale media tegen de wet kan zijn. Iemand die iets grofs, aanstootgevends of onfatsoenlijks over een ander zegt, kan door ons worden onderzocht.”</p>
