---
layout: post
title: "Vier mensen neergeschoten bij huldiging Raptors in Toronto"
date: Tue, 18 Jun 2019 07:20:35 +0200
category: nieuws
externe_link: "https://nos.nl/l/2289502"
feature_image: "https://nos.nl/data/image/2019/06/18/557407/1008x567.jpg"
---

<p>Tijdens de huldiging van de Raptors in Toronto zijn vier mensen neergeschoten. Zij waren, net als twee miljoen andere Canadezen, naar het centrum van de stad gekomen om te vieren dat de basketballers de titel hadden gewonnen in de Amerikaanse profcompetitie NBA.</p>
<p>De vier slachtoffers raakten niet levensgevaarlijk gewond. Verschillende andere mensen liepen lichte verwondingen op toen ze samen met duizenden anderen wegvluchtten van de plek waar geschoten werd.</p>
<p>Drie mensen zijn gearresteerd. De politie wil nog geen uitspraken doen over de vraag of er sprake is van terrorisme.</p>
<p>Ook premier Justin Trudeau was bij de festiviteiten aanwezig. Hij stond met de spelers op het podium toen er werd geschoten. Na een korte pauze werd het feest hervat. Een woordvoerder van de premier wilde niet op het voorval reageren.</p>
<h2>Teleurgesteld en boos</h2>
<p>Burgemeester John Tory van Toronto zei teleurgesteld en boos te zijn dat iemand een pistool meeneemt en er ook mee schiet tijdens zo'n "vreugdevolle bijeenkomst". "Ik hoop dat de verantwoordelijken zullen worden aangepakt. En ik wil de miljoenen andere mensen bedanken die onze geliefde Raptors hebben gehuldigd."</p>
<p>Toronto Raptors zelf heeft nog niet gereageerd op de schietpartij. </p>
<p>Bekijk hieronder hoe de spelers in een open bus door Toronto rijden en worden toegejuicht.</p>
