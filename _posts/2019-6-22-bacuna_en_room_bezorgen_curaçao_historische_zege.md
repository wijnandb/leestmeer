---
layout: post
title: "Bacuna en Room bezorgen Curaçao historische zege"
date: Sat, 22 Jun 2019 09:18:30 +0200
categories: 
- sport 
- voetbal 
externe_link: "https://www.telegraaf.nl/sport/529114132/bacuna-en-room-bezorgen-curacao-historische-zege"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f13c3a4-94c0-11e9-b9d4-02d2fb1aa1d7.jpg"
---

<p class="intro">Het voetbalelftal van Curaçao heeft een voor het eiland historische zege geboekt. De ploeg won voor het eerst een wedstrijd in de Gold Cup, het kampioenschap van de landen uit Noord- en Midden-Amerika en het Caribisch gebied.</p> <p>In het Amerikaanse Houston werd Honduras met 1-0 verslagen. Maker van het bijzondere doelpunt was Leandro Bacuna. Zijn treffer was tevens de eerste goal ooit voor Curaçao op de Gold Cup.</p><p>Eloy Room was van grote waarde voor de ploeg van bondscoach Remko Bicentini. De doelman, die PSV verlaat, verrichtte welgeteld vijftien reddingen.</p><p>De ploeg van het Antilliaanse eiland, met ook eredivisiespelers als Cuco Martina (Feyenoord), Darryl Lachman (PEC Zwolle), Jafar Arias (FC Emmen) en Elson Hooi (ADO Den Haag), kan zich nog plaatsen voor de kwartfinales. Jamaica is de volgende tegenstander.</p>
