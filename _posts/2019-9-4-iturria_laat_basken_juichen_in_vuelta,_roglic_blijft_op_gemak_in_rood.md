---
layout: post
title: "Iturria laat Basken juichen in Vuelta, Roglic blijft op gemak in rood"
date: Wed, 04 Sep 2019 17:54:57 +0200
categories: 
- sport 
- wielrennen 
externe_link: "https://nos.nl/l/2300333"
feature_image: "https://nos.nl/data/image/2019/09/04/574932/1008x567.jpg"
---

<p>Mikel Iturria heeft de elfde etappe van de Vuelta a España gewonnen. De Bask van Euskadi kwam na 180 kilometer van Saint-Palais naar Urdax solo over de streep. Hij boekte zijn eerste zege als prof.</p>
<p>Veertien avonturiers hadden zin in een vlucht door Frans en Spaans Baskenland, onder wie bergkoning Ángel Madrazo. Uitgerekend hij was het voornaamste slachtoffer toen de Basken Gorka Izagirre en Alex Aranburu in de aanval gingen op de Col d'Ispeguy, een beklimming van de tweede categorie.</p>
<h2>Solo</h2>
<p>In de glooiende laatste veertig kilometer keerden de meeste afvallers van de oorspronkelijke kopgroep weer terug aan het front. Iturria haakte als laatste aan, begon vervolgens aan een solo van ruim twintig kilometer en hield zijn minimale marge vast tot op de streep. </p>
<p>Op zes seconden van de Bask passeerden Jonathan Lastra en Lawson Craddock de finish. </p>
<p>Het peloton deed het achter de mannen voorin, een dagje wat rustiger aan. Het bereikte onder aanvoering van de Jumbo-Visma-formatie bijna twintig minuten later de eindstreep.</p>
<p>De leiderstrui van Primoz Roglic kwam geen moment in gevaar. De Sloveen behoudt de eerste plaats in het algemeen klassement. Alejandro Valverde volgt op 1,52.</p>
