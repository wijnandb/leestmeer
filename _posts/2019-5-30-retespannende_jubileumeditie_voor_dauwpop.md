---
layout: post
title: "Retespannende jubileumeditie voor Dauwpop"
date: Thu, 30 May 2019 08:02:21 +0200
category: entertainment
externe_link: "https://www.telegraaf.nl/entertainment/3669029/retespannende-jubileumeditie-voor-dauwpop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/52faf990-82a1-11e9-ad27-0217670beecd.jpg"
---

<p class="intro">Dauwpop heeft dit jaar een zilveren randje. Het popfestival dat traditiegetrouw op Hemelvaartsdag wordt georganiseerd, vindt dit jaar voor de 25e keer plaats. Artiesten als De Staat, Ronnie Flex en Daniël Lohues vieren het feestje donderdag mee.</p> <p>Indiepopband Rondé trapt de uitverkochte jubileumeditie van het „intieme festival met landelijke allure” vlak voor het middaguur af op het hoofdpodium. Rond 23.00 uur klinken de laatste tonen over het festivalterrein in Hellendoorn, dan zitten de set van Daniël Lohues, De Rooie Jager en Stuk erop. Een kwartiertje eerder wordt het festival op mainstage afgesloten door Nothing But Thieves.</p><p>De heren van Kris Kross Amsterdam zijn op het laatste moment toegevoegd aan de line-up. Het dj-trio uit Amsterdam vervangt Faithless-rapper Maxi Jazz, die zijn optreden op Dauwpop dinsdag afzegde vanwege „onvoorziene omstandigheden.”</p><p>Retespannend</p><p>Voor de jubileumeditie is het festivalterrein uitgebreid, onder meer met de terugkeer van het Enge Bos. „Een flauwekul podium dat we ooit hebben bedacht met allerlei ongein”, aldus organisator Rob Telgenkamp eerder in De Stentor. „George Baker zingt er 30 mei zijn Paloma Blanca en Little Green Bag.”</p><p>De bijzondere editie zorgt bij Telgenkamp voor constante spanning. „Het is retespannend.”</p>
