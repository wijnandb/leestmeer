---
layout: post
title: "Oude bekende fluit Oranje in finale"
date: Fri, 07 Jun 2019 12:18:43 +0200
category: sport
externe_link: "https://www.telegraaf.nl/sport/429806028/oude-bekende-fluit-oranje-in-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1eefa954-8911-11e9-bad4-0217670beecd.jpg"
---

<p class="intro">Alberto Undiano Mallenco leidt zondagavond de finale van de Nations League tussen het Nederlands elftal en Portugal. De Spanjaard fluit zijn laatste wedstrijd in het Estádio do Dragão van Porto. De 45-jarige arbiter neemt na ruim 30 jaar afscheid.</p> <p>Undiano mocht twee weken geleden ook al de Spaanse bekerfinale tussen Barcelona en Valencia leiden. De Spanjaard fluit Oranje voor de vierde keer. Eerder dit seizoen leidde hij het Nederlands elftal tegen Frankrijk in de groepsfase van de Nations League.</p><p>Oranje kwam de Spanjaard voor het eerst tegen op het WK van 2010 in Zuid-Afrika, in de gewonnen achtste finale tegen Slowakije (2-1). Undiano was twee jaar geleden in Wenen ook de scheidsrechter bij de gewonnen oefeninterland tegen Oostenrijk (0-2).</p><p>Undiano krijgt tijdens de finale hulp van de grensrechters Roberto Alonso Fernández en Juan Yuste Jiménez. Alejandro José Hernández is de videoscheidsrechter van dienst tijdens de eindstrijd van de nieuwe competitie voor landenteams van de UEFA.</p>
