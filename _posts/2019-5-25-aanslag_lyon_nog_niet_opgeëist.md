---
layout: post
title: "Aanslag Lyon nog niet opgeëist"
date: Sat, 25 May 2019 12:47:33 +0200
categories: 
- entertainment 
- opinie 
externe_link: "https://www.telegraaf.nl/nieuws/3646382/aanslag-lyon-nog-niet-opgeeist"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0592016e-7ee9-11e9-aaf2-0255c322e81b.jpg"
---

<p class="intro">De bomaanslag vrijdag in Lyon is nog niet opgeëist. Dat heeft de Franse antiterreuraanklager Remy Heitz zaterdag verklaard. Door de aanslag op een wandelpromenade in het centrum van de stad raakten dertien mensen gewond.</p> <p>De politie zoekt nog naar de dader. Het gaat om een man van 30 à 35 jaar die vlak voor de explosie daar rijdend op een fiets is gezien. De verdachte staat op beelden van bewakingscamera’s. Zijn identiteit is nog niet achterhaald.</p><p>Heitz verklaarde dat het motief voor de daad voorlopig niet duidelijk is. Tientallen onderzoekers bekijken onder andere beelden van bewakingscamera’s. Justitie verspreidde een beeld van de vermoedelijke dader die daarop wat vaag te zien is. De aanklager kondigde aan dat meer beelden van de vermoedelijke dader zullen worden vrijgegeven. Hij wordt gezocht vanwege poging tot moord in samenhang met een terreurdaad.</p><p>Volgens de onderzoekers is de bom van een afstand tot ontploffing gebracht. De dader zette een papieren zak bij een bakkerij en stapte toen op de fiets. In de zak zaten behalve een explosief stukken metaal.</p><p>Van de 13 gewonden werden er elf naar het ziekenhuis gebracht. Zaterdag lagen nog drie slachtoffers in het hospitaal.</p>
