---
layout: post
title: "Dagzege Koch, Majerus leider in Ladies Tour"
date: Sat, 07 Sep 2019 15:08:30 +0200
category: sport
externe_link: "https://www.telegraaf.nl/sport/1135658372/dagzege-koch-majerus-leider-in-ladies-tour"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/96a25198-d170-11e9-acd1-0255c322e81b.jpg"
---

<p class="intro">De Duitse Franziska Koch heeft de vierde etappe van de Boels Ladies Tour, de rittenkoers uit de WorldTour voor vrouwen, gewonnen.</p> <p>De renster van Sunweb was na een rit van Arnhem naar Nijmegen over ruim 135 kilometer in de sprint de snelste van een kopgroep van drie. De Luxemburgse Christine Majerus werd tweede en nam de leiderstrui over van de Duitse Lisa Klein. De Nederlandse Riejanne Markus finishte als derde.</p><p>Majerus, die rijdt voor Boels-Dolmans, verdedigt zondag in de laatste etappe haar leidende positie. Dan gaat het terug van Nijmgen naar Arnhem. Ellen van Dijk en Janneke Ensing moesten de strijd staken na een valpartij.</p>
