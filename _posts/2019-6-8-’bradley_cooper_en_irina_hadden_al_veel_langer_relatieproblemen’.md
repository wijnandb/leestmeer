---
layout: post
title: "’Bradley Cooper en Irina hadden al veel langer relatieproblemen’"
date: Sat, 08 Jun 2019 18:43:10 +0200
categories: 
- entertainment 
- gossip 
externe_link: "https://www.telegraaf.nl/entertainment/1786364582/bradley-cooper-en-irina-hadden-al-veel-langer-relatieproblemen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8dc98a12-8a23-11e9-a042-02d1dbdc35d1.jpg"
---

<p class="intro">De break-up tussen Bradley Cooper en Irina Shayk kwam niet zomaar uit de lucht vallen. De relatie tussen de twee was al maanden moeizaam en ze zouden zelfs al meerdere keren uit elkaar zijn gegaan, maar alleen voor hun dochter Lea de Seine weer samengekomen zijn.</p> <p>Een bron vertelt aan Page Six dat het stel, dat elkaar in 2015 leerde kennen, eigenlijk al zodra ’ de lust was afgenomen’, vrij snel ontdekten dat ze weinig met elkaar gemeen hadden. „Ze zijn vreselijk samen. Dat is al maanden zo. Hij drinkt niet en heeft de spiritualiteit ontdekt. Zij wil alleen maar feesten en uitgaan.”</p><p>Toch begonnen ze nog samen aan een kind; hun dochtertje Lea de Seine werd in 2017 geboren. Maar waar Irina druk voor het meisje zorgde, was Bradley toen al bezig met de opnamen voor A Star is Born, waar hij Lady Gaga ontmoette, met wie er direct een vonk leek over te slaan.</p><p>Smaragden ring</p><p>Dat dat zo gemakkelijk ging, kwam echter omdat de vlam al gedoofd was tussen Bradley en het Russische topmodel Irina, vertelt de bron. „Zo hebben ze nooit geshopt voor hun eigen huis in Californië. Het bleef vooral zijn huis. Ze deden er ook geen enkele moeite voor om er iets gezamenlijks van te maken.”</p><p>En, zo voegt hij eraan toe: „Dan had je nog het feit dat ze nooit getrouwd zijn, nadat ze samen een kind kregen.” Even waren er nog geruchten over een verloving in 2016, toen Irina ineens met een smaragden ring gezien werd aan haar linkerhand, maar er gebeurde niets. „Het voelde alsof ze nooit echt hun best gedaan hebben samen een leven op te bouwen, afgezien van hun gezamenlijke kind.”</p><p>Vriendschappelijk</p><p>Volgens het Amerikaanse medium zijn de twee nu bezig met wat erbij komt kijken om uit elkaar te gaan en hoe ze het co-ouderschap voor hun 2-jarige dochtertje kunnen vormgeven. „Hij wil vriendschappelijk uit elkaar gaan, in elk geval zo vriendschappelijk als mogelijk in deze situatie.” Dat betekent volgens de bron ook dat hij Irina Shayk in het huis in LA zal laten wonen. „Haar huis in de West-Village in New York is veel te klein voor een kind.”</p><p>Zelf hoeft hij ook niet zonder onderdak te zitten. De regisseur, producer en acteur van A Star is Born, bezit ook nog een flinke mansion in een andere wijk in Los Angeles, dat hij in 2009 kocht voor 4,7 miljoen dollar. Ook zou hij - haast een teken aan de wand - vorig jaar nog een woning van 13 miljoen dollar gekocht hebben in dezelfde wijk als het huis waar hij tot afgelopen week nog met Irina woonde.</p>
