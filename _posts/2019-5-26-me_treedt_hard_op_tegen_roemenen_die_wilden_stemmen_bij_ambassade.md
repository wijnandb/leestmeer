---
layout: post
title: "ME treedt hard op tegen Roemenen die wilden stemmen bij ambassade"
date: Sun, 26 May 2019 21:56:24 +0200
category: buitenland
externe_link: "http://feeds.nos.nl/~r/nosnieuwsbuitenland/~3/TksN3T6bROA/2286431"
feature_image: "https://nos.nl/data/image/2019/05/26/552741/1008x567.jpg"
---

<p>De mobiele eenheid heeft hard ingegrepen bij de Roemeense ambassade in Den Haag. Daar stonden de hele dag rijen vol Roemenen die wilden stemmen voor het Europese Parlement en een referendum over corruptie.</p>
<p>Toen om 21.00 uur de ambassade sloot hadden veel mensen nog niet gestemd. Daarop klommen enkelen van hen over het hek van de ambassade en bonsden op de deur. De ME reageerde met wapenstokken en honden.</p>
<p>De politie bevestigt een charge te hebben uitgevoerd. Er zijn voor zover bekend geen aanhoudingen. Inmiddels is het weer rustig.</p>
<p>NOS-verslaggever Robert Bas zag dat Roemenen eisten dat ze mochten stemmen toen de ambassade dichtging. Bij het beuken op de deuren riepen zij: "dieven, dieven".</p>
<p>Bas zegt dat het erop lijkt dat de Roemeense regering het de Roemenen in het buitenland zo moeilijk mogelijk wil maken om te stemmen. De regeringspartij PSD gaat in de exitpolls gelijk op met de voornaamste oppositiepartij. De stemmen van de diaspora zijn hierin nog niet meegenomen.</p>
<h2>Diemen</h2>
<p>Er wonen ongeveer 30.000 Roemenen in Nederland. Ook in Diemen kon door hen gestemd worden en ook daar stonden urenlang mensen in de rij. Burgemeester Erik Boog van Diemen schrijft op Facebook dat hij de Roemeense ambassadeur heeft gevraagd om extra mensen naar het stembureau in zijn gemeente te sturen.</p>
<p>Die versterking bleef uit. "Als democraat in hart en nieren gaat mij dit zeer aan het hart. Het democratische proces wordt zo veel geweld aangedaan", schrijft Boog. Hij vraagt het ministerie van Binnenlandse Zaken om de Roemeense autoriteiten hierop aan te spreken.</p>
<p>Ook in andere landen keek men op van het grote aantal Roemeense kiezers bij de stembureaus, zoals hier in Brussel:</p>
<p>Maar ook in Munchen en Londen: </p><img src="http://feeds.feedburner.com/~r/nosnieuwsbuitenland/~4/TksN3T6bROA" height="1" width="1" alt=""/>
