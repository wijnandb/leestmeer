---
layout: post
title: "Oranje hockeyers treffen ’gevallen grootmacht’ in strijd om ticket naar Tokio"
date: Mon, 09 Sep 2019 14:04:51 +0200
categories: 
- entertainment 
- opinie 
externe_link: "https://www.telegraaf.nl/sport/871326569/oranje-hockeyers-treffen-gevallen-grootmacht-in-strijd-om-ticket-naar-tokio"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b18e37ea-d302-11e9-896b-02c309bc01c1.jpg"
---

<p class="intro">De Nederlandse hockeymannen moeten Pakistan zien te verslaan om de Olympische Spelen te bereiken.</p> <p>Beide landen werden maandagmiddag door loting aan elkaar gekoppeld. Nederland speelt twee keer in eigen land, op zaterdag 26 en zondag 27 oktober. De wedstrijden in het Wagener Stadion in Amstelveen beginnen om 16.00 uur. Met Pakistan treft Oranje een ’gevallen grootmacht’. In de jaren 90 waren de Paki’s een absolute hoogvlieger in het hockey, maar in de periode daarna is het land helemaal overvleugeld door India.</p><p>In 1990 werd het Nederlands team in Lahore wereldkampioen door Pakistan met 3-1 te verslaan, vier jaar later waren de rollen in Sydney omgedraaid. Oranje had zich al voor de Spelen kunnen kwalificeren door in augustus het EK te winnen. Het team van bondscoach Max Caldas ging echter in de halve finale onderuit tegen Spanje en besloot het toernooi door in de strijd om het brons Duitsland te verslaan.</p><p>Nederland en Pakistan stonden in december bij het afgelopen WK in India ook tegenover elkaar. Oranje won toen met 5-1. Op de wereldranglijst neemt Pakistan de zeventiende plaats in, Nederland is derde. Bij de Olympische Spelen in Rio de Janeiro, drie jaar terug, eindigden de Nederlandse mannen als vierde.</p>
