---
layout: post
title: "OCI blijft positief, ondanks rode cijfers"
date: Fri, 24 May 2019 10:27:30 +0200
categories: 
- financieel 
- koersen 
externe_link: "https://www.telegraaf.nl/financieel/3641176/oci-blijft-positief-ondanks-rode-cijfers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/26d72e12-7dfe-11e9-8145-02d2fb1aa1d7.jpg"
---

<p class="intro">Kunstmestproducent OCI heeft in het eerste kwartaal een lagere omzet en een verlies in de boeken gezet. Maar het bedrijf blijft wel positief wat betreft zijn verwachtingen voor het aangepaste bedrijfsresultaat. OCI rekent daarnaast op een sterk tweede kwartaal.</p> <p>OCI kampte in het eerste kwartaal met prijsdalingen in de markt. Toen dat gebeurde heeft het bedrijf direct grote volumes kunstmest achtergehouden, waardoor de bedrijfsvoorraden eind maart op een recordniveau uitkwamen.</p><p>De kwartaalomzet bedroeg 596,5 miljoen dollar. Dat is een vijfde minder dan een jaar terug. Het aangepaste bedrijfsresultaat kwam 45 procent lager uit op 129,3 miljoen dollar en onder de streep was sprake van 81,2 miljoen dollar verlies, waar een jaar eerder nog 24,5 miljoen dollar winst werd geboekt.</p><p>Maar de afgelopen weken is de seizoensvraag weer flink aangetrokken, benadrukt topman Nassef Sawiris. In april en ook deze maand zijn volgens hem zelfs recordvolumes verkocht. Bij de meeste producten zijn de prijzen nu ook weer hoger dan een paar maanden terug. In zijn vooruitzichten gaat OCI mede daarom uit van aanhoudende groei van het aangepaste bedrijfsresultaat in 2019.</p>
