---
layout: post
title: "Real Madrid krijgt pak slaag van Atletico"
date: Sat, 27 Jul 2019 08:25:00 +0200
categories: 
- sport 
- voetbal 
externe_link: "https://www.telegraaf.nl/sport/1262595667/real-madrid-krijgt-pak-slaag-van-atletico"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6ca1ef94-b040-11e9-b958-02d1dbdc35d1.jpg"
---

<p class="intro">Het betrof slechts een oefenduel, maar toch zullen de spelers van Real Madrid zich achter de oren krabben. De meest succesvolle club uit de voetbalgeschiedenis leed zaterdag een enorme nederlaag tegen stadsgenoot Atletico. In New York werd het 7-3.</p> <p>Diego Costa eiste een absolute hoofdrol voor zich op. De centrumspits van Atletico trof liefst vier keer doel, maar kreeg het toch voor elkaar om zijn eigen avond te bederven. De licht ontvlambare Costa moest met rood naar de kant. In de tweede helft kreeg hij het aan de stok met Dani Carvajal. Beide spelers konden vervolgens vertrekken.</p><p>Costa opende al na 45 seconden de score. Binnen tien minuten kwam daar een treffer van het Portugeze wonderkind Joao Felix overheen. Angel Correa scoorde ook voor rust. Dankzij drie doelpunten van Costa stond het zelfs 5-0 bij de pauze. In de tweede helft scoorde Costa nog een keer en mocht ook Vitolo een keertje toeslaan.</p><p>Voor Real Madrid maakten José Ignacio, Kaim Benzema en Javier Hernandez Carrera een doelpunt. De ploeg van trainer Zinedine Zidane lijkt nog allesbehalve klaar voor het nieuwe seizoen. Real verloor in het kader van de International Champions Cup ook van Bayern München (1-3). Tegen Arsenal werd het 2-2.</p><p>Atletico was in alles beter, meer valt er niet over te zeggen”, zei Zidane. „Dit was een oefenwedstrijd. Op 17 augustus, bij de start van de competitie, moeten we er klaar voor zijn.”</p>
