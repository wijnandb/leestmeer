---
layout: post
title: "Nuenen plant huldiging voor Kruijswijk: 'Derde is prima hè'"
date: Sat, 27 Jul 2019 19:38:52 +0200
categories: 
- sport 
- wielrennen 
externe_link: "https://nos.nl/l/2295399"
feature_image: "https://nos.nl/data/image/2019/07/27/566690/1008x567.jpg"
---

<p>Nadat hij al eens vierde werd in de Giro en de Vuelta, is Steven Kruijswijk dit jaar zo goed als zeker van een podiumplek in de Tour. Vanmiddag pakte hij in de laatste bergetappe de derde plek in het algemeen klassement; morgen is de slotrit naar Parijs.</p>
<p>In Café De Stam in Gerwen bij Nuenen zijn ze trots op 'hun' Steven Kruijswijk. De wielrenner woonde lang in het Brabantse dorp. "Derde, dat is prima hè, voor onze dorpsgenoot", zei een van de cafégangers.</p>
<p>De sfeer in het café was na de etappe opperbest:</p>
<p>Als het aan de gemeente ligt, wordt Kruijswijk op korte termijn in Nuenen gehuldigd. Ook omdat zijn familie er nog woont. "We hebben geen concurrentie van Den Bosch", zegt wethouder Joep Pernot. "Daar woont hij niet meer, hij woont nu in Monaco. Dus is dit wel de plaats in Nederland waar het moet gebeuren."</p>
<p>Helemaal zeker is een huldiging trouwens niet, zegt Pernot: "Hij moet zelf willen, het moet in de planning passen en zijn management moet akkoord gaan." Naar de details wordt dus nog gekeken, maar de intentie is er.</p>
<p>Ook op sociale media is er veel lof voor Kruijswijks prestatie:</p>
<p>Maar er zijn ook mensen die denken dat de Jumbo-Visma-renner er wel wat meer uit had kunnen halen:</p>
<p>Volgens Kruijswijks fans in het café zat er niet meer in. "Die jongen is bekaf. Ik vind het wel leuk, een derde plaats", zegt een van hen.</p>
<p>Vlak na zijn rit vanmiddag concludeerde Kruijswijk zelf ook dat hij alles heeft gegeven. "Het moest van heel diep komen. We hebben er alles aan gedaan en dit is wat het moest zijn. Het kon niet beter."</p>
