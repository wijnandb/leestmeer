---
layout: post
title: "De Stemming #44: Is Rob Jetten de leider die D66 nodig heeft?"
date: Fri, 12 Oct 2018 00:00:00 +0200
category: podcast
externe_link: "https://podcast.npo.nl/file/destemmingvanvullingsenvanweezel/2947/nporadio1_destemmingvanvullingsenvanweezel_20181012_de-stemming-44-is-rob-jetten-de-leider-die-d66-nodig-heeft.mp3"
---

Deze week werd duidelijk dat de bereidheid van de linkse oppositie om samen te werken met de coalitie met de dag afneemt. De discussie over het wel of niet afschaffen van de dividendbelasting verplaatste zich deze week naar de vraag: wat gaan we met het vrijgekomen geld doen? GroenLinks, SP en PvdA weten het wel: het moet naar het onderwijs, de zorg, de politie en de brandweer. Maar dat gaat niet gebeuren, zegt Joost.

Verder bespreken Max en Joost in deze podcast de nieuwe fractieleider van D66, Rob Jetten. De 31-jarige politicus nam deze week het stokje over van Alexander Pechtold.Is hij de leider die D66 nodig heeft? En wordt Frans Timmermans de nieuwe voorzitter van de Europese Commissie? De mannen doen een voorspelling.
