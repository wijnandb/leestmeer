---
layout: post
title: "Peter Bolhuis en Yvonne van den Hurk maken toneelthriller over bomaanslag"
date: Tue, 03 Sep 2019 16:53:33 +0200
category: entertainment
externe_link: "https://www.telegraaf.nl/entertainment/1898789581/peter-bolhuis-en-yvonne-van-den-hurk-maken-toneelthriller-over-bomaanslag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c877345e-ce5a-11e9-b0f3-0218eaf05005.jpg"
---

<p class="intro">Peter Bolhuis en Yvonne van den Hurk gaan komend seizoen de Nederlandse theaters in met een voorstelling over een mogelijke bomaanslag. Een heilige avond gaat op 12 oktober in première in Theater Bellevue en is daarna tot eind december door het hele land te zien. Dat heeft Theaterbureau De Mannen dinsdag bekendgemaakt.</p> <p>Op kerstavond wordt een hoogleraar politieke filosofie (Van den Hurk) verhoord op een politiebureau. Haar ondervrager (Bolhuis) is ervan overtuigd dat zij samen met haar ex-man een terroristische aanslag heeft beraamd en dat om middernacht ergens in de stad een bom zal ontploffen. Hij heeft maar anderhalf uur de tijd om de waarheid te achterhalen.</p><p>Een heilige avond is de Nederlandse bewerking van de Duitse auteur Daniel Kehlmann, onder meer bekend van de romans Het meten van de wereld, Roem en Tijl. Bij een aantal voorstellingen zal de burgemeester van de stad of een ander lid van ’de driehoek’ aanwezig zijn. Na afloop gaat regisseur Ursul de Geer met de burgemeester en het publiek een discussie aan over het spanningsveld tussen veiligheid en privacy.</p>
