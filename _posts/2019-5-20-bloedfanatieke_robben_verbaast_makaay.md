---
layout: post
title: "Bloedfanatieke Robben verbaast Makaay"
date: Mon, 20 May 2019 06:45:00 +0200
categories: 
- entertainment 
- opinie 
externe_link: "https://www.telegraaf.nl/sport/3612879/bloedfanatieke-robben-verbaast-makaay"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6f7d58e4-7ac0-11e9-8779-0255c322e81b.jpg"
---

<p class="intro">Roy Makaay was getuige van de laatste Bundesliga-wedstrijd van Arjen Robben.</p> <p>De spitsentrainer van Feyenoord was als oud-speler uitgenodigd om bij de kampioenswedstrijd van Bayern München te zijn en vormde met andere oud-spelers een erehaag voor de kampioenen. „Op het kampioensfeest heb ik ’s avonds zitten eten met Arjen en zijn vrouw. We hebben het er nog over gehad dat het toch wel bijzonder is dat vanaf 2003 tot nu het rugnummer tien bij Bayern altijd door een Nederlander is gedragen. Eerst droeg ik het en daarna Arjen.”</p><p>„Het was voor Arjen een aparte dag. Het is gek als je de laatste thuiswedstrijd speelt voor een club, waar je tien jaar lang voor bent uitgekomen”, aldus Makaay. „Nadat Ribery was ingevallen en had gescoord, voelde je dat Arjen ook nog zou gaan scoren. Die goal hing echt in de lucht. Hij was zó gebrand. Ik heb nog nooit een speler zo’n sprint zien trekken om in te gaan vallen”, vervolgt Makaay.</p><p>Het is geweldig hoe ze bij Bayern afscheid van Robben, Ribery en Rafinha hebben genomen. Een prachtig eerbetoon. Ze kregen ook alle drie een mooi shirt met een rugnummer, dat was opgebouwd uit foto’s van henzelf tijdens hun Bayern-tijd. Je kunt het wel aan Bayern overlaten om op een respectvolle manier afscheid te nemen. Bayern is een club met oog voor historie. Als oud-speler word je ook regelmatig uitgenodigd en altijd geweldig ontvangen. Dat is typisch voor Bayern.”</p>
