---
layout: post
title: "Kabinet: Schiphol mag in 2021 weer gaan groeien"
date: Thu, 04 Jul 2019 14:01:19 +0200
category: nieuws
externe_link: "https://nos.nl/l/2292018"
feature_image: "https://nos.nl/data/image/2019/06/18/557426/1008x567.jpg"
---

<p>Schiphol mag weer groeien. Het kabinet bespreekt morgen een voorstel van minister Van Nieuwenhuizen om het aantal vliegbewegingen vanaf 2021 beperkt te laten stijgen, bevestigen Haagse bronnen tegenover de NOS. Nu geldt nog een maximum van 500.000 vluchten per jaar.</p>
<p>Het kabinet is ervan overtuigd dat de groei gepaard kan gaan met minder milieuoverlast. Die voorwaarde stond ook in het regeerakkoord. In het voorstel van Van Nieuwenhuizen staat niet gekwantificeerd hoeveel Schiphol mag gaan groeien. Dat hangt af van de milieuwinst die wordt geboekt door schonere, stillere en zuinigere vliegtuigen.</p>
<h2>Veilig</h2>
<p>Van Nieuwenhuizen gaat de komende tijd met omwonenden en de luchtvaartsector overleggen om draagvlak te creÃ«ren voor haar plannen. Voorwaarde is dat de groei van het aantal vluchten veilig kan worden uitgevoerd.</p>
<p>Tot grote ergernis van de luchtvaartsector zit Schiphol al sinds 2008 'op slot'. Toen werd afgesproken dat de luchthaven maximaal 500.000 vluchten per jaar mocht verzorgen. De laatste jaren komt die grens steeds vaker en steeds vroeger in het jaar in zicht.</p>
<p>De minister wil dat daar ook de komende jaren niet overheen wordt gegaan en daarom wordt er strenger gehandhaafd. Nu wordt het aantal vliegbewegingen nauwelijks gecontroleerd, maar dat gaat veranderen.</p>
