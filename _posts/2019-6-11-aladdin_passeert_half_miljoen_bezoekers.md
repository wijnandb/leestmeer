---
layout: post
title: "Aladdin passeert half miljoen bezoekers"
date: Tue, 11 Jun 2019 17:28:44 +0200
category: entertainment
externe_link: "https://www.telegraaf.nl/entertainment/799467426/aladdin-passeert-half-miljoen-bezoekers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f40ca9e-8c5d-11e9-bb89-02c309bc01c1.jpg"
---

<p class="intro">De nieuwe liveactionversie van de film Aladdin is in Nederland de half miljoen bezoekers gepasseerd. De familiefilm, met in de hoofdrollen Will Smith en Marwan Kenzari, staat na drie weken nog steeds op de eerste plaats in de Nederlandse bioscooplijst. Dat blijkt uit de maandag gepubliceerde cijfers van de bioscoopsector.</p> <p>De film doet het daarmee beter dan Rocketman, de bejubelde musical over het leven van zanger Elton John. Deze trok in één week tijd bijna 150.000 bezoekers. Ook John Wick Chapter III, met Keanu Reeves, kan niet aan Aladdin tippen; voor het derde deel in de zeer succesvolle actiereeks werden in drie weken bijna 270.000 kaartjes gekocht.</p><p>Aladdin vertelt het verhaal van een eenvoudige straatjongen die door toeval een magische lamp in handen krijgt met een geest die hem drie wensen gunt. De jongen wenst een prins te worden, opdat hij het hart kan veroveren van prinses Jasmine. De animatiefilm uit 1993, waarvoor komiek Robin Williams de stem van de Genie insprak, geldt als een van de grote Disneyklassiekers. In de nieuwe versie vertolkt Will Smith de geest; Marwan Kenzari is te zien als grote slechterik Jafar.</p>
