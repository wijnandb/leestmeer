---
layout: post
title: "Overlast en schade door noodweer"
date: Wed, 05 Jun 2019 06:45:28 +0200
category: binnenland
externe_link: "https://www.telegraaf.nl/nieuws/166369513/overlast-en-schade-door-noodweer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eec27c1c-8761-11e9-b56c-02c309bc01c1.jpg"
---

<p class="intro">De zware onweersbuien van dinsdagavond hebben in het hele land voor overlast en schade gezorgd. Uit verschillende plaatsen komen meldingen van omgewaaide bomen. In Eindhoven zijn bomen op auto’s gevallen. Eén kwam op een auto terecht waar een vrouw en drie kleine kinderen in zaten. Zij raakten, voor zover bekend, niet gewond.</p> <p>In Gelderland was veel hinder door ongevallen bomen. Vooral in de gemeente Rheden is de schade groot na een windhoos, meldde de brandweer. Tientallen auto’s zijn beschadigd en zeker tien woningen. Het treinverkeer is op meerdere plekken in de provincie niet mogelijk. Tussen Apeldoorn en Deventer is een bovenleiding kapot. Zeker tot 13.30 uur woensdag kunnen er geen treinen rijden.</p><p>Ook tussen Eindhoven en Weert en Eindhoven en Venlo is in de ochtend nog geen treinverkeer mogelijk, omdat ProRail omgevallen bomen van het spoor moet verwijderen.</p><p>In Deventer raakte een kermisattractie beschadigd, meldde veiligheidsregio IJsselland. Die sprak van ongeveer honderd meldingen. In Zwartsluis viel een boom op twee rijdende auto’s. Hierbij raakten vier mensen gewond. Drie inzittenden werden behandeld door ambulancepersoneel één van de slachtoffers is naar het ziekenhuis gebracht. In Emmeloord raakten veel huizen en auto’s beschadigd door een windhoos.</p><p>In de loop van de nacht waren er veel meldingen van stormschade uit de provincie Friesland. De brandweer rukte uit voor schuren die in brand waren geraakt in Oosterwolde en Steggerda.</p>
