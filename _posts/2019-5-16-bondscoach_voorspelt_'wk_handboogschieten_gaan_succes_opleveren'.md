---
layout: post
title: "Bondscoach voorspelt: 'WK handboogschieten gaan succes opleveren'"
date: Thu, 16 May 2019 21:07:30 +0200
category: sport
externe_link: "https://nos.nl/l/2285021"
feature_image: "https://nos.nl/data/image/2019/03/02/534252/1008x567.jpg"
---

<p>Bondscoach Ron van der Hoff van de Nederlandse handboogschutters ziet het al helemaal voor zich. "Het kan niet anders dan dat de WK mooie successen gaan opleveren."</p>
<p>Want Nederland heeft bij de mannen op de disciplines compound en recurve (olympisch) medaillekansen. En het toernooi wordt ook nog eens in Den Bosch gehouden, van 3 tot en met 16 juni. Donderdag was de officiële presentatie van het evenement en daar werden hoge verwachtingen uitgesproken.</p>
<h2>Wereldniveau</h2>
<p>Steve Wijler, Sjef van den Berg (vorig jaar de eerste Nederlandse wereldkampioen indoor) en Rick van der Ven behoren tot de recurveploeg. "Zij willen niks anders dan wereldkampioen worden en dat spreken ze ook uit. Ze hebben dat niveau", weet Van der Hoff.</p>
<p>Mike Schoessler is de nummer één van de wereld op de compound, hij werd vorig jaar wereldkampioen en is de huidig Europees kampioen. "Ik denk dat er mooie dingen gaan gebeuren", kijkt hij vast vooruit naar volgende maand. "Ik ben de laatste tijd hard aan het trainen. Het gaat goed komen."</p>
