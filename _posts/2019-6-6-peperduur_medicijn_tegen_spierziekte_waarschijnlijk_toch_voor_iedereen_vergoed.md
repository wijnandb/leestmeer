---
layout: post
title: "Peperduur medicijn tegen spierziekte waarschijnlijk toch voor iedereen vergoed"
date: Thu, 06 Jun 2019 13:27:58 +0200
category: nieuws
externe_link: "https://nos.nl/l/2287856"
feature_image: "https://nos.nl/data/image/2018/02/07/449568/1008x567.jpg"
---

<p>Spinraza, het peperdure medicijn tegen de spierziekte SMA, wordt hoogstwaarschijnlijk toch voor iedereen vergoed. Minister Bruins voor Medische Zorg zei in de Tweede Kamer dat de leeftijdsgrens die nu gehanteerd wordt zeer waarschijnlijk verdwijnt. Nu krijgen alleen jonge patiënten, tot 9,5 jaar oud, het middel vergoed.</p>
<p>Aanvankelijk werd gedacht dat Spinraza bij oudere patiënten niet bewezen effectief was en daarom niet vergoed hoefde te worden. Bruins zei in de Tweede Kamer dat het Zorginstituut, dat over dit soort zaken advies uitbrengt, volgende week juist met een positief advies komt over het gebruik boven de 9,5 jaar.</p>
<p>Nu krijgen ongeveer tachtig patiënten Spinraza vergoed, terwijl er meer dan 300 mensen met SMA zijn.</p>
<p>Een injectie met het middel kost ongeveer 83.000 euro. In het eerste jaar van de behandeling kunnen de kosten oplopen tot ongeveer 500.000 euro.</p>
