---
layout: post
title: "Nederland dringt aan op visumplicht Albanezen"
date: Mon, 03 Jun 2019 13:20:00 +0200
categories: 
- entertainment 
- opinie 
externe_link: "https://www.telegraaf.nl/nieuws/3683099/nederland-dringt-aan-op-visumplicht-albanezen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8ed8c430-85f1-11e9-aa7c-0218eaf05005.jpg"
---

<p class="intro">Nederland wil dat de visumplicht voor Albanezen die naar de Europese Unie willen reizen weer wordt ingevoerd. De Europese Commissie heeft een verzoek hiertoe ontvangen, zei een woordvoerster.</p> <p>Minister Stef Blok (Buitenlandse Zaken) geeft hiermee gehoor aan een verzoek van de Tweede Kamer. De bewindsman zei in april wel dat hiervoor onvoldoende steun is onder de lidstaten. Bovendien voldoet AlbaniÃ« volgens hem aan de voorwaarden voor het schrappen van de visumplicht.</p><p>De Europese Commissie heeft nog niet eerder een verzoek gehad voor een dergelijke noodremprocedure en gaat het zorgvuldig onderzoeken, aldus de zegsvrouw. Een besluit om visumvrij reizen te schorsen kan niet licht worden genomen, voegde ze eraan toe. Een besluit moet binnen een maand worden genomen en worden goedgekeurd door de lidstaten.</p><p>De visumplicht voor Albanezen werd in 2010 geschrapt. Het aantal Albanezen in Nederland dat langer bleef dan toegestaan, steeg sindsdien. Kamerlid Madeleine van Toorenburg (CDA) wees erop dat relatief veel Albanese criminelen zijn betrokken bij drugs- en mensenhandel, waarbij geweld niet wordt geschuwd.</p>
