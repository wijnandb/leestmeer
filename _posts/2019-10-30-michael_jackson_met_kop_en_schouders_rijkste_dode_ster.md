---
layout: post
title: "Michael Jackson met kop en schouders rijkste dode ster"
date: Wed, 30 Oct 2019 14:34:03 +0100
category: entertainment
externe_link: "https://www.telegraaf.nl/financieel/353096370/michael-jackson-met-kop-en-schouders-rijkste-dode-ster"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f03011e6-fb19-11e9-88fb-0217670beecd.jpg"
aantal: 236
unieke: 169
bron: "De Telegraaf"
---

<p class="intro">Popster Michael Jackson mag dan al meer dan tien jaar dood zijn én controversieel geworden door de documentaire Finding Neverland, hij verdient nog altijd $60 miljoen per jaar. Daarmee is hij volgens rijkenblad Forbes de best verdienende dode artiest van 2019.</p> <p>Jackson heeft die eretitel onder meer te danken aan meer streams op platforms als Spotify: liedjes van de King of Pop werden tussen oktober vorig jaar en afgelopen maand 2,1 miljard keer gestreamd, tegen 1,8 miljard keer in de twaalf maanden daarvoor.</p><p>Met zijn $60 miljoen zou Jackson, als hij nog zou leven, op plek 37 van best verdienende sterren uitkomen, gelijk met illusionist David Copperfield en vóór mensen als acteur Jackie Chan, zangeres Katy Perry en muziekproducent Justin Timberlake.</p><p>Ver achter popkoning Jackson op de dodenlijst staat rockkoning Elvis Presley. Hij verdient, meer dan 40 jaar na zijn overlijden, nog altijd $39 miljoen. Op drie staat Charles Schulz. De striptekenaar, bedenker van Peanuts, zit Elvis met $38 miljoen op de hielen.</p><p>Op de Forbes-lijst staan verder veel artiesten, zoals Bob Marley (vijfde met $20 miljoen), John Lennon ($14 miljoen, zevende plaats) en Prince, met $12 miljoen goed voor plek negen. Ook Marilyn Monroe doet het na haar dood nog prima, onder meer als gezicht van luxemerken Chanel en Montblanc. De filmster harkt nog jaarlijks $13 miljoen binnen. Daarmee moet zet het wel afleggen tegen kinderboekenschrijver Dr. Seuss. Die is nog goed voor $19 miljoen per jaar.</p>
