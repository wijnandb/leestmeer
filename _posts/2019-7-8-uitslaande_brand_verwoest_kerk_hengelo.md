---
layout: post
title: "Uitslaande brand verwoest kerk Hengelo"
date: Mon, 08 Jul 2019 04:47:06 +0200
category: nieuws
externe_link: "https://nos.nl/l/2292531"
feature_image: "https://nos.nl/data/image/2019/07/08/561951/1008x567.jpg"
---

<p>In Hengelo heeft een grote brand gewoed in de Moeder Teresakerk. Volgens de brandweer is de brand inmiddels onder controle, maar gaat het nablussen nog even duren. Met een kraan wordt de kerk verder neergehaald, zodat de brandhaarden beter kunnen worden geblust.</p>
<p>Een paar naastgelegen woningen hebben door de brand schade opgelopen. Er zijn geen gewonden gevallen. Wel komt er veel rook vrij, die over de wijk Berflo Es naar Enschede trekt.</p>
<p>De brandweer raadt inwoners aan om uit de rook te blijven. Ook moeten ramen en deuren worden gesloten.</p>
<p>De brand in de kerk ontstond tegen vier uur vannacht en al snel sloegen de metershoge vlammen uit de kerk. Het pand uit 1998 moet als verloren worden beschouwd.</p>
<h2>Twentekanaal</h2>
<p>De politie roept omwonenden op om niet te gaan kijken bij de brand, om de hulpdiensten niet te hinderen. Ook zijn enkele straten afgesloten omdat de brandweer water haalt uit het Twentekanaal.</p>
<p>Het is nog niet duidelijk waardoor het vuur is ontstaan in het katholieke gebedshuis.</p>
