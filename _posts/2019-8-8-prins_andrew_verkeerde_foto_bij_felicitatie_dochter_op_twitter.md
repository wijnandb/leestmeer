---
layout: post
title: "Prins Andrew: verkeerde foto bij felicitatie dochter op Twitter"
date: Thu, 08 Aug 2019 14:48:42 +0200
categories: 
- entertainment 
- royalty 
externe_link: "https://www.telegraaf.nl/entertainment/172504040/prins-andrew-verkeerde-foto-bij-felicitatie-dochter-op-twitter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ea7e20ce-b9da-11e9-91d8-02d2fb1aa1d7.jpg"
---

<p class="intro">Het officiële Twitter-account van prins Andrew heeft een fout begaan bij het feliciteren van zijn dochter prinses Beatrice. De hertog van York tweette: „Fijne verjaardag prinses Beatrice. Bedankt iedereen voor de fijne verjaardagswensen!”, maar voegde daarbij foto’s toe van zijn andere dochter, prinses Eugenie.</p> <p>De tweet werd snel verwijderd en een nieuwe versie met daarbij wel foto’s van Beatrice werd geüpload. Toch hadden genoeg mensen de fout al gezien, en grapten al snel op Twitter dat de zussen inderdaad erg veel op elkaar lijken. „Ik weet nooit wie nou Eugenie is en wie Beatrice - gelukkig ben ik niet de enige, want hun vader lijkt hetzelfde probleem te hebben”, liet iemand weten.</p><p>Beatrice werd donderdag 31 jaar, en kreeg daarbij een groot aantal felicitaties van andere royals. Met de hashtag #HappyBirthdayHRH wensten de officiële sociale media-kanalen van het Britse koningshuis de oudste dochter van prins Andrew een fijne verjaardag. Ook haar moeder, Sarah Ferguson, deelde kinderfoto’s van de prinses en wenste haar „liefste Beatrice” een fijne dag.</p>
