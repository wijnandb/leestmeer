---
layout: post
title: "Griekse premier Tsipras erkent verlies, opvolger Mitsotakis vandaag beëdigd"
date: Sun, 07 Jul 2019 18:56:21 +0200
category: buitenland
externe_link: "http://feeds.nos.nl/~r/nosnieuwsbuitenland/~3/nZs19xQ9Ys4/2292485"
feature_image: "https://nos.nl/data/image/2019/07/07/561924/1008x567.jpg"
---

<p>De conservatieve oppositiepartij Nieuwe Democratie heeft een absolute meerderheid behaald in het Griekse parlement. Volgens de officiële verkiezingsprognose krijgt de partij 158 van de 300 zetels bij de landelijke verkiezingen van gisteren.</p>
<p>De machtsoverdracht zal vandaag al plaatsvinden. Kyriakos Mitsotakis, de partijleider van Nieuwe Democratie, zal dan beëdigd worden als premier van Griekenland.</p>
<p>Zoals verwacht verliest de regerende linkse partij Syriza van premier Alexis Tsipras de verkiezingen. Tsipras heeft zijn rivaal Mitsotakis inmiddels telefonisch gefeliciteerd met de overwinning. Syriza blijft volgens de verkiezingsprognose wel de tweede partij van het land.</p>
<p>Tsipras had gehoopt zijn termijn tot oktober vol te maken. Maar bij de Europese en lokale verkiezingen eind mei leed zijn partij een zware nederlaag en schreef Tsipras vervroegde verkiezingen uit.</p>
<p>Mitsotakis beloofde in de verkiezingsstrijd om het bedrijven makkelijker te maken zaken te doen in Griekenland, meer buitenlandse investeringen aan te trekken, de bureaucratie aan te pakken en de belastingen te verlagen.</p>
<p>Hij bracht gisterochtend ook zelf zijn stem uit en zei daarna zeker te weten dat "er morgen een betere dag aanbreekt voor ons land".</p>
<h2>Gouden Dageraad</h2>
<p>De extreemrechtse Gouden Dageraad heeft de kiesdrempel van 3 procent van de stemmen niet gehaald. Bij de vorige verkiezingen in 2015 haalde die partij nog 7 procent van stemmen (18 zetels), daarmee was het toen nog de derde partij van het land.</p>
<p>Mera25, de partij van de voormalige Griekse minister van Finaniciën Varoufakis kan wel rekenen op een plekje in het parlement. Varoufakis is nog bekend vanwege zijn aanvaringen met Europa in het verleden.</p><img src="http://feeds.feedburner.com/~r/nosnieuwsbuitenland/~4/nZs19xQ9Ys4" height="1" width="1" alt=""/>
