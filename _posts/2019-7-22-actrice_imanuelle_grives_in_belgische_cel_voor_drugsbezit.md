---
layout: post
title: "Actrice Imanuelle Grives in Belgische cel voor drugsbezit"
date: Mon, 22 Jul 2019 17:31:56 +0200
category: cultuur
externe_link: "https://nos.nl/l/2294609"
feature_image: "https://nos.nl/data/image/2019/07/22/565290/1008x567.jpg"
---

<p>De Nederlandse actrice Imanuelle Grives is in België aangehouden vanwege drugsbezit. Ze werd afgelopen weekend opgepakt op het festival Tomorrowland in een recreatiegebied bij het dorp Boom, meldden meerdere media.</p>
<p>Bij de ingangscontrole van het festival bleek dat de 34-jarige Grives verschillende soorten hard- en softdrugs bij zich had, in hoeveelheden die volgens het Openbaar Ministerie groter waren dan alleen voor eigen gebruik. Bij een huiszoeking op haar Airbnb-adres zouden nog meer drugs zijn gevonden.</p>
<p>Volgens het parket van Antwerpen had Grives "een aanzienlijke hoeveelheid verdovende middelen op zak":</p>
<p>Het AD schrijft dat de politie zo'n honderd xtc-pillen in beslag heeft genomen, meer dan 20 gram cocaïne en vergelijkbare hoeveelheden ketamine en mdma (het hoofdbestanddeel van xtc). Ze blijft zeker tot vrijdag vastzitten.</p>
<h2>Voorbereiding</h2>
<p>De advocaat van Grives, Koen Vaneecke, spreekt in De Telegraaf van een fout gelopen experiment. Grives is volgens hem bezig met de voorbereiding voor een nieuwe rol. Dat neemt ze zeer serieus, zegt de advocaat. Ze zou hebben willen weten hoe het is om drugs te verkopen.</p>
<p>Imanuelle Grives is onder meer bekend van haar hoofdrol in de film Alleen Maar Nette Mensen. Ook speelde ze in de tv-series Flikken Maastricht, Flikken Rotterdam en Celblok H. In 2017 was ze een van de kandidaten in Wie is de Mol?.</p>
<p>Een paar dagen voor haar arrestatie plaatste de actrice nog een enthousiaste foto vanaf Tomorrowland:</p>
