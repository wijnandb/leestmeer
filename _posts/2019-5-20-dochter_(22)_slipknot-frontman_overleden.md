---
layout: post
title: "Dochter (22) Slipknot-frontman overleden"
date: Mon, 20 May 2019 11:05:39 +0200
categories: 
- entertainment 
- opinie 
externe_link: "https://www.telegraaf.nl/entertainment/3614158/dochter-22-slipknot-frontman-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8edd6d00-7ade-11e9-b301-02d1dbdc35d1.jpg"
---

<p class="intro">De dochter van bandleider en drummer Shawn ’Clown’ Crahan is zaterdag op 22-jarige leeftijd overleden. Dat maakte de band zondag bekend.</p> <p>Gabrielle Crahan was de jongste dochter van Shawn, de bandleider van Slipknot. De metalband, waarvan de leden maskers dragen tijdens hun optredens, bracht een paar dagen geleden nog hun eerste single sinds jaren uit, Unsainted, in aanloop naar het volledige album We Are Not Your Kind dat in augustus verschijnt.</p><p>Zanger van de band, Corey Taylor, schreef op Twitter: „M’n hart is gebroken. Houd de familie alsjeblieft in je hart, ze zal gemist worden.”</p><p>Op Instagram schreef Gabrielle’s broer Simon: „Dit is de zwaarste dag ooit. Ik ben verward, verdrietig en boos. Maar vooral heel erg verdrietig. Gabri, ik mis je zo. Wij waren de beste vrienden, ik weet dat jij dat voor altijd zult weten”</p><p>Over de doodsoorzaak is niets bekend gemaakt.</p><p>Slipknot staat zaterdag 22 juni op het Belgische festival Graspop.</p>
