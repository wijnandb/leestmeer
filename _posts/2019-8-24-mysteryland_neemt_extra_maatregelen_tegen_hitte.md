---
layout: post
title: "Mysteryland neemt extra maatregelen tegen hitte"
date: Sat, 24 Aug 2019 11:55:11 +0200
category: entertainment
externe_link: "https://www.telegraaf.nl/entertainment/1224124749/mysteryland-neemt-extra-maatregelen-tegen-hitte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/43063ac0-c655-11e9-bd30-0217670beecd.jpg"
---

<p class="intro">Het dancefestival Mysteryland neemt dit weekend extra maatregelen vanwege de hitte. Op het festivalterrein, het voormalig Floriadeterrein in de Haarlemmermeer, zijn extra waterpunten en luifels voor schaduw neergezet.</p> <p>Festivaldirecteur Carina Kornfeind zegt: „We meten doorlopend de temperatuur, zowel in de tenten als buiten. We hebben extra waterpunten en adviseren de bezoekers om het vochtpeil op een goed niveau te houden en ook voldoende zout te eten.”</p><p>Daarnaast waarschuwt Mysteryland de festivalbezoekers voor verbranding door de zon. Kornfeind: „We hebben insmeerteams op het gehele terrein lopen en daarnaast hebben we extra luifels, om schaduw te creëren, neergezet. Ten slotte zijn er voldoende rustige plekken om even bij te komen.”</p><p>De 26e editie van Nederlands grootste dancefestival is sinds vrijdag in volle gang. Het festival trekt een recordaantal van bijna 130.000 bezoekers. Martin Garrix sluit het festival zondagavond af. Het zal zijn eerste optreden in Nederland zijn dit jaar. Naast Martin Garrix treden onder anderen Broederliefde, Dj Rush, Diplo, Headhunterz, Sefa en Nicky Romero als headliners op.</p><p>De zaterdagtickets zijn al sinds weken uitverkocht.</p>
