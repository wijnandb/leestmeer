---
layout: post
title: "Sarri: ’Hazard verveelt zich soms’"
date: Tue, 28 May 2019 21:38:41 +0200
categories: 
- sport 
- voetbal 
externe_link: "https://www.telegraaf.nl/sport/3663080/sarri-hazard-verveelt-zich-soms"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/329ab400-8180-11e9-9403-0217670beecd.jpg"
---

<p class="intro">Een dag voor de finale van de Europa League tegen Arsenal in Baku deed coach Maurizio Sarri opvallende uitspraken over Eden Hazard, zijn sterspeler.</p> <p>„Hij verveelt zich soms”, zei de Italiaan over de Belgisch international. „Vooral op de trainingen. Dat komt omdat het allemaal veel te simpel voor hem is.”</p><p>„Het is doorgaans een feest om hem er in de wedstrijden bij te hebben”, vervolgde Sarri. „Door de week is hij echter wel eens een probleem voor mij. Een gevolg van al zijn talent. Hij moet echter leren ook op de trainingen tot het uiterste te gaan. Hazard is één van de beste voetballers in Europa. Zijn doel moet zijn de beste te worden. Dat heeft hij in zich.”</p><p>Sarri zei in een voorlopige terugblik dat hij moeilijke periodes had gekend in zijn eerste seizoen bij Chelsea. „Vooral in het begin was het voor mij heel moeilijk de spelers te begrijpen. Januari was het ergste. Pas in februari ging het beter. Dingen gingen veranderen, misschien ging ik veranderen. Ik weet het niet. Nu houd ik van de jongens. Ik heb 20, 22 geweldigen spelers bij Chelsea. Ik ben ook van het Engelse voetbal en van de Premier League gaan houden.”</p><p>Mogelijk zit Sarri in Baku voor de laatste keer op de bank bij Chelsea. Hij wordt nadrukkelijk genoemd als de nieuwe man bij de Italiaanse kampioen Juventus. Sarri wil daar voorafgaand aan de finale niets over zeggen.</p>
