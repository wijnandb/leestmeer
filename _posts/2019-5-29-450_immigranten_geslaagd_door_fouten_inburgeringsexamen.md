---
layout: post
title: "450 immigranten geslaagd door fouten inburgeringsexamen"
date: Wed, 29 May 2019 19:52:13 +0200
category: binnenland
externe_link: "https://www.telegraaf.nl/nieuws/3668091/450-immigranten-geslaagd-door-fouten-inburgeringsexamen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d6e25c1a-823a-11e9-8111-02d2fb1aa1d7.jpg"
---

<p class="intro">Door fouten in het inburgeringsexamen voor immigranten zijn ongeveer 450 kandidaten onterecht geslaagd. Circa 800 andere kandidaten kregen geen diploma, terwijl ze dat wel hadden moeten krijgen. Dat meldt minister Wouter Koolmees van Sociale Zaken.</p> <p>De fouten zaten in examens die tussen december 2017 en maart van dit jaar zijn afgenomen. De Dienst Uitvoering Onderwijs (DUO) is bezig de zaak recht te zetten.</p><p>Mensen die onterecht zijn geslaagd, mogen hun diploma houden. „Dit om de kandidaat niet met terugwerkende kracht de dupe te laten worden van een fout van de overheid”, aldus Koolmees. De gedupeerden krijgen alsnog hun diploma. Ook eventuele extra kosten die zij hebben gemaakt worden vergoed.</p>
