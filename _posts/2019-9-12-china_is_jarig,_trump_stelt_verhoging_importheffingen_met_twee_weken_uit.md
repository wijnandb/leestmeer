---
layout: post
title: "China is jarig, Trump stelt verhoging importheffingen met twee weken uit"
date: Thu, 12 Sep 2019 02:35:03 +0200
category: nieuws
externe_link: "https://nos.nl/l/2301328"
feature_image: "https://nos.nl/data/image/2019/09/12/576656/1008x567.jpg"
aantal: 188
unieke: 132
bron: "NOS"
---

<p>President Trump stelt de hogere importheffingen op Chinese producten met twee weken uit. Per 1 oktober zouden de tarieven worden verhoogd, dat gebeurt nu per 15 oktober.</p>
<p>Op Twitter stelt Trump dat het uitstel gebeurt op verzoek van de Chinese vicepremier Liu He en vanwege de 70ste verjaardag van de Volksrepubliek China. Hij noemt het opschorten van de heffingen een "teken van goede wil".</p>
<p>Het gaat om tariefverhogingen op goederen ter waarde van 250 miljard dollar. De tarieven gaan van 25 naar 30 procent. Trump heeft heffingen ingevoerd op uit China geïmporteerde producten ter waarde van 550 miljard dollar.</p>
<h2>Muurvast</h2>
<p>Amerikaanse en Chinese handelsafgevaardigden komen naar verwachting half september bijeen in Washington om gesprekken begin oktober tussen de ministers van beide landen voor te bereiden. Bij die gesprekken zijn de Chinese vicepremier Liu He, de Amerikaanse handelsvertegenwoordiger Robert Lighthizer en minister van Financiën Steven Mnuchin betrokken.</p>
<p>Vorige week legden de twee landen elkaar nieuwe importheffingen op. Het handelsconflict, dat al maanden speelt, lijkt voorlopig niet tot een einde te komen. Onderhandelingen zitten muurvast. Bovendien zijn naast 15 oktober ook voor 15 december van beide kanten verdere tariefsverhogingen aangekondigd.</p>
