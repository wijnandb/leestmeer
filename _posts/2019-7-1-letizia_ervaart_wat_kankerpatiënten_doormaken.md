---
layout: post
title: "Letizia ervaart wat kankerpatiënten doormaken"
date: Mon, 01 Jul 2019 19:11:00 +0200
categories: 
- entertainment 
- royalty 
externe_link: "https://www.telegraaf.nl/entertainment/1110872147/letizia-ervaart-wat-kankerpatienten-doormaken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c9b1436c-9c20-11e9-a39c-02c309bc01c1.jpg"
---

<p class="intro">Koningin Letizia was maandag op bezoek bij de Spaanse Bond tegen Kanker, waarbij ze kon meemaken hoe het is om kankerpatiënt te zijn. Zo kreeg ze een VR-bril op, die bij chemopatiënten wordt gebruikt om stress te verlichten door natuurscènes af te spelen. De brillen zorgen voor afleiding tijdens de behandeling.</p> <p>De dag begon met het bijwonen van een werkoverleg van het goede doel, waarbij werd gesproken over nieuwe projecten om het leven van mensen met kanker makkelijker te maken. Daarna kreeg Letizia een rondleiding door de faciliteiten van het hoofdkwartier van de bond, waarvan zijzelf Erevoorzitter is.</p><p>De koningin bezocht onder andere kamers die speciaal bedoeld zijn voor kinderen met kanker. Ook kreeg ze te zien hoe de onlineworkshops werken en kreeg ze van patiënten te horen hoe zij dagelijks omgaan met concentratieproblemen na behandeling.</p><p>De Spaanse Bond tegen Kanker bestaat al sinds 1953 en doet werk in meer dan 2000 Spaanse steden.</p>
