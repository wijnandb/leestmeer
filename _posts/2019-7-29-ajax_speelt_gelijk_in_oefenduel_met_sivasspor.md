---
layout: post
title: "Ajax speelt gelijk in oefenduel met Sivasspor"
date: Mon, 29 Jul 2019 16:23:54 +0200
category: sport
externe_link: "https://nos.nl/l/2295627"
feature_image: "https://nos.nl/data/image/2019/07/29/567089/1008x567.jpg"
---

<p>Ajax is in de oefenwedstrijd tegen het Turkse Sivasspor niet verder gekomen dan een 1-1 gelijkspel. Trainer Erik ten Hag gunde het merendeel van zijn vaste krachten rust, aangezien zij nog maar twee dagen geleden ten koste van PSV de Johan Cruijff-schaal hadden gewonnen.</p>
<p>Spelers die afgelopen zaterdag geen minuten hadden gemaakt, kregen tegen Sivasspor speeltijd. Ook Noussair Mazraoui en Nicolás Tagliafico maakten hun opwachting.</p>
<p>Het was voor Mazraoui en Tagliafico de eerste keer dat ze dit seizoen in actie kwamen bij Ajax. Beiden hadden iets langer vakantie mogen vieren vanwege verplichtingen in respectievelijk de Afrika Cup en de Copa América</p>
<h2>Scherpe counter</h2>
<p>Hakan Yandas maakte na een scherpe counter voor rust de 0-1 namens de Turken. Ajax speelde voor rust matig en het verschil met de gewonnen wedstrijd tegen PSV was erg groot.</p>
<p>Mazraoui en Tagliafico bleven na rust achter in de kleedkamer. In hun plaats verschenen Jurriën Timber en Dani de Wit. Veel hielp het aanvankelijk niet, want er gebeurde hoegenaamd niets op het sportpark in Lisse.</p>
<p>Uit een van de spaarzame kansen wist Klaas-Jan Huntelaar uiteindelijk toch de gelijkmaker te noteren. Hij schoot raak na een fraaie assist van Lasse Schöne.</p>
<p>Of Mazraoui en Tagliafico aankomend weekend al in actie komen, is nog maar de vraag. Dan speelt Ajax de eerste competitiewedstrijd. De regerend landskampioen begint met een uitwedstrijd tegen Vitesse.</p>
