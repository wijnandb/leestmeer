---
layout: post
title: "Laatste wens baasje komt uit: gezonde hond ingeslapen"
date: Fri, 24 May 2019 13:15:55 +0200
categories: 
- entertainment 
- opinie 
externe_link: "https://www.telegraaf.nl/nieuws/3642194/laatste-wens-baasje-komt-uit-gezonde-hond-ingeslapen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a40d9f74-7e1c-11e9-bc08-0217670beecd.jpg"
---

<p class="intro">Een gezonde hond is in Richmond, in de Amerikaanse staat Virginia, ingeslapen om zo de laatste wens van de eigenaresse in te laten gaan. Die wens stond beschreven in het testament van de vrouw: ze wilde graag mét hondje Emma begraven worden. Het hondje werd ingeslapen door een dierenarts.</p> <p>Chesterfield Animal Services, de opvang waar Emma nog verbleef vóór haar dood, heeft nog geprobeerd het inslapen te verhinderen. Manager Carrie Jones zegt tegen NBC12 meermaals te hebben aangegeven dat het hondje herplaatst kon worden. Het bleek tevergeefs: aan het leven van Emma werd op 22 maart een eind gemaakt.</p><p>Hondje Emma is bij een dierencrematorium gecremeerd. De as van de hond werd in een urn verwerkt en naar de inmiddels overleden baas gebracht.</p><p>Of de vrouw samen met de as van haar hond is begraven, is niet bekend, schrijft ITV News.</p><p>Het laten inslapen van een gezonde hond is in Amerika legaal, omdat het volgens de wetgeving aldaar wordt gezien als ’persoonlijk eigendom’. Ondanks dat heeft de zaak voor veel ophef gezorgd in de Verenigde Staten.</p>
