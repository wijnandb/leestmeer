---
layout: post
title: "Moedermaffia stort zich op Meghan"
date: Thu, 11 Jul 2019 13:02:47 +0200
categories: 
- entertainment 
- opinie 
externe_link: "https://www.telegraaf.nl/entertainment/1892832322/moedermaffia-stort-zich-op-meghan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6aa3e66a-a3cb-11e9-ac28-02d1dbdc35d1.jpg"
---

<p class="intro">Waar Meghan het sowieso al amper goed kan doen bij de Britse pers, heeft ze zich dit keer bovendien de nationale moedermaffia op de hals gehaald. Want: ze zou haar baby Archie helemaal op de verkeerde manier gedragen hebben.</p> <p>De kritiek kwam nadat er foto’s verschenen van de 37-jarige moeder die Archie op haar arm droeg terwijl ze woensdag met schoonzus Catherine de polowedstrijd bezocht waarin hun respectievelijke echtgenoten prins Harry en William het tegen elkaar opnamen voor het goede doel.</p><p>Op Instagram gingen volgers los. „Meghan ziet eruit alsof ze de baby elk moment kan laten vallen”, schreef iemand. Een ander bevestigde dat: „Ja, ze gaat die baby laten vallen.” Weer een ander verwoordde het als volgt: „De manier waarop kleine Archie wordt vastgehouden. Eng!” En nog iemand vond het ’een schande’ dat Meghan niet zou weten hoe ze haar baby moest dragen.</p><p>Dat was niet het enige waarover volgers vielen. Iemand merkte ook nog op dat Archie eigenlijk wel een hoedje en sokjes had moeten dragen.</p>
