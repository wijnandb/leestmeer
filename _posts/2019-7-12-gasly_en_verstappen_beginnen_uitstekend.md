---
layout: post
title: "Gasly en Verstappen beginnen uitstekend"
date: Fri, 12 Jul 2019 12:51:24 +0200
categories: 
- sport 
- autosport 
externe_link: "https://www.telegraaf.nl/sport/1798572358/gasly-en-verstappen-beginnen-uitstekend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/78417986-a493-11e9-9815-02d2fb1aa1d7.jpg"
---

<p class="intro">Max Verstappen heeft tijdens de eerste vrije training voorafgaand aan de Grote Prijs van Groot-Brittannië de derde tijd genoteerd. De Red Bull-coureur kwam tot 1.28,009. Verstappens ploeggenoot Pierre Gasly klokte verrassend de beste tijd: 1.27,173.</p> <p>Verstappen en Gasly waren tijdens de eerste trainingssessie sneller dan klassementsleider Lewis Hamilton, die in zijn Mercedes de vierde tijd reed op bijna een seconde van de Fransman. Diens stalgenoot Valtteri Bottas werd tussen Verstappen en Gasly tweede in 1.27,629. De Ferrari-coureurs Charles Leclerc en Sebastian Vettel werden respectievelijk vijfde en zesde.</p><p>Romain Grosjean (Haas) verloor vroeg in de eerste vrije training zijn voorvleugel en Kimi Räikkönen (Alfa Romeo) had op de natte baan te maken met technische problemen. Omdat de bolide van Räikkönen stilviel, werd de training enige tijd onderbroken. In de regenachtige omstandigheden kwam Verstappen even op het gras terecht, maar dat bleef zonder gevolgen.</p>
