---
layout: post
title: "’Stemmen vanaf 16 jaar weinig zinvol...’"
date: Mon, 24 Jun 2019 15:30:00 +0200
category: overig
externe_link: "https://www.telegraaf.nl/watuzegt/1854177925/stemmen-vanaf-16-jaar-weinig-zinvol"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ebd6cc14-9676-11e9-8141-02d2fb1aa1d7.jpg"
---

<p class="intro">Maak eerst je beloften waar, dan komt het vertrouwen in de politiek - ook bij jongeren - vanzelf terug, stelt Jan Pronk. De jeugd laten stemmen van 16 jaar zet geen zoden aan de dijk.</p> <p>Of het advies van de Raad voor het Openbaar Bestuur ( ROB) om jongeren al vanaf hun zestiende te laten stemmen zinvol is, meen ik te betwijfelen.</p><p>Het lijkt namelijk te veel op de verkeerde oplossing voor het juiste probleem. Natuurlijk is het zo dat politici onvoldoende luisteren naar het electoraat na de verkiezingen. En dat geldt voor zowel jongeren als ouderen. De politiek trekt dan weer haar eigen plan en de politici zijn al hun verkiezingsbeloftes al lang vergeten.</p><p>Ook het stelselmatig uitsluiten van democratisch gekozen partijen als de PVV en straks ongetwijfeld het Forum voor Democratie, zet veel kwaad bloed bij de kiezers.</p><p>Ga daar eerst eens aan werken, dan komt de interesse in onze vaderlandse politiek vanzelf weer terug.</p><p>Jan Pronk, Beverwijk</p>
