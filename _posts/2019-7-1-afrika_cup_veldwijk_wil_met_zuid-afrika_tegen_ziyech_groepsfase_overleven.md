---
layout: post
title: "Afrika Cup: Veldwijk wil met Zuid-Afrika tegen Ziyech groepsfase overleven"
date: Mon, 01 Jul 2019 14:51:00 +0200
category: sport
externe_link: "https://www.telegraaf.nl/sport/962273538/afrika-cup-veldwijk-wil-met-zuid-afrika-tegen-ziyech-groepsfase-overleven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fd0f171a-9bfe-11e9-a7a2-02d1dbdc35d1.jpg"
---

<p class="intro">Afrikaanse tackles, een kloppend hart voor voetbal, grote sterren uit Europese topcompetities, geldproblemen en hier en daar een tintje Eredivisie. Wij houden u aankomende weken op de hoogte over de Afrika Cup, die dit jaar wordt gehouden in Egypte.</p> <p>Om 18.00 uur vallen de laatste beslissingen in de groep van Marokko. De Leeuwen van de Atlas hebben zich al geplaatst voor de volgende ronde, maar hopen wel nog de groep als winnaar af te sluiten. Lars Veldwijk vecht met Zuid-Afrika, tegen Marokko, voor een plekje bij de laatste zestien. Daar hoopt Ivoorkust een stokje voor te steken. De Ivorianen hebben net zoals Bafana Bafana één wedstrijd gewonnen en één verloren. Ivoorkust speelt zijn laatste groepsduel tegen Namibië, dat nog puntloos is.</p><p>De avondsessie (21.00 uur) wordt gevuld door Tanzania-Algerije en Kenia-Senegal. Algerije heeft een ticket voor de knockout-fase al veroverd en Tanzania lijkt na twee nederlagen zo goed als uitgeschakeld. Senegal, een van de titelfavorieten, vecht met Kenia uit wie zich bij Algerije schaart. De Senegalezen, met Sadio Mané (Liverpool) en Kalidou Koulibaly (Napoli), hebben aan een gelijkspel genoeg.</p><p>Egypte heeft ook zijn derde groepswedstrijd winnend afgesloten. De grote titelfavoriet was met 2-0 te sterk voor Uganda. Mohamed Salah opende de score en aanvoerder Ahmed El Mohamady verdubbelde voor rust nog de voorsprong. Aan de eindstand van de poule veranderde er niks meer. Beide landen gaan een ronde verder.</p><p>DR Congo heeft de laatste strohalm om de volgende ronde te bereiken gepakt. Na twee nederlagen op rij won DR Congo met maar liefst 4-0 van Zimbabwe. Door de klinkende zege ligt de achtste finale nog altijd in het verschiet, maar dan moeten de resultaten op de andere velden wel meevallen. De vier beste nummers drie (van totaal zes poules) gaan ook door naar de volgende ronde.</p><p>Madagaskar heeft voor een enorme stunt gezorgd door Nigeria in een onderling duel om groepswinst te verslaan (2-0). De debutant op de Afrika Cup had het geluk wel aan zijn zijde, maar dat mocht de feestvreugde niet bederven. De nederlaag was niet desastreus voor Nigeria. Het land van onder andere oud-Eredivisiespeler Ahmed Musa had zich al geplaatst voor de achtste finale.</p><p>Guinee heeft tegen Burundi (2-0) een grote stap gezet naar de knockout-fase. Door twee doelpunten van Mohamed Yattara houdt Guinee goed uitzicht op de tweede ronde. Met vier punten staat het land van onder meer Liverpool-speler Naby Keita derde.</p><p>Deze landen hebben zich al geplaatst voor de achtste finales: Egypte, Uganda, Madagaskar, Nigeria, Algerije en Marokko.</p><p>Groep A</p><p>Egypte - Zimbabwe 1-0
DR Congo - Uganda 0-2
Uganda - Zimbabwe 1-1
Egypte - DR Congo 2-0
Zimbabwe - DR Congo 0-4
Uganda - Egypte 0-2</p><p>Stand: 1. Egypte (3-9) - 2. Uganda (3-4) - 3. DR Congo (3-3) - 4. Zimbabwe (3-1)</p><p>Groep B</p><p>Nigeria - Burundi 1-0
Guinee - Madagaskar 2-2
Nigeria - Guinee 1-0
Madagaskar - Burundi 1-0
Madagaskar - Nigeria 2-0
Burundi - Guinee 0-2</p><p>Stand: 1. Madagaskar (3-7) - 2. Nigeria (3-6) - 3. Guinee (3-4) - 4. Burundi (3-0)</p><p>Groep C</p><p>Senegal - Tanzania 2-0
Algerije - Kenia 2-0
Senegal - Algerije 1-0
Kenia - Tanzania 3-2
Kenia - Senegal
Tanzania -Algerije</p><p>Stand: 1. Algerije (2-6) - 2. Senegal (2-3) - 3. Kenia (2-3) - 4. Tanzania (2-0)</p><p>Groep D</p><p>Marokko - Namibië 1-0
Ivoorkust - Zuid-Afrika 1-0
Marokko - Ivoorkust 1-0
Zuid-Afrika - Namibië 1-0
Zuid-Afrika - Marokko
Namibië - Ivoorkust</p><p>Stand: 1. Marokko (2-6) - 2. Ivoorkust (2-3) - 3. Zuid-Afrika (2-3) - 4. Namibië (2-0)</p><p>Groep E</p><p>Tunesië - Angola 1-1
Mali - Mauritanië 4-1
Tunesië - Mali 1-1
Mauritanië - Angola 0-0
Angola - Mali
Mauritanië - Tunesië</p><p>Stand: 1. Mali (2-4) - 2. Tunesië (2-2) - 3. Angola (2-2) - 4. Mauritanië (2-1)</p><p>Groep F</p><p>Kameroen - Guinee-Bissau 2-0
Ghana - Benin 2-2
Kameroen - Ghana 0-0
Benin - Guinee-Bissau 0-0
Benin - Kameroen
Guinee-Bissau - Ghana</p><p>Stand: 1. Kameroen (2-4) - 2. Benin (2-2) - 3. Ghana (2-2) - 4. Guinee-Bissau (2-1)</p>
