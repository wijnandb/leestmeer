---
layout: post
title: "Stegeman maakt pikante stap naar aartsrivaal"
date: Wed, 29 May 2019 13:13:10 +0200
category: sport
externe_link: "https://www.telegraaf.nl/sport/3665217/stegeman-maakt-pikante-stap-naar-aartsrivaal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/48bf1bc0-8204-11e9-9b65-02c309bc01c1.jpg"
---

<p class="intro">John Stegeman verlaat Go Ahead Eagles en wordt trainer bij PEC Zwolle.</p> <p>Go Ahead, een rivaal van PEC, was dinsdag dicht bij promotie naar de Eredivisie. In de slotfase ging het tegen RKC Waalwijk (4-5) toch nog mis.</p><p>Stegeman is bezig aan zijn eerste seizoen bij Go Ahead. Eerder was hij hoofdtrainer bij Heracles Almelo. Zwolle zocht een nieuwe trainer na het vertrek van Jaap Stam naar Feyenoord.</p><p>Stegeman spreekt over ’een mooie kans’. John Stegeman: „Na een mooi seizoen bij Go Ahead Eagles, waarin het op een haar na niet lukte om te promoveren, komt er voor mij persoonlijk nu een mooie kans om bij een stabiele eredivisieclub aan de slag te gaan. Als hoofdtrainer wil ik met mijn team en selectie er alles aan doen om de club de komende jaren verder te laten groeien. Op zaterdag 22 juni starten we met de voorbereiding op hopelijk een heel mooi seizoen.”</p><p>Technisch directeur Gerard Nijkamp is blij met de opvolger van Jaap Stam. :„John heeft de afgelopen jaren zijn sporen verdiend in het betaald voetbal. Door zijn inspirerende wijze van leiding geven, in combinatie met een aanvallende maar realistische speelstijl waar wij bij PEC Zwolle liefhebber van zijn, heeft hij veel indruk op ons gemaakt. Zijn aanstelling past bij de filosofie van onze club en John is wat ons betreft een hoofdtrainer die past in het rijtje Art Langeler, Ron Jans, John van ’t Schip en Jaap Stam.”</p>
