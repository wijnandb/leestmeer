---
layout: post
title: "Nederlander (24) overlijdt bij val van balkon op Malta"
date: Fri, 06 Sep 2019 15:55:09 +0200
categories: 
- entertainment 
- opinie 
externe_link: "https://www.telegraaf.nl/nieuws/405288536/nederlander-24-overlijdt-bij-val-van-balkon-op-malta"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1653eec8-d0c3-11e9-baff-02d2fb1aa1d7.jpg"
---

<p class="intro">Update - Een 24-jarige Nederlandse man is afgelopen nacht van een balkon gevallen in Malta. Hij overleed ter plaatse.</p> <p>Dat wordt bevestigd door de plaatselijke politie. Het incident gebeurde rond 03.00 uur in het plaatsje Gzira. De Nederlander viel meerdere verdiepingen naar beneden vanaf een balkon van een appartement.</p><p>,,We werden wakker door een hard geluid, openden het raam en zagen een man op de grond liggen”, vertelde een vrouw tegen Malta Times. ,,We belden toen onmiddellijk de ambulance, die waren er snel. Tien minuten later was ook de politie er.”</p><p>Hulpdiensten stelden vast dat de Nederlander was overleden. Op foto’s van de Maltese websites is te zien dat een wit doek over het slachtoffer wordt gelegd.</p><p>Onderzoek</p><p>Waarom de man naar beneden viel, is niet duidelijk. De autoriteiten hebben een onderzoek ingesteld met ’meerdere experts’, zo klinkt het. Mogelijk zijn er mensen geweest die de fatale val hebben gezien.</p><p>Omwonenden vertellen tegen lokale media dat ze de Nederlander de afgelopen maand vaker hebben gezien. Vermoedelijk woonde hij er. In het appartementencomplex verbleven meer buitenlanders en toeristen.</p><p>Wilt u de redactie bereiken? Gebruik onze WhatsApp-tiplijn via +31613650952.</p>
