---
layout: post
title: "Nederland ontkomt aan noodweer"
date: Fri, 07 Jun 2019 17:36:15 +0200
categories: 
- entertainment 
- opinie 
externe_link: "https://www.telegraaf.nl/nieuws/961467691/nederland-ontkomt-aan-noodweer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0c5d4aa8-8952-11e9-81f9-0217670beecd.jpg"
---

<p class="intro">Waar het KNMI eerder vandaag voor een groot deel van het land code oranje aankondigde, schaalden weerbureaus dit advies puntje bij paaltje flink af. „We worstelen nog met de vraag of er wel iets extreems gaat gebeuren”, liet Weerplaza vrijdag aan het begin van de avond weten. Uiteindelijk bouwde het KNMI het advies voor Utrecht en Limburg af naar code geel.</p> <p>Volgens het weerbureau oogde de situatie veel minder heftig dan de voorgaande dagen. „In Zeeland, Zuid-Holland en de westelijke helft van Noord-Brabant verwachten niets gevaarlijks in ieder geval. Perioden met regen, maar meer ook niet. Ook in Utrecht is de kans op zware windstoten en onweer nu snel aan het afnemen. De onweersbui van ’Amersfoort’ ligt al bijna boven Almere, en onweren doet het daar niet meer”, aldus Weerplaza.</p><p>In de Achterhoek ging het omstreeks 17.55 uur wel los. Daar onweerde het. Hevige regenval boven het midden van het land ging samen met windvlagen tot zo’n 60 kilometer per uur. „Niet echt extreem en voor het verkeer zijn deze windvlagen in ieder geval geen probleem”, meldde het weerbureau.</p><p>Het KNMI gaf code oranje af in alle provincies behalve Zeeland, Noord-Brabant, Zuid-Holland en Noord-Holland. Daar geldde code geel, omdat het onweer in noordoostelijke richting trok, en in het westen nog minder hevig zal zijn dan in het noordoosten.</p><p>In Frankrijk speelde het noodweer wel flink op. Rukwinden veroorzaakt door storm Miguel veroorzaakten een flinke storm. Drie reddingsmedewerkers kwamen om het leven toen hun boot kapseisde.</p>
