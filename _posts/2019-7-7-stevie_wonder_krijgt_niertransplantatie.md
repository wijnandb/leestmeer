---
layout: post
title: "Stevie Wonder krijgt niertransplantatie"
date: Sun, 07 Jul 2019 06:23:55 +0200
category: cultuur
externe_link: "https://nos.nl/l/2292383"
feature_image: "https://nos.nl/data/image/2019/07/07/561699/1008x567.jpg"
---

<p>Tijdens een concert in Londen heeft Stevie Wonder bekendgemaakt dat hij een niertransplantatie krijgt. De 69-jarige zanger zei geruchten voor te willen zijn.</p>
<p>"Ik doe nog drie shows en dan neem ik even pauze", zei hij tegen het publiek van tienduizenden mensen in Hyde Park. "Eind september ga ik onder het mes voor een niertransplantatie."</p>
<p>Wonder legde niet uit waarom de ingreep nodig is. Recentelijk waren er geruchten dat zijn gezondheid was verslechterd, maar Wonder verzekerde zijn fans dat hij zich goed voelde.</p>
<p>Volgens persbureau AP was Wonder monter als altijd. Tijdens het concert zong hij zijn eigen hits als Superstition, maar ook nummers van Aretha Franklin, Marvin Gaye en John Lennon. "Ik ben hier om mijn liefde te geven en jullie te bedanken voor jullie liefde."</p>
<p>De blinde zanger treedt al op sinds zijn kinderjaren, aanvankelijk onder de naam Little Stevie Wonder. Hij werd bekend met hits als Signed, sealed, delivered en For once in my life en albums als Songs in the key of life.</p>
