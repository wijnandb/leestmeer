---
layout: post
title: "Verstappen na elfde plek in kwalificatie Canada: 'Dit is gewoon pech'"
date: Sat, 08 Jun 2019 21:15:46 +0200
categories: 
- sport 
- autosport 
externe_link: "https://nos.nl/l/2288226"
feature_image: "https://nos.nl/data/image/2019/06/08/555556/1008x567.jpg"
---

<p>Max Verstappen start zondag na een mislukte kwalificatie voor de Grand Prix van Canada van de zesde startrij. De Nederlander van Red Bull bleef op de elfde plaats steken en plaatste zich niet voor het laatste deel van de kwalificatie.</p>
<p>Verstappen had pech. Met twee minuten op de klok moest de Nederlander nog een keer naar buiten om zijn elfde tijd te verbeteren. Op weg naar snellere ronde crashte echter Haas-coureur Kevin Magnussen, waardoor de kwalificatie werd gestaakt. Verstappen kon zich niet meer verbeteren.</p>
<h2>Geen grip</h2>
<p>"Dit is pech. Je verwacht ook niet dat iemand zijn bolide in de muur parkeert", zei hij chagrijnig voor de camera van Ziggo. Verstappen had al een tijd neergezet op de mediumband. Daarbij werd hij opgehouden in de drukte op de baan. "Ik heb ook geen grip", gaf hij aan. Hij plakte er nog een ronde aan en ging later naar binnen.</p>
<p>"De mediumband ging bij ons niet goed", verklaarde hij de keuze voor een ultieme poging. Hij sloot positief af. "Anders had ik zondag met de zachte band moeten starten. Dat is ook geen voordeel."</p>
