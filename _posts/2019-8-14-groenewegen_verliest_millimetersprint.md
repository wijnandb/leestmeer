---
layout: post
title: "Groenewegen verliest millimetersprint"
date: Wed, 14 Aug 2019 16:36:46 +0200
categories: 
- sport 
- wielrennen 
externe_link: "https://www.telegraaf.nl/sport/2079896335/groenewegen-verliest-millimetersprint"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a1735382-beb1-11e9-be15-02d1dbdc35d1.jpg"
---

<p class="intro">Een hattrick voor Sam Bennett. De Ier was woensdag in de derde etappe van de BinckBank Tour in een millimetersprint net even sneller dan Dylan Groenewegen, die genoegen moest nemen met de tweede plaats.</p> <p>Bennett, de nummer een sprinter van Bora-Hansgrohe, was in de eerste twee ritten ook al de beste in de sprint.</p><p>De derde plaats ging woensdag, in de 166,9 kilometer lange etappe met start en finish in het Belgische Aalter, naar Jasper Philipsen van UAE-Team Emirates.</p><p>De sprint werd verstoord door een valpartij in de laatste bocht, waarbij onder anderen Sep Vanmarcke tegen de grond kwakte.</p><p>De 28-jarige Bennett, die over tien dagen aan de start van de Vuelta a Espa√±a verschijnt, gaat in het algemeen klassement florissant aan de leiding. Hij heeft een voorsprong van 20 seconden op zowel Philipsen als Groenewegen.</p><p>Donderdag staat er een explosieve etappe van slechts 96 kilometer door de Belgische Ardennen op het programma.</p>
