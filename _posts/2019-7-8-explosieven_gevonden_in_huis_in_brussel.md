---
layout: post
title: "Explosieven gevonden in huis in Brussel"
date: Mon, 08 Jul 2019 13:24:38 +0200
categories: 
- entertainment 
- opinie 
externe_link: "https://www.telegraaf.nl/nieuws/795401746/explosieven-gevonden-in-huis-in-brussel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f9a3ca48-a172-11e9-a30f-0218eaf05005.jpg"
---

<p class="intro">In een huis in de Brusselse gemeente Anderlecht is zaterdagavond een zak met explosieven gevonden. Volgens het Openbaar Ministerie is er momenteel geen bewijs dat de explosieven bedoeld waren om een aanslag te plegen. Mogelijk gaat het om een oude opslagplaats, meldt het parket van Brussel.</p> <p>De zak was verborgen in een opslagruimte in een trap in een woning in de Sergeant De Bruynestraat in Anderlecht. Naast explosieven zaten er ook messen en Amerikaanse boksbeugels in. Uit onderzoek van de explosievendienst bleek dat het ging om meerdere zelfgemaakte explosieven. Er zijn geen verdachten aangehouden. Het parket wil in het belang van het onderzoek geen verder commentaar geven.</p><p>Vanwege de start van de Tour de France waren afgelopen weekeind honderdduizenden bezoekers in Brussel. In 2016 vonden in de Belgische hoofdstad twee bloedige zelfmoordaanslagen plaats.</p>
