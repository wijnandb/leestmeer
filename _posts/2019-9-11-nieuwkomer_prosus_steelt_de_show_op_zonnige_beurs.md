---
layout: post
title: "Nieuwkomer Prosus steelt de show op zonnige beurs"
date: Wed, 11 Sep 2019 14:45:00 +0200
categories: 
- entertainment 
- opinie 
externe_link: "https://www.telegraaf.nl/financieel/1450772278/nieuwkomer-prosus-steelt-de-show-op-zonnige-beurs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1c608286-d492-11e9-9f6b-02d1dbdc35d1.png"
---

<p class="intro">De AEX hield woensdag na de lunch de opgaande lijn goed vast. Beleggers kropen steeds verder uit hun schulp vanwege de verwachting dat de Europese central Bank (ECB) morgenmiddag de economie in de eurozone een nieuwe impuls zal geven. Beursdebutant Prosus zorgde voor vuurwerk op het Damrak.</p> <p>De AEX-index noteerde rond kwart voor drie 0,7% winst op 572,44 punten, het hoogste niveau sinds eind juli. De AMX-index koerste toen 1,1% hoger bij 835,46 punten.</p><p>Beursnieuwkomer Prosus dat met een introductiekoers van €58,70 naar het Damrak knalde iets meer dan 25% omhoog naar €74,33. Met een beurswaarde van circa €120 miljard is Prosus daarmee na Shell en Unilever het grootste genoteerde fonds geworden. Volgens JPMorgan heeft Prosus een weging in de AEX van 2,8% tot 4,4%, afhankelijk van wat er met de zogeheten free float van aandelen gebeurt.</p><p>Jos Versteeg, analist bij InsingerGilissen, benadrukt dat het om een spectaculair beursdebuut van Prosus ging. „Er is ook een grote onderwaardering van techfondsen in Europa. Naast het grote belang in het Chinese technologiebedrijf Tencent, waar wij positief gestemd over zijn, heeft Prosus ook belangen in maaltijdbezorger Delivery Hero en grote internetplatforms in opkomende landen, zoals in Rusland en Indië. Ik verwacht dat Prosus bij de volgende herindeling zijn opwachting zal maken in de AEX.”</p><p>In Europa zat de stemming er nog steeds goed in. De Duitse DAX steeg 0,8%, de CAC in Parijs won 0,4% en de FTSE in Londen pluste 1%.</p><p>Verder is het vooral wachten op het rentebesluit van de Europese centrale bank (ECB) dat morgenmiddag naar buiten komt, stelt Versteeg. Hij wijst er op dat de recente opleving bij de bankaandelen in de hand wordt gewerkt door de verwachting in de markt dat de ECB met verzachtende omstandigheden zal komen voor de Europese bankensector.</p><p>Arcelor in trek</p><p>Bij de hoofdfondsen reageerde staalmaker ArcelorMittal (+2,1%) op het bericht van Bloomberg dat het zijn constructieonderdeel voor €700 miljoen zou verkopen.</p><p>IMCD boekte een koerswinst van 2,6%. Koploper Aalberts dikte 3,5% aan.</p><p>De financiële waarden zaten ook in de voorhoede geholpen door de verdere aantrekkende obligatierentes. ING en ABN Amro kregen er 1,6% respectievelijk 2% bij. NN Group koerste 2% hoger.</p><p>Chipmachinemaker ASML won 1,1%. Volgens Versteeg kreeg de chipsector de wind in de rug geholpen door het nieuws dat Apple de nieuwe iPhone 11 tegen een iets scherpere prijs dan voorheen in de markt heeft gezet, waardoor anlisten de verkoopvolumes opwaarts hebben bijgesteld. „Dat is ook goed nieuws voor semiconductor-industrie.”</p><p>Ahold Delhaize ging 1,8% vooruit. Sectorgenoot Carrefour ontkende een bod op concurrent Casino te hebben gedaan.</p><p>Wolters Kluwer daarentegen werd 1,7% minder waard. Zwaargewicht Shell daalde 0,2%. HSBC heeft het energieconcern van zijn kooplijst haalde.</p><p>Bij de middelgrote fondsen zette bodemonderzoeker Fugro de opmars stevig voort. De koers van de bodemonderzoeker steeg nog eens 2,7%.</p><p>AMG (+1,6%), leverancier van metalen, kreeg steun van ING-analisten, die hogere prijzen voor zijn lithium-verwerking verwachten.</p><p>Bij de smallcaps ging Kiadis Pharma met nog eens 6,1% in waarde terug.</p><p>Meer financieel nieuws in je mail? Meld je hier aan!</p>
