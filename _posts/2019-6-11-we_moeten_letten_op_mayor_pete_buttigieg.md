---
layout: post
title: "We moeten letten op Mayor Pete Buttigieg"
date: Tue, 11 Jun 2019 19:14:04 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/we-moeten-letten-op-mayor-pete~b9435a45/"
feature_image: "https://images3.persgroep.net/rcs/QXfyCWAf_53xFqiDjT1amC-h8hU/diocontent/144709458/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Aaron Sorkin gaf als scenarioschrijver van de tv-serie The West Wing blijk van een diep-romantische opvatting over de Amerikaanse politiek, vol verheven idealisme en moreel leiderschap. Samengevat in één uitspraak van stafchef Leo McGarry over de zoektocht naar de volgende president: ‘Je neemt de slimste, fatsoenlijkste, eerzaamste persoon die je kent, en die maak je president.’ In de serie slaagt deze ­ultieme good man, Matthew Santos, er vervolgens inderdaad in vanuit een schijnbaar kansloze positie met majestueuze speeches en het juiste morele kompas de verkiezingen te winnen. Eind goed al goed. In de Tweede Kamer had The West Wing destijds buitengewoon veel fans. Aandoenlijk en hoopgevend tegelijk.
