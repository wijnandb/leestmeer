---
layout: post
title: "Thiem dwarsboomt historische reeks Djokovic"
date: Sat, 08 Jun 2019 16:06:51 +0200
categories: 
- sport 
- tennis 
externe_link: "https://www.telegraaf.nl/sport/571183390/thiem-dwarsboomt-historische-reeks-djokovic"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f4bdf33e-89fb-11e9-bb89-02c309bc01c1.JPG"
---

<p class="intro">De mannenfinale op Roland Garros wordt een herhaling van die van vorig jaar. Nadat Rafael Nadal zich vrijdag al had geplaatst, lukte het nu ook Dominic Thiem, de nummer 4 van de plaatsingslijst, om de eindstrijd te halen.</p> <p>De 25-jarige Oostenrijker won zaterdagmiddag van de Serviër Novak Djokovic nadat de partij evenals vrijdag enige tijd moest worden stilgelegd wegens het slechte weer.</p><p>Thiem begon de partij zaterdagmiddag met een voorsprong van 6-2 3-6 3-1 en die wist hij met vallen op opstaan te verzilveren. De verliezend finalist van vorig jaar trok ook de derde set naar zich toe (7-5). De vierde set moest Thiem met 7-5 afstaan aan Djokovic. Met een voorsprong van 4-1 in de vijfde set moest de partij opnieuw worden gestaakt wegens regen. Na de gedwongen pauze lukte het Thiem met pijn en moeite om de beslissende set naar zich toe te trekken. Het derde matchpoint was uiteindelijk raak: 7-5. Op 5-3 had Thiem met slordig spel op zijn eigen opslag nog twee matchpoints laten liggen.</p><p>De nederlaag betekent dat Djokovic zijn vierde eindzege op rij bij een grandslamtoernooi op zijn buik kan schrijven. Vorig jaar won de Serviër Wimbledon en de US Open en eerder dit jaar was hij de sterkste op de Australian Open.</p>
