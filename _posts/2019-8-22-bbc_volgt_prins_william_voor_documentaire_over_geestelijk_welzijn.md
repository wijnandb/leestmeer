---
layout: post
title: "BBC volgt prins William voor documentaire over geestelijk welzijn"
date: Thu, 22 Aug 2019 17:34:23 +0200
categories: 
- entertainment 
- royalty 
externe_link: "https://www.telegraaf.nl/entertainment/1035261113/bbc-volgt-prins-william-voor-documentaire-over-geestelijk-welzijn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/510280a2-c4f2-11e9-9f19-0218eaf05005.jpg"
---

<p class="intro">Prins William is te zien in een documentaire die de BBC laat maken over geestelijke gezondheid binnen de voetbalwereld en de aandacht die de prins er continu voor vraagt. De documentaire A Royal Road To Wembley: Tackling Mental Health werd donderdag aangekondigd op het Edinburgh TV Festival.</p> <p>De documentairemakers volgen de hertog van Cambridge tijdens het voetbalseizoen 2019-2020 als hij bij Britse voetbalclubs bewustzijn probeert te kweken voor het geestelijke welzijn van de voetballers binnen de clubs. De documentaire vertelt ook verhalen van Britse mannen die zelf met psychische problemen kampen.</p><p>„Zelfmoord is nog steeds de grootse doodsoorzaak bij mannen jonger dan 45 jaar. Het is cruciaal dat spreken over geestelijk welzijn niet langer taboe is”, zegt Alison Kirkham van de BBC. De omroep genereerde eerder veel impact met een vergelijkbare documentaire A Royal Talk, die ertoe leidde dat mensen met psychische klachten professionele hulp zochten. Kirkham: „Ik ben er trots op dat we, door samen te werken met de hertog van Cambridge en de voetbalbond, de kracht van voetbal kunnen gebruiken om bewustzijn te creëren voor deze belangrijke kwestie.”</p><p>Voor de documentaire worden opnames gemaakt tijdens het voetbalseizoen van de FA Cup, tot aan de finale. De Britse prins William startte begin augustus een nieuwe campagne op om via het voetbal het belang van geestelijke gezondheid op de agenda te zetten. De Britse voetbalbond FA en de organisatie Heads Together slaan daarvoor de handen ineen.</p>
