---
layout: post
title: "Ontmanteling drijvend drugslab Moerdijk afgerond, schip weggesleept"
date: Sun, 12 May 2019 14:44:34 +0200
category: nieuws
externe_link: "https://nos.nl/l/2284248"
feature_image: "https://nos.nl/data/image/2019/05/11/549123/1008x567.jpg"
---

<p>In Moerdijk is de ontmanteling van het drugsschip dat vrijdag werd ontdekt aan het eind van de middag afgerond. De boot is weggesleept naar een onbekende locatie.</p>
<p>In verband met de zaak zitten vier mensen vast, onder wie de 65-jarige schipper uit Breda. De drie andere verdachten zijn Mexicanen zonder verblijfsvergunning. Een politiebron heeft tegen het AD gezegd dat een van de opgepakte Mexicanen lid is van een drugskartel.</p>
<h2>Vertraging ontmanteling</h2>
<p>De ontmanteling liep vrijdagnacht vertraging op doordat het schip, met hulpdiensten aan boord, plots begon te zinken. Dat kwam vermoedelijk door sabotage. Een op afstand aangezette pomp liet water in het ruim lopen.</p>
<p>Gisteren werd een groot deel van de dag besteed aan het leegpompen van het drugsschip. Vandaag ging de politie verder met de ontmanteling.</p>
<p>Bij de ontmanteling werd onder meer een hijskraan ingezet:</p>
<p>Volgens de politie werd op het 80 meter lange schip de harddrug crystal meth gemaakt. Er is ruim 300 liter methamfetamine-olie gevonden, net als chemicaliÃ«n en 10.000 liter drugsafval.</p>
