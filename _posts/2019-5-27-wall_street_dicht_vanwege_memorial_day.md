---
layout: post
title: "Wall Street dicht vanwege Memorial Day"
date: Mon, 27 May 2019 14:52:43 +0200
categories: 
- financieel 
- koersen 
externe_link: "https://www.telegraaf.nl/financieel/3654416/wall-street-dicht-vanwege-memorial-day"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/859125ac-807e-11e9-b301-02d1dbdc35d1.jpg"
---

<p class="intro">De Amerikaanse aandelenbeurzen zijn maandag gesloten vanwege Memorial Day, de dag waarop gesneuvelde Amerikaanse soldaten worden herdacht. Dinsdag zal de handel op Wall Street weer worden hervat.</p> <p>De graadmeters gingen vrijdag met kleine plussen het lange weekend in. De Dow-Jonesindex eindigde 0,4 procent hoger op 25.585,69 punten. De breder samengestelde S&amp;P 500 steeg 0,1 procent tot 2826,06 punten. Technologiegraadmeter Nasdaq won 0,1 procent tot 7637,01 punten.</p><p>Qua bedrijfsresultaten staat een rustige handelsweek voor de boeg. Onder meer groothandelaar Costco, computerfabrikant Dell en kledingketen Abercrombie &amp; Fitch komen nog met handelsberichten naar buiten. Op macro-economisch vlak is de agenda gevuld met gegevens over de economische groei, vertrouwen en bestedingen van consumenten en huizenprijzen.</p><p>Verder gaat de aandacht uit naar ontwikkelingen rondom de handelsspanningen tussen de Verenigde Staten en China en de brexitperikelen.</p>
