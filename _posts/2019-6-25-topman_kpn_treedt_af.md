---
layout: post
title: "Topman KPN treedt af"
date: Tue, 25 Jun 2019 07:47:58 +0200
categories: 
- entertainment 
- opinie 
externe_link: "https://www.telegraaf.nl/financieel/96683755/topman-kpn-treedt-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e83e1c00-9726-11e9-8c8b-02d2fb1aa1d7.jpg"
---

<p class="intro">KPN laat weten dat Maximo Ibarra in september om familieredenen als topman aftreedt. Hij gaat weer in Italië wonen om daar een topfunctie te bekleden.</p> <p>De Italiaanse krant La Repubblica meldde gisteren zonder bronnen te noemen dat Ibarra een van twee kandidaten was die een voorstel ontvangen om topman te worden van televisiegroep Sky Italia. Een beslissing zou volgende week vallen. KPN noemt echter ’dringende familiaire redenen’ als aanleiding van het vertrek van de topman. Een woordvoerster wil daar ’uit privacy-overwegingen’verder niets over zeggen. Ibarra woont met zijn vrouw en dochter in Amsterdam sinds hij bij KPN is gaan werken. KPN gaat in de komende drie maanden op zoek naar een opvolger. Ibarra blijft in die tijd zijn functie vervullen om het proces zo soepel mogelijk te laten verlopen.</p><p>Pas één jaar topman</p><p>Ibarra, die de Colombiaanse en Italiaanse nationaliteit heeft, stond pas een jaar aan het roer bij KPN, waar hij eind 2017 in dienst trad. Hij zegt de timing van zijn beslissing te betreuren, maar stelt dat hij ’geen andere keuze’ heeft. De raad van commissarissen van KPN betreurt bij monde van voorzitter Duco Sickinghe de beslissing van de topman, maar benadrukt dat het bedrijf er goed voor staat.</p><p>Ibarra presenteerde in november vorig jaar zijn strategie voor KPN, waarbij hij onder andere aankondigde de komende drie jaar een miljoen extra huishoudens aan KPN’s glasvezelnet te koppelen en de it-organisatie te versimpelen. Ook kondigde hij een inzet op het merk KPN aan, ten koste van submerken als XS4ALL en Telfort.</p><p>Ibarra was de eerste niet-Nederlander die de leiding kreeg bij KPN. Ibarra was in 2016 één van de architecten van de grote samenvoeging van het draadloze netwerk van VimpelCom met de lokale eenheid van CK Hutchison, één van de grootste telecomdeals in Europa.</p><p>Storing</p><p>Maandag was er een landelijke storing in het telefoonverkeer van KPN. Door de storing waren de nummers 112 en 0900-8844 tijdelijk niet bereikbaar.</p><p>Hulpdiensten moesten improviseren om toch bereikbaar te zijn. Ze gebruikten onder meer WhatsApp, Messenger en Twitter. Bovendien werden agenten, ambulances en brandweerauto's de straat op gestuurd, zodat mensen bij hen alarm zouden kunnen slaan.</p><p>KPN benadrukt dat het vertrek van Ibarra niet met de storing te maken heeft.</p><p>Lees hieronder alles over de landelijke netwerkstoring:</p>
