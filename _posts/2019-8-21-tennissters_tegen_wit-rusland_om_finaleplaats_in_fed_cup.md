---
layout: post
title: "Tennissters tegen Wit-Rusland om finaleplaats in Fed Cup"
date: Wed, 21 Aug 2019 15:21:16 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/EsOgQju9cX0/2298400"
feature_image: "https://nos.nl/data/image/2019/08/21/571563/1008x567.jpg"
---

<p>De Nederlandse tennissters spelen in februari 2020 tegen Wit-Rusland om een plaats in het finaletoernooi van de Fed Cup. Waar en op welke ondergrond Oranje zal spelen, is nog niet bekend.</p>
<p>Wit-Rusland heeft drie speelsters in de top-50 van de wereldranglijst: Aryna Sabalenka (9), Viktoria Azarenka (41) en Aljaksandra Sasnovitsj (45).</p>
<p>Op 7 en 8 februari strijden zestien landen om acht beschikbare tickets. Vier tickets zijn al vergeven voor het nieuw opgezette finaletoernooi, dat in april 2020 wordt gespeeld.</p>
<p>Australië en Frankrijk, die in november de finale spelen van de 'oude' Fed Cup, waren sowieso al zeker van deelname en dat geldt ook voor gastheer Hongarije. Tsjechië kreeg van de internationale tennisbond ITF een wildcard. Daardoor werd Nederland, op basis van rangschikking, op het laatste moment nog toegelaten tot de kwalificatieronde.</p>
<h2>Verlies in Minsk</h2>
<p>Nederland ontmoette Wit-Rusland in 2017 voor het laatst. De ploeg van captain Paul Haarhuis ging destijds met 4-1 ten onder in Minsk. Kiki Bertens was toen nog van de partij, maar de beste tennisster van Nederland ontbrak de afgelopen wedstrijden in het Fed Cup-team.</p><img src="http://feeds.feedburner.com/~r/nossporttennis/~4/EsOgQju9cX0" height="1" width="1" alt=""/>
