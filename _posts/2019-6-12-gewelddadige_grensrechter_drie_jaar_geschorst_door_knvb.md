---
layout: post
title: "Gewelddadige grensrechter drie jaar geschorst door KNVB"
date: Wed, 12 Jun 2019 10:07:28 +0200
category: nieuws
externe_link: "https://nos.nl/l/2288701"
feature_image: "https://nos.nl/data/image/2019/03/31/540501/1008x567.jpg"
---

<p>De KNVB heeft een grensrechter voor drie jaar geschorst. De man sloeg tijdens een wedstrijd van zijn club de keeper van de tegenstander neer. Die liep daardoor een hersenschudding op.</p>
<p>Eind maart ging het mis tijdens een duel van Geel-Wit uit Haarlem tegen UNO uit Hoofddorp. Na wat duw- en trekwerk gingen spelers van beide clubs met elkaar op de vuist. De 34-jarige grensrechter van Geel-Wit kwam ook het veld op, gooide zijn vlag weg en sloeg de 24-jarige keeper van de tegenstander van achteren hard op het hoofd.</p>
<p>De KNVB kondigde meteen een onderzoek aan naar de vechtpartij. De tuchtcommissie heeft dus bepaald dat de grensrechter geschorst wordt voor drie jaar.</p>
<p>De grensrechter was al geroyeerd door zijn club en in augustus moet hij vanwege de mishandeling ook nog voor de rechter komen.</p>
<p>Hieronder de beelden van de vechtpartij:</p>
