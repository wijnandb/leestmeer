---
layout: post
title: "Vooral taakstraffen voor Zwarte Pietrellen"
date: Wed, 03 Jul 2019 18:17:00 +0200
category: binnenland
externe_link: "https://www.telegraaf.nl/nieuws/805157668/vooral-taakstraffen-voor-zwarte-pietrellen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/184e81ae-9dae-11e9-bba5-02c309bc01c1.jpg"
---

<p class="intro">De rechtbank in Den Bosch heeft woensdag veertien mannen veroordeeld omdat ze betrokken waren bij rellen bij de intocht van Sinterklaas op 17 november in Eindhoven.</p> <p>Dertien verdachten kregen taakstraffen, variërend van 60 tot 160 uur. Eén verdachte kreeg vanwege zijn forse strafblad behalve 90 uur taakstraf nog twee weken cel. Eén persoon is vrijgesproken.</p><p>De ongeregeldheden ontstonden toen tegendemonstranten gewelddadig werden tegen de actiegroep Kick Out Zwarte Piet, die bij de intocht mocht demonstreren tegen Zwarte Piet. Zij werden op het Catharinaplein bekogeld met eieren, bananen en blikken bier. Ook werd een agent geschopt en werden beledigende en racistische teksten geroepen. De demonstranten moesten door de politie in veiligheid worden gebracht.</p><p>Eieren</p><p>De rechter wijdde extra aandacht aan een verdachte die zijn eigen kind had meegenomen en één verdachte die een voor hem onbekend kind aanspoorde een ei te gooien. De politierechter noemde dat allebei laakbaar.</p>
