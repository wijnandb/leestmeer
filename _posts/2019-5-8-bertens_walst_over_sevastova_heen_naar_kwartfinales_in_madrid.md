---
layout: post
title: "Bertens walst over Sevastova heen naar kwartfinales in Madrid"
date: Wed, 08 May 2019 13:27:18 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/iW2_sLzhgGw/2283711"
feature_image: "https://nos.nl/data/image/2019/04/26/546233/1008x567.jpg"
---

<p>Kiki Bertens heeft zich overtuigend geplaatst voor de kwartfinales van het WTA-graveltoernooi van Madrid. De mondiale nummer zeven gaf de Letse Anastasija Sevastova een onvervalst pak slaag: 6-1, 6-2.</p>
<p>Bertens domineerde de partij vanaf de eerste slagenwisseling en declasseerde de nummer dertien van de wereld tot een figurante. Ze verschalkte de Letse niet alleen met harde winners, maar ook talloze keren met precieze dropshots.</p>
<p>Met wanhoop in haar ogen overlegde de Letse twee keer met haar coach, maar dat bracht geen ommekeer. Bertens bleef geconcentreerd, hield de druk erop en was in een uur klaar.</p>
<p>In de kwartfinales treft Bertens de als tweede geplaatste Petra Kvitov√°. Vorig jaar verloor Bertens in de finale in Madrid in drie sets met 6-7 (6), 6-4, 3-6 van de Tsjechische.</p><img src="http://feeds.feedburner.com/~r/nossporttennis/~4/iW2_sLzhgGw" height="1" width="1" alt=""/>
