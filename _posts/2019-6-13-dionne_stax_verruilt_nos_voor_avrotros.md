---
layout: post
title: "Dionne Stax verruilt NOS voor AVROTROS"
date: Thu, 13 Jun 2019 14:20:26 +0200
category: cultuur
externe_link: "https://nos.nl/l/2288883"
feature_image: "https://nos.nl/data/image/2019/06/13/556529/1008x567.jpg"
---

<p>NOS-presentator Dionne Stax verruilt de NOS voor de AVROTROS. Zij gaat daar aan de slag bij de radio en wordt het gezicht van verschillende tv-programma's.</p>
<p>De 34-jarige Stax presenteert sinds 2012 voor de NOS en maakte haar tv-debuut bij het NOS Journaal op 3. Ze kwam twaalf jaar geleden als stagiaire binnen op de redactie van NOS Headlines, tegenwoordig NOS op 3. Ook was ze enige tijd werkzaam op de binnenlandredactie. In 2013 presenteerde ze voor het eerst het NOS Journaal.</p>
<p>Bij de AVROTROS gaat Stax onder meer het tv-programma DNA Onbekend presenteren. Ook gaat ze vanaf 1 januari een nieuw doordeweeks actualiteitenprogramma op NPO Radio 1 presenteren met Toine van Peperstraten. Dat zal worden uitgezonden tussen 14.00 uur en 16.00 uur.</p>
<p>"Ik vind het ongelooflijk spannend om het warme bad van de NOS te verlaten", zegt Stax in een persbericht. "Ik kijk terug op vele mooie en bijzondere momenten en ben de NOS erg dankbaar voor de kansen die ik heb gekregen. Tegelijkertijd voel ik dat ik klaar ben voor een nieuwe stap."</p>
