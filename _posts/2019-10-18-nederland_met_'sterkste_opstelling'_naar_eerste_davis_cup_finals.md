---
layout: post
title: "Nederland met 'sterkste opstelling' naar eerste Davis Cup Finals"
date: Fri, 18 Oct 2019 18:08:20 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/0BxRx6aDzcc/2306693"
feature_image: "https://nos.nl/data/image/2019/10/18/585795/1008x567.jpg"
aantal: 211
unieke: 146
bron: "NOS"
---

<p>Davis Cup-captain Paul Haarhuis heeft Robin Haase, Tallon Griekspoor, Wesley Koolhof, Jean-Julien Rojer en Botic van de Zandschulp opgeroepen voor de Davis Cup Finals, die volgende maand in Madrid worden gehouden.</p>
<p>Rojer en Koolhof spelen het dubbel. Van de Zandschulp is de derde singlespeler en eerste vervanger van Haase of Griekspoor. "We gaan natuurlijk met de sterkst mogelijke opstelling naar Madrid", licht Haarhuis zijn selectie toe.</p>
<p>"Robin en Tallon zijn het hele jaar de Nederlandse spelers met de hoogste ranking en waren eigenlijk wel zeker van deelname. Wesley heeft een goed jaar achter de rug en zich in de picture gespeeld, daar kan je niet om heen. Dat zien we ook graag."</p>
<p>"Jean-Julien is al jaren een vaste waarde in het team en samen met Wesley vormt hij een sterk wapen in de dubbel. Botic nemen we mee als derde singelaar", aldus Haarhuis.</p>
<p>Nederland is een van de achttien landen die zich hebben geplaatst voor de Davis Cup Finals in Madrid. Het is voor het eerst dat het toernooi op deze manier eindigt. Haase noemde het concept eerder 'superslecht'. </p>
<p>Oranje stuit op 19 november op Kazachstan en treft een dag later Groot-BrittanniÃ«. De zes poulewinnaars en twee beste nummers twee gaan door naar de kwartfinales. </p><img src="http://feeds.feedburner.com/~r/nossporttennis/~4/0BxRx6aDzcc" height="1" width="1" alt=""/>
