---
layout: post
title: "Rugzak met propeller laat Otters shorttrackers rondvliegen als een raket"
date: Fri, 11 Oct 2019 07:06:45 +0200
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/aQsf37OAm4Y/2305626"
feature_image: "https://nos.nl/data/image/2019/10/11/584066/1008x567.jpg"
aantal: 197
unieke: 141
bron: "NOS"
---

<p>"Als je met windkracht negen in de rug aan het schaatsen of fietsen bent, dan kom je snel vooruit." En dus bedacht shorttrackbondscoach Jeroen Otter, in samenwerking met zijn staf, iets nieuws.</p>
<p>Om in Heerenveen de snelheid van een ijsbaan op hoogte, zoals in Salt Lake City en Calgary, na te bootsen, werd een apparaat in elkaar geknutseld dat donderdag in Thialf op de rug van de jonge Friso Emons was bevestigd.</p>
<p>Otter noemt het een 'jet engine', een straalmotor in gewoon Nederlands. "Het komt uit het snowboarden. Op een rugzakje hebben wij een propellor gemonteerd, met een ondersteuninkje om het in de juiste hoek te krijgen. En met een batterij eronder."</p>
<p>De innovatie moet de Nederlandse shorttrackers sneller laten gaan dan ze normaal zijn gewend. "Dat we als een raket de baan rond kunnen vliegen", zegt Otter met een glimlach. "Ze gaan zo'n twee tot drie tienden sneller per ronde. Dat is bij ons echt gigantisch."</p>
<p>Emons moest in Thialf even wennen aan de 'jet engine' op zijn rug. "Soms vlieg ik even de bocht uit, want het is echt een ontzettende boost die je krijgt. Maar het is een mooie ervaring."</p><img src="http://feeds.feedburner.com/~r/nossportschaatsen/~4/aQsf37OAm4Y" height="1" width="1" alt=""/>
