---
layout: post
title: "’Laat Jan Smit songfestival presenteren’"
date: Tue, 18 Jun 2019 13:42:58 +0200
categories: 
- entertainment 
- opinie 
externe_link: "https://www.telegraaf.nl/entertainment/1977236667/laat-jan-smit-songfestival-presenteren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3819a654-91be-11e9-894e-02d2fb1aa1d7.jpg"
---

<p class="intro">Jan Smit, Eva Jinek en Dionne Stax zijn in de ogen van de Nederlanders de meest geschikte NPO-sterren om volgend jaar het Eurovisie Songfestival te presenteren. Jan Smit is met een score van 13,6 procent het populairst onder de respondenten. Dit blijkt uit onderzoek van Panelwizard in opdracht van TrosKompas.</p> <p>Op de vraag welke NPO-ster het evenement moet presenteren noemde 4,1 procent van de ondervraagden de naam van Eva Jinek. Dat zij daar wel voor voelt, bleek maandagavond al in Opium. Ze noemt het de allergrootste tv-klus op aarde. „Je zou wel een mafkees zijn als je daar nee tegen zegt”, stelde zij in gesprek met Cornald Maas.</p><p>Ook RTL-presentatoren worden door de ondervraagden geopperd, zoals Chantal Janzen (5,9 procent) en Martijn Krabbé (2,6 procent). Ook werden Paul de Leeuw, Jeroen Pauw, Cornald Maas en winnaar Duncan Laurence genoemd. Dionne Stax werd, nog voordat zij haar overstap van de NOS naar AVROTROS bekendmaakte, door 2,5 procent van de ondervraagden genoemd als meest geschikte songfestivalpresentatrice.</p><p>TrosKompas liet ook onderzoeken welke Nederlandse stad zich het beste leent als gaststad. Het publiek noemde Amsterdam (22 procent), Rotterdam (20 procent) en Maastricht (18 procent) als beste optie, maar ook Arnhem, Utrecht en Den Bosch werden genoemd. De tv-gids vroeg ook welke artiest ons land volgens jaar moet vertegenwoordigen. Davina Michelle wordt met 8,5 procent het vaakst geopperd, gevolgd door Maan (4,6 procent) en Anouk (2,7 procent).</p>
