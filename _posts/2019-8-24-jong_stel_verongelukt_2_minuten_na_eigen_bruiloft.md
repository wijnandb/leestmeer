---
layout: post
title: "Jong stel verongelukt 2 minuten na eigen bruiloft"
date: Sat, 24 Aug 2019 22:48:23 +0200
category: buitenland
externe_link: "https://www.telegraaf.nl/nieuws/1102481145/jong-stel-verongelukt-2-minuten-na-eigen-bruiloft"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a12e078a-c6b0-11e9-b0f3-0218eaf05005.png"
---

<p class="intro">Minuten nadat een Texaans koppel was getrouwd en de echtelieden op weg waren naar hun eigen bruiloftsfeest, sloeg het noodlot toe. Een botsing met een pick-uptruck kostte het stel dat slechts twee minuten daarvoor in de echt was verbonden het leven.</p> <p>Het had een van de mooiste dagen van hun leven moeten worden, maar het liep uit op een ongekend drama. Harley Morgan (19) en Rhiannon Boudreaux (20) hadden elkaar volgens CNN nog maar net het jawoord gegeven in het gemeentehuis van Orange in de staat Texas. Bij het invoegen op de snelweg op weg naar hun eigen bruiloftsfeest ging het gruwelijk mis. Onder de ogen van Morgans moeder klapte de pick-uptruck op de auto van het jonge stel.</p><p>„Dat beeld zal me de rest van mij leven blijven achtervolgen. Ik zal het niet vergeten, het zal nooit weggaan. Ik zal elke nacht van de rest van mijn leven die truck mijn kind zien raken en doden, de rest van de tijd dat ik op aarde ben”, aldus de moeder van de bruid. De bestuurder van de pick-uptruck bleef ongedeerd.</p><p>„Ze hadden samen nog zoveel dromen...”, zegt de moeder van de bruidegom in tranen.</p>
