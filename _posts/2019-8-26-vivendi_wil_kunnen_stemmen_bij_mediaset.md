---
layout: post
title: "Vivendi wil kunnen stemmen bij Mediaset"
date: Mon, 26 Aug 2019 09:29:42 +0200
categories: 
- financieel 
- koersen 
externe_link: "https://www.telegraaf.nl/financieel/1660771268/vivendi-wil-kunnen-stemmen-bij-mediaset"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5751e2de-c7d3-11e9-8880-0217670beecd.jpg"
---

<p class="intro">Het Franse mediaconcern Vivendi heeft een verzoekschrift ingediend bij een Italiaanse rechtbank om zijn stemrecht te behouden bij een buitengewone aandeelhoudersvergadering van Mediaset, het mediabedrijf van de Italiaanse oud-premier Silvio Berlusconi. Dat heeft Vivendi laten weten.</p> <p>Mediaset, waarin Vivendi een belang heeft van ongeveer 29 procent, had vorige week een klacht ingediend bij de Italiaanse marktwaakhond. Daarin beschuldigde het Vivendi van het lekken van informatie met het oog op het doorkruisen van bedrijfsherstructureringsplannen.</p><p>Mediaset wil zijn Italiaanse activiteiten en een meerderheidsbelang in Spaanse activiteiten samenvoegen in een nieuw bedrijf, dat op papier in Nederland zou zijn gevestigd. Dat zou schaalvoordelen opleveren in de strijd met mediareuzen als Disney en Netflix. Op 4 september is hierover een buitengewone aandeelhoudersvergadering. Vivendi is tegen de stap om dat die de macht van de familie Berlusconi zou vergroten en de belangen van andere aandeelhouders zou schaden.</p>
