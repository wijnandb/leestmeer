---
layout: post
title: "Haase geklopt door Schwartzman: 'Mis het vertrouwen momenteel'"
date: Wed, 28 Aug 2019 01:31:31 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/ojKkPKAYHM8/2299264"
feature_image: "https://nos.nl/data/image/2019/08/28/573024/1008x567.jpg"
---

<p>Het is Robin Haase niet gelukt om zijn tiende US Open-deelname met een zege op te luisteren. De Hagenaar was een klasse minder dan Diego Schwartzman uit ArgentiniÃ«: 3-6, 6-7 (6), 0-6.</p>
<p>Haase won weliswaar zijn vijf eerdere duels met de rappe Schwartzman, toch was het verschil groot. De Argentijn nam veel meer het initiatief, terwijl Haase goede wil toonde, maar wisselvallig was.</p>
<h2>Schwartzman toont lef</h2>
<p>Toch had de partij kunnen kantelen als Haase meer risico had durven nemen bij een setpunt op 6-5 in de tiebreak, maar het was juist Schwartzman die het punt ging halen en dat ook deed.</p>
<p>Haase maakte in de derde set een uitgebluste indruk en kon het niet opbrengen zich terug te knokken. Schwartzman liep vervolgens makkelijk naar de winst en kreeg in de derde set slechts elf punten tegen.</p>
<h2>'Weinig vertrouwen'</h2>
<p>Een gebrek aan vertrouwen is volgens Haase het grootste struikelblok momenteel. "Ik heb de laatste tijd niet veel gewonnen, dat knaagt. Dat merkte ik vandaag ook, ondanks dat ik een goede tiebreak speel. Maar er zijn wel momenten waarop ik het dan ook weer laat liggen, dat gebeurt niet als je veel vertrouwen hebt."</p>
<p>De Zuid-Hollander is door zijn tegenvallende prestaties naar de 143ste plaats op de wereldranglijst gezakt. "Mentaal en fysiek kan ik het zeker nog opbrengen om me weer terug te knokken naar de tophonderd", klinkt hij strijdvaardig.</p>
<p>"Ik heb er geen moeite mee om een stapje terug te doen om wat kleinere toernooien te spelen, maar het niveau moet er wel zijn."</p><img src="http://feeds.feedburner.com/~r/nossporttennis/~4/ojKkPKAYHM8" height="1" width="1" alt=""/>
