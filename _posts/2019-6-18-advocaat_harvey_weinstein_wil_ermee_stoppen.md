---
layout: post
title: "Advocaat Harvey Weinstein wil ermee stoppen"
date: Tue, 18 Jun 2019 08:55:00 +0200
categories: 
- entertainment 
- gossip 
externe_link: "https://www.telegraaf.nl/entertainment/990163098/advocaat-harvey-weinstein-wil-ermee-stoppen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b2c84e8c-9196-11e9-983a-02d2fb1aa1d7.jpg"
---

<p class="intro">Een nieuwe tegenslag voor Harvey Weinstein. Zijn advocaat Jose Baez heeft het helemaal gehad met de eens zo gevierde Hollywoodproducent en wil zijn werkzaamheden per direct staken. Baez werkte pas 6 maanden voor Weinstein, maar wil nu al afscheid van hem nemen. Dit meldt Page Six.</p> <p>Baez heeft aan de rechtbank van Manhattan gevraagd om hem van de zaak af te halen. Volgens hem is de relatie met Weinstein zo slecht, dat ze de afgelopen maanden slechts via andere advocaten met elkaar communiceerden.</p><p>„De heer Weinstein heeft bepaald gedrag vertoond dat het voor mij extreem moeilijk maakt hem te verdedigen. Daarbij wilde hij mij aanzetten tot acties waar ik totaal niet achtersta. En hij heeft zich opzettelijk niet gehouden aan het vooraf besproken bedrag dat betaald zou worden. Het is voor alle partijen beter dat meneer Weinstein niet langer door onze firma vertegenwoordigd wordt”, aldus Baez.</p><p>Weinstein huurde Baez in nadat zijn vorige advocaat Ben Brafman zich in januari terugtrok.</p>
