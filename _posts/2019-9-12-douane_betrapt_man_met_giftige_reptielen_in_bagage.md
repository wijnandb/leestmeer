---
layout: post
title: "Douane betrapt man met giftige reptielen in bagage"
date: Thu, 12 Sep 2019 11:59:13 +0200
categories: 
- entertainment 
- opinie 
externe_link: "https://www.telegraaf.nl/nieuws/1717950797/douane-betrapt-man-met-giftige-reptielen-in-bagage"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/00b2d270-d544-11e9-bec0-02c309bc01c1.jpg"
aantal: 115
unieke: 81
bron: "De Telegraaf"
---

<p class="intro">De Oostenrijkse douane heeft op de luchthaven van Wenen een man betrapt met bijna negentig reptielen in zijn bagage. Het ging onder meer om slangen, varanen en gekko’s, melden de autoriteiten.</p> <p>De man was vanuit Manilla op de Filipijnen via Doha naar Wenen gevlogen. Daar viel hij bij een controle door de mand. Toen de man werd geconfronteerd met verdachte röntgenbeelden, moest hij toegeven dat er giftige slangen in zijn koffer zaten.</p><p>De douane trommelde vervolgens experts op om zich over de dieren te ontfermen. De reptielen worden opgevangen door een dierentuin in Wenen en een reptielendierentuin in Klagenfurt. De smokkelaar zou van plan zijn geweest de dieren te verkopen op een beurs in Duitsland.</p>
