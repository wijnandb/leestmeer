---
layout: post
title: "Saxo geeft aandeelhouders BinckBank meer tijd"
date: Thu, 16 May 2019 17:56:24 +0200
categories: 
- financieel 
- koersen 
externe_link: "https://www.telegraaf.nl/financieel/3599875/saxo-geeft-aandeelhouders-binck-bank-meer-tijd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/43c4d95e-77f3-11e9-a810-0218eaf05005.jpg"
---

<p class="intro">Aandeelhouders van broker BinckBank krijgen meer tijd om hun aandelen aan te melden bij Saxo Bank. De Deense branchegenoot geeft ze nu tot 31 juli om akkoord te gaan met het bod van 424 miljoen euro. Eerder moesten Binck-beleggers uiterlijk 22 mei hun aandelen aanmelden.</p> <p>Een aantal aandeelhouders meende eerder dat het bod van Saxo Bank te laag was. Onder meer grootaandeelhouder John Fentener van Vlissingen en de Vereniging van Effectenbezitters vonden dat er meer in het vat zat, maar zij kregen vorige maand bij de aandeelhoudersvergadering van BinckBank nauwelijks steun.</p><p>Saxo Bank en BinckBank denken dat ze voor 31 juli al goedkeuring hebben van toezichthouders. Ze gaan er dan ook nog altijd van uit de overname in het derde kwartaal af te kunnen ronden.</p>
