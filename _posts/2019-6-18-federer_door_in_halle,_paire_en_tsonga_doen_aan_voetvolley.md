---
layout: post
title: "Federer door in Halle, Paire en Tsonga doen aan voetvolley"
date: Tue, 18 Jun 2019 22:01:42 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/JQXy0QXc_Jo/2289621"
feature_image: "https://nos.nl/data/image/2019/06/18/557551/1008x567.jpg"
---

<p>Roger Federer heeft de tweede ronde van het ATP-toernooi van Halle bereikt. De Zwitser, die twaalf keer in de finale stond op het Duitse gras en negen keer de titel greep, won met 7-6 (1), 6-3 van John Millman en stuit nu op de Fransman Jo-Wilfried Tsonga.</p>
<p>Millman verraste Federer vorig jaar op de US Open en maakte het de als eerste geplaatste Zwitser ook in Halle lastig. Twee zwakke fases van Millman bezorgden Federer de winst.</p>
<p>In de eerste set bleven breekkansen uit en ging maar één game tot deuce. In de tiebreak sloeg Millman een dubbele fout op 1-2, waarna hij geen punt meer won.</p>
<p>In de tweede set werd hij op 3-2 gebroken en die schade kon hij niet repareren.</p>
<h2>Voetvolley</h2>
<p>In de partij van Tsonga tegen Benoît Paire (6-4, 7-5) werden de toeschouwers getrakteerd op een fraai staaltje voetvolley.</p>
<p>Paire verloor bij een service zijn racket en besloot vervolgens de return met zijn voeten te spelen. Tsonga volgde het voorbeeld van zijn landgenoot.</p><img src="http://feeds.feedburner.com/~r/nossporttennis/~4/JQXy0QXc_Jo" height="1" width="1" alt=""/>
