---
layout: post
title: "Oranje deelt imponerende video richting Duitsland-uit"
date: Fri, 06 Sep 2019 10:59:37 +0200
categories: 
- entertainment 
- opinie 
externe_link: "https://www.telegraaf.nl/sport/1449588467/oranje-deelt-imponerende-video-richting-duitsland-uit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/765f54de-d086-11e9-a3e5-02d1dbdc35d1.png"
---

<p class="intro">Het Nederlands elftal speelt vanavond om 20.45 uur de EK-kwalificatiewedstrijd in en tegen Duitsland. Het sociale media-team van Oranje heeft de boel in ieder geval op scherp gezet met een imponerende video. „Je weet niet wanneer en je weet niet hoe. Maar je weet: het komt eraan.”</p> <p>De video start met golven op de achtergrond. „Na iedere golf, is er een moment van stilte. En dan, dan komt de volgende golf eraan.” Dan maakt de voice-over een Duitsers-grap: „Ik weet dat je van onze golven houdt”, waarna vervolgens foto’s van Duitse busjes op het Nederlandse strand worden getoond.</p><p>„Nou, hopelijk houd je ook van onze nieuwe golf”, doelend op het ’nieuwe’ Nederlands elftal. Vervolgens komen beelden van onder anderen Marco van Basten, Johan Cruijff, Johan Neeskens, Robin van Persie en Arjen Robben voorbij in het Oranje-tricot. ,,Andere dromers, zelfde droom.”</p><p>Het filmpjes sluit vervolgens af met Virgil van Dijk, Frenkie de Jong en Memphis Depay, en weer met de tekst: ,,Je weet niet wanneer en je weet niet hoe. Maar je weet: het komt eraan. De nieuwe golf.”</p>
