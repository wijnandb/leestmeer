---
layout: post
title: "Lustrumprogramma herdenking WO II bekend, Trump komt niet"
date: Mon, 03 Jun 2019 13:36:07 +0200
category: nieuws
externe_link: "https://nos.nl/l/2287440"
feature_image: "https://nos.nl/data/image/2019/06/03/554379/1008x567.jpg"
---

<p>President Trump zal waarschijnlijk niet in Nederland de 75-jarige herdenking bijwonen van het einde van de Tweede Wereldoorlog.</p>
<p>Volgens de Amerikaanse ambassadeur in Nederland Pete Hoekstra lijkt het er niet op dat Trump komt, zei hij in gesprek met BNR Nieuwsradio. Sinds eind vorig jaar werd gespeculeerd over een bezoek van Trump aan Nederland tijdens de herdenking.</p>
<p>Het Nationaal Comité 4 en 5 mei maakte het lustrumprogramma vandaag bekend. Dit jaar en in 2020 wordt met verschillende landelijke evenementen uitgebreid stilgestaan bij het einde van de oorlog.</p>
<p>Het comité kan niet bevestigen welke staatshoofden en regeringsleiders bij de herdenkingen aanwezig zijn. Wel werd duidelijk dat de Russische president Poetin niet is uitgenodigd.</p>
<p>Hoekstra bevestigde onlangs dat Trump een uitnodiging van koning Willem-Alexander heeft ontvangen. De Amerikaanse president is uitgenodigd voor de herdenking van de Slag om de Schelde op 31 augustus in Terneuzen. Dat de Amerikanen niet betrokken waren bij die militaire operatie zou voor Trump een belangrijke reden zijn niet te komen.</p>
<p>Eerder werd aangenomen dat Trump naar Nederland wilde komen vanwege een Amerikaanse vlag, die de geallieerden op D-day voerden bij de landing op Utah Beach in Normandië.</p>
<p>De Nederlandse eigenaar van de vlag, die hem in 2016 op een veiling kocht voor bijna een half miljoen euro, wilde deze schenken aan de VS. Als voorwaarden stelde hij dat de vlag in een museum voor iedereen te zien moet zijn en dat de Amerikaanse president hem persoonlijk moet ophalen in Nederland.</p>
