---
layout: post
title: "Laatste vier bemanningsleden gekapseisd schip gered"
date: Mon, 09 Sep 2019 22:07:08 +0200
category: nieuws
externe_link: "https://nos.nl/l/2301043"
feature_image: "https://nos.nl/data/image/2019/09/09/576211/1008x567.jpg"
---

<p>De Amerikaanse kustwacht heeft de vier vermiste bemanningsleden van een omgeslagen vrachtschip voor de kust van de Amerikaanse staat Georgia gevonden en gered. Het bijna 200 meter lange schip kapseisde gisteren om nog onduidelijke redenen en vloog daarna in brand.</p>
<p>Reddingswerkers landden met een helikopter op de zijkant van The Golden Ray en boorden een gat in de romp om te proberen met de vermiste bemanningsleden te praten. Dat lukte, al verliep de communicatie erg moeizaam omdat de bemanning Zuid-Koreaans is en nauwelijks Engels spreekt. Een paar uur later was iedereen gered.</p>
<p>Bekijk hoe de bemanningsleden werden gered:</p>
<h2>Zorgen over stabiliteit</h2>
<p>Gisteren kon de kustwacht twintig bemanningsleden bevrijden. Daarna werd de situatie te onveilig om nog verder te zoeken in het schip, dat op zijn kant ligt in de buurt van de haven van de stad Brunswick. Er zijn zorgen over de stabiliteit van het schip met 4000 auto's aan boord, waarvan sommige mogelijk waren losgeslagen.</p>
<p>Het schip was onderweg van de Marshalleilanden naar de Amerikaanse stad Baltimore. Het is onduidelijk wat de oorzaak is voor het kapseizen.</p>
