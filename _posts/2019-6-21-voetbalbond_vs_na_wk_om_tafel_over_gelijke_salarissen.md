---
layout: post
title: "Voetbalbond VS na WK om tafel over gelijke salarissen"
date: Fri, 21 Jun 2019 23:00:07 +0200
categories: 
- sport 
- voetbal 
externe_link: "https://www.telegraaf.nl/sport/1912574023/voetbalbond-vs-na-wk-om-tafel-over-gelijke-salarissen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d5915a4-946b-11e9-8d4b-02d2fb1aa1d7.jpg"
---

<p class="intro">De Amerikaanse voetbalbond heeft een voorlopig akkoord voor bemiddeling bereikt met de voetbalsters om klachten over gelijke betaling als het mannenteam op te lossen.</p> <p>Volgens de krant Wall Street Journal hebben de advocaten van de bond toegezegd mee te werken aan een bemiddelingspoging na het WK voetbal voor vrouwen.</p><p>Alle 28 vrouwen van de titelverdediger op het WK zijn geregistreerd als eisers in de in maart aangespannen zaak. De speelsters, onder wie Megan Rapinoe en Alex Morgan, zeggen dat zij structureel minder betaald krijgen dan hun mannelijke collega’s, terwijl ze beter presteren.</p><p>„We hopen dat de belofte van de bond om met een voorstel te komen om de voortdurende sekse-ongelijkheid te stoppen oprecht is”, zei een woordvoerster namens de speelsters. De Amerikaanse voetbalsters spelen maandag in de achtste finales van het WK tegen Spanje.</p>
