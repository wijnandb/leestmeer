---
layout: post
title: "Airbus profiteert van uitstel Boeing"
date: Mon, 17 Jun 2019 09:30:56 +0200
categories: 
- financieel 
- koersen 
externe_link: "https://www.telegraaf.nl/financieel/1288241440/airbus-profiteert-van-uitstel-boeing"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e5a2d22c-9142-11e9-a792-02c309bc01c1.jpg"
---

<p class="intro">Airbus profiteert met zijn nieuwe vliegtuig A321 XLR van vertraging voor Boeing bij de ontwikkeling van een nieuw vliegtuig voor de middellange afstand. Airbus haalde voor het vliegtuig, dat ruim 8700 kilometer kan vliegen, tijdens de eerste dag van de internationale luchtvaartshow in Parijs voor miljarden dollars aan orders binnen. Bij Boeing staat de teller nog op nul.</p> <p>Leasemaatschappij Air Lease bestelde 100 toestellen van Airbus. Behalve om de A321 XLR gaat het daarbij ook om A220-toestellen, vliegtuigen die door Airbus zijn overgenomen van Bombardier. De order is volgens ingewijden tegen catalogusprijzen 11 miljard dollar waard.</p><p>Ook American Airlines zou interesse hebben in vijftig A321 XLR-toestellen. Die deal wordt later deze week bekendgemaakt, vertelden ingewijden tegen persbureau Reuters. Een deel van de vijftig vliegtuigen zou om al eerder geplaatste orders voor andere vliegtuigtypes gaan, die nu worden omgezet in bestellingen voor het nieuwe toestel.</p><p>Luchtvaartshow</p><p>Boeing heeft het werk aan een concurrent voor de A321 XLR tijdelijk stilgelegd terwijl het werkt aan oplossingen voor de aan de ketting gelegde 737 MAX. Airbus laat weten "zeer sterke vraag" te zien naar alle toestellen uit zijn A320-serie, de directe concurrent van de 737 MAX.</p><p>De luchtvaartshow van Parijs is maandag begonnen op het vliegveld Le Bourget in de buurt van de Franse hoofdstad en duurt tot en met zondag. Het evenement wordt om de twee jaar georganiseerd.</p>
