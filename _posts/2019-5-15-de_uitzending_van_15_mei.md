---
layout: post
title: "De uitzending van 15 mei"
date: Wed, 15 May 2019 10:38:40 +0200
category: binnenland
externe_link: "http://feeds.nos.nl/~r/nosnieuwsbinnenland/~3/UnDXBhh0s1k/2284707"
feature_image: "https://nos.nl/data/image/2019/05/14/549969/1008x567.jpg"
---

<h2>De strategie van Mark Rutte</h2>
<p>Volgens VVD-leider Mark Rutte neemt Thierry Baudet van Forum voor Democratie met zijn nexit-standpunt een "onverantwoord risico met onze veiligheid, onze stabiliteit en onze welvaart". In een toespraak over Europa zei de premier gisteravond dat Nederland de Europese samenwerking juist hard nodig heeft "met al die onrust in de wereld". Baudet is in zijn ogen een "zolderkamergeleerde die daar zit te fröbelen hoe de ideale wereld in elkaar zit".</p>
<p>Rutte vindt dat Baudet zijn nexit-standpunt baseert op "rare verzinselen, op basis van wonderlijke theorieën". Vanavond is Mark Rutte te gast.</p>
<h2>De aanpak van extremisme op sociale media</h2>
<p>De manier waarop schutter Brenton Tarrant sociale media gebruikte bij de aanslagen in Christchurch schokte de wereld. Hij startte een livestream op Facebook en de beelden werden vervolgens razendsnel verspreid over het internet. De techplatforms hadden moeite met de stortvloed aan uploads.</p>
<p>Vandaag starten we met een tweeluik over de strijd tegen extremistische berichten op internet. Aanleiding is de top in Parijs over terreur en extremisme op sociale media. Het is de bedoeling dat techbedrijven en landen de zogeheten 'Christchurch Call' ondertekenen. Hiermee zullen ze beloven terrorisme en gewelddadig extremisme online te weren.</p><img src="http://feeds.feedburner.com/~r/nosnieuwsbinnenland/~4/UnDXBhh0s1k" height="1" width="1" alt=""/>
