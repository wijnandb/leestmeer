---
layout: post
title: "Zeven doden op Mallorca bij botsing tussen helikopter en vliegtuigje"
date: Sun, 25 Aug 2019 15:54:55 +0200
category: buitenland
externe_link: "http://feeds.nos.nl/~r/nosnieuwsbuitenland/~3/xvHNj4FLLpw/2298919"
feature_image: "https://nos.nl/data/image/2019/08/25/572444/1008x567.jpg"
---

<p>Bij een ongeluk op Mallorca met een helikopter en een vliegtuigje zijn zeven doden gevallen. Dat zeggen de autoriteiten op het Spaanse eiland.</p>
<p>In de helikopter zaten vijf Duitsers, onder wie twee kinderen. In het vliegtuig zaten twee Spanjaarden.</p>
<p>De crash gebeurde om 13.35 uur bij het dorpje Inca, in het midden van het eiland. De twee luchtvoertuigen stortten volgens de Spaanse krant El País neer op een privéterrein.</p>
<p>Omwonenden snappen niet hoe het ongeluk kon gebeuren:</p>
<p>De brandweer, de Guardia Civil en de lokale politie rukten uit. Brandweerlieden hebben de brand geblust die ontstond bij het ongeluk.</p>
<p>De helikopter was van het Duitse bedrijf Rotorflug Helicopters, dat op Mallorca onder meer rondvluchten aanbiedt. Het bedrijf zegt nog geen idee te hebben van de oorzaak van de crash.</p>
<p>Duitse luchtvaartautoriteiten zijn ingeschakeld om mee te onderzoeken wat er is gebeurd.</p><img src="http://feeds.feedburner.com/~r/nosnieuwsbuitenland/~4/xvHNj4FLLpw" height="1" width="1" alt=""/>
