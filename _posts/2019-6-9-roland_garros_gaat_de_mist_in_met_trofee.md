---
layout: post
title: "Roland Garros gaat de mist in met trofee"
date: Sun, 09 Jun 2019 16:39:32 +0200
category: sport
externe_link: "https://www.telegraaf.nl/sport/694493776/roland-garros-gaat-de-mist-in-met-trofee"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/64c8d5cc-8ac4-11e9-b4d0-02c309bc01c1.jpg"
---

<p class="intro">De organisatie van Roland Garros is niet oplettend geweest bij het graveren van de trofee die toebehoort aan de winnaressen van het grandslamtoernooi in Parijs. In dit geval gaat het om de Coupe Suzanne Lenglen die zaterdag aan Ashleigh Barty werd uitgereikt.</p> <p>Barty kroonde zich zaterdagmiddag tot de eerste Australische winnares van Roland Garros. Zij won eenvoudig van de Tsjechische Marketa Vondrousova: 6-1 en 6-3. Nadat ze de bokaal in handen kreeg, bleek ze volgens de gegevens van Roland Garros toch niet de eerste winnares uit Australië te zijn. Dat bleek echter een foutje.</p><p>Op de Coupe Suzanne Lenglen stond aan Sue Barker, de winnares van 1976, de Australische nationaliteit toegeschreven. Dat klopt echter niet, aangezien zij uit Groot-Brittannië komt en tegenwoordig presentatrice bij de BBC is.</p><p>Overigens bleek er nog een slordigheid op de trofee voor te komen. De kampioen van 1977 is Mima Jausovec, maar is op de Coupe Suzanne Lenglen gespeld als Jausevec. De organisatie verklaarde tegenover Reuters dat de fouten worden hersteld.</p>
