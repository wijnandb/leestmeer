---
layout: post
title: "Knieblessure voor Kramer na botsing met auto in Inzell"
date: Sat, 12 Oct 2019 14:12:49 +0200
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/FMEVxUPIls0/2305808"
feature_image: "https://nos.nl/data/image/2019/10/12/584343/1008x567.jpg"
aantal: 154
unieke: 116
bron: "NOS"
---

<p>Sven Kramer heeft zaterdag in het Duitse Inzell een knieblessure opgelopen toen hij met zijn fiets tegen een auto botste. Het is nog niet duidelijk wat de ernst is van de kwetsuur.</p>
<p>De auto kwam uit een uitrit, maar gaf de drievoudig olympisch kampioen geen voorrang, laat Team Jumbo-Visma in een persbericht weten.</p>
<p>"Ik heb vooral last van mijn knie", aldus Kramer. "Morgen vlieg ik naar huis voor onderzoek in het ziekenhuis. Het is afwachten wat de gevolgen zijn voor de start van het nieuwe seizoen."</p>
<p>Kramer en zijn ploeggenoten zijn in Inzell op trainingskamp om zich voor te bereiden op het schaatsseizoen.</p>
<p>Woensdag was Svens vader Yep in Tijnje ook al bij een fietsongeluk betrokken. De oud-schaatser liep daarbij een gebroken nekwervel op.</p>
<p>Het nieuwe schaatsseizoen begint op vrijdag 1 november. In dat weekend, tot en met 3 november, vindt in Heerenveen het kwalificatietoernooi voor de eerste wereldbekerwedstrijden plaats.</p><img src="http://feeds.feedburner.com/~r/nossportschaatsen/~4/FMEVxUPIls0" height="1" width="1" alt=""/>
