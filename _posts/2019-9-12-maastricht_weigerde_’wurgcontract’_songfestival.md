---
layout: post
title: "Maastricht weigerde ’wurgcontract’ Songfestival"
date: Thu, 12 Sep 2019 10:18:47 +0200
categories: 
- entertainment 
- opinie 
externe_link: "https://www.telegraaf.nl/entertainment/1600281345/maastricht-weigerde-wurgcontract-songfestival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f1a2028c-d535-11e9-9211-02c309bc01c1.jpg"
aantal: 141
unieke: 94
bron: "De Telegraaf"
---

<p class="intro">Maastricht weigerde een door de NPO voorgelegde samenwerkingsovereenkomst over het songfestival te tekenen. Dat blijkt uit de notulen van een besloten vergadering op 8 augustus.</p> <p>Volgens de Maastrichtse wethouder John Aarts van financiën (VVD) was dit een ’wurgcontract’. In die overeenkomst van de NPO stonden volgens Aarts zaken die eerder niet aan bod waren geweest, en die erop neerkwamen dat alle risico’s op de stad en zalencentrum het MECC zouden worden afgewenteld. De gemeenteraad van Maastricht besloot op 8 augustus tijdens de vergadering niet te tekenen voor deze ’carte blanche’.</p><p>De raad verwierp ook een eis van de NPO om zalencentrum MECC grondig te verbouwen. De raad besloot een nieuwe samenwerkingsovereenkomst aan de NPO voor te leggen waarin de financiële risico’s beter zijn afgedekt. Maar op 30 augustus koos de NPO voor Rotterdam als plek waar het Songfestival plaats zal vinden.</p>
