---
layout: post
title: "'Blik Corbion-baas op groei en innovatie'"
date: Mon, 24 Jun 2019 09:26:26 +0200
categories: 
- financieel 
- koersen 
externe_link: "https://www.telegraaf.nl/financieel/631885178/blik-corbion-baas-op-groei-en-innovatie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ffc573e2-9653-11e9-b492-0217670beecd.jpg"
---

<p class="intro">De focus van de te benoemen topman van speciaalchemiebedrijf Corbion, Olivier Rigaud, zal vooral komen te liggen op groei van innovatieplatforms als PLA en Terravia alsook op het behoud van goede winstgevendheid en rendement bij Ingredient Solutions. Dat schrijven kenners van KBC Securities in een rapport.</p> <p>Corbion maakte bekend dat het Rigaud wil benoemen als topman. Hij wordt de opvolger van Tjerk de Ruiter, die zijn verantwoordelijkheden begin augustus zal overdragen. Er wordt voor de benoeming van Rigaud op 5 augustus een buitengewone aandeelhoudersvergadering gehouden.</p><p>KBC benadrukt dat Corbion onder De Ruiter die sinds 2014 aan het roer staat bij het bedrijf, met succes een winstverbeteringsprogramma heeft doorlopen. Ook deed het bedrijf twee grote investeringen, te weten de PLA-fabriek (melkzuur) samen met Total en de overname van Terravia. Van die laatste deal zal het bedrijf de komende jaren de vruchten gaan plukken. KBC zegt Corbion te waarderen vanwege zijn sterke marktpositie op het gebied van melkzuur en enkele interessante groeimogelijkheden op de langere termijn.</p><p>Natuurlijke ingrediënten</p><p>Volgens ING komt de wisseling van de wacht aan de top van Corbion sneller dan verwacht. Het contract van De Ruiter liep nog door tot mei 2020. Verder wijst de bank op het cv van de nieuwe topman. Rigaud wist bijvoorbeeld als topman van Naturex, een bedrijf dat zich richt op natuurlijke ingrediënten, brutowinstmarges binnen vier jaar te verdubbelen.</p><p>KBC houdt vast aan zijn hold-advies met een koersdoel van 28 euro. ING tornt eveneens niet aan zijn hold-advies met een koersdoel van 29 euro. Het aandeel Corbion noteerde maandag omstreeks 09.30 uur 0,6 procent lager op 28,36 euro.</p>
