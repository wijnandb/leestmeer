---
layout: post
title: "IJzersterk debuut Dost bij Frankfurt"
date: Sun, 01 Sep 2019 20:04:11 +0200
category: sport
externe_link: "https://www.telegraaf.nl/sport/540031584/i-jzersterk-debuut-dost-bij-frankfurt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e3f9bec-cce8-11e9-8d2b-02d2fb1aa1d7.jpg"
---

<p class="intro">Bas Dost heeft slechts 12 minuten nodig gehad om zijn eerste doelpunt voor Eintracht Frankfurt te maken.</p> <p>De lange spits, afgelopen week overgekomen van Sporting Portugal, kwam in de thuiswedstrijd tegen Fortuna Düsseldorf direct na rust in het veld. Hij kopte in de 57e minuut de gelijkmaker binnen op aangeven van de Portugees Gonçalo Paciência, die Frankfurt in de slotfase zelfs nog de winst bezorgde: 2-1.</p><p>Fortuna Düsseldorf was in de eerste helft op voorsprong gekomen door Rouwen Hennings. Trainer Adi Hütter van Eintracht Frankfurt besloot in de rust om Dost te laten invallen en dat had al snel het gewenste resultaat.</p><p>Frankfurt staat met zes punten uit drie wedstrijden op de zevende plek in de Bundesliga. Alleen RB Leipzig heeft de maximale negen punten behaald.</p><p>Rebic naar Milan</p><p>Bij Frankfurt ontbrak aanvaller Ante Rebic in de selectie. De Kroatische international staat op het punt om voor 40 miljoen euro over te stappen naar AC Milan. Rebic (25) speelde eerder al in de Serie A voor Fiorentina en Hellas Verona. „Het was zijn grote wens om naar Italië te gaan”, zei directeur Fredi Bobic. „Hij was op zoek naar een nieuwe uitdaging.”</p><p>In ruil voor Rebic komt André Silva naar Frankfurt. De Portugese spits wordt voor twee jaar gehuurd. Silva (23) speelde afgelopen seizoen al op huurbasis voor Sevilla. AC Milan betaalde twee jaar geleden bijna 40 miljoen om de Portugese international over te nemen van FC Porto, maar Silva kon de verwachtingen niet waarmaken in Milaan.</p>
