---
layout: post
title: "Fusie Fiat Chrysler met Renault, regeringen positief"
date: Mon, 27 May 2019 11:27:39 +0200
categories: 
- financieel 
- economie 
externe_link: "https://nos.nl/l/2286500"
feature_image: "https://nos.nl/data/image/2019/05/27/552855/1008x567.jpg"
---

<p>Autofabrikant Fiat Chrysler Automobiles (FCA) wil fuseren met het Franse Renault. De Italiaans-Amerikaanse autobouwer heeft een voorstel daarover gestuurd aan het bestuur van Renault. Het bedrijf heeft welwillend gereageerd.</p>
<p>Ook de Franse overheid die een belang van 15 procent heeft in Renault heeft positief gereageerd op de fusieplannen, maar een woordvoerder zei wel te willen kijken naar de rechten van de werknemers. De Italiaanse vice-premier Salvini zei het goed nieuws te vinden als Fiat door deze deal groeit. Beleggers zien de deal ook zitten. Op de Europese beurzen stegen de aandelen van de bedrijven met meer dan 10 procent.</p>
<p>De fusie moet een bedrijf opleveren dat per jaar 8,7 miljoen auto's gaat produceren. Het fusiebedrijf zou daarmee na Volkswagen en Toyota de derde grootste automaker worden. De fusie zou volgens het plan gezamenlijk een jaarlijkse besparing van 5 miljard euro opleveren.</p>
<p>In een verklaring zegt Fiat Chrysler dat het een gelijkwaardige fusie moet worden, waarbij de aandelen voor 50 procent in handen komen van FCA-aandeelhouders en voor 50 procent van aandeelhouders van Renault. Wel zouden de aandeelhouders van Fiat eenmalig een "superdividend" ter waarde van 2,5 miljard euro ontvangen.</p>
<p>Het fusiebedrijf zou in Nederland zijn hoofdvestiging krijgen.</p>
<h2>Nissan en Mitsubishi</h2>
<p>Renault heeft nu een alliantie met de Japanse autobouwers Nissan en Mitsubishi. Het is niet duidelijk wat er met die alliantie gebeurt als Renault en Fiat Chrysler samensmelten.</p>
<p>De samenwerking tussen Renault en de Japanners staat onder druk, sinds voormalig topman Ghosn werd opgepakt op verdenking van financiÃ«le fraude. In maart verklaarden de drie autobouwers elkaar opnieuw de liefde, onder meer door het opstellen van een nieuwe structuur.</p>
