---
layout: post
title: "Grimmige sfeer bij Brexit-demonstraties Londen: 16 arrestaties"
date: Sat, 07 Sep 2019 22:01:28 +0200
categories: 
- entertainment 
- opinie 
externe_link: "https://www.telegraaf.nl/nieuws/107930153/grimmige-sfeer-bij-brexit-demonstraties-londen-16-arrestaties"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/97799f74-d1aa-11e9-8f10-02d1dbdc35d1.jpg"
---

<p class="intro">De politie in Londen heeft ingegrepen toen onrust ontstond rond twee rivaliserende demonstraties. Pro-brexitbetogers begonnen volgens Britse media bij het parlement te schreeuwen naar tegenstanders van het Britse vertrek uit de Europese Unie.</p> <p>Op Parliament Square deden zo’n tweehonderd mensen mee aan een pro-brexit-demonstratie die was georganiseerd door de Democratic Football Lads Alliance (DFLA). Er ontstond een dreigende sfeer toen zich ook betogers verzamelden van de groep March for Change, die juist geen Brexit wil.</p><p>De politie arresteerde zestien mensen, onder meer vanwege verstoring van de openbare orde. Parlementariër Anna Soubry, die tegen de Brexit is, zou eigenlijk een speech houden, maar was daar naar eigen zeggen toch te bang voor. Ze voelde zich geïntimideerd door de DFLA.</p><p>Geweld</p><p>De organisatoren van het anti-Brexitprotest besloten uit veiligheidsoverwegingen ook een ballon in de vorm van premier Boris Johnson niet op te laten. „We waren bang dat het aangegrepen zou worden als excuus om geweld te gebruiken tegen onze aanhangers’, zei een voorman van March for Change.</p><p>De politie zou uiteindelijk veel manschappen hebben ingezet om de groepen uit elkaar te houden. Leden van het DFLA-protest zouden ook met eieren hebben gegooid naar filmende omstanders. Pro-Brexitbetogers zouden bovendien politiemensen hebben belaagd.</p><p>In de buurt van de ambtswoning van premier Johnson verzamelden zich ook honderden mensen. Zij eisen het vertrek van de Conservatieve leider.</p>
