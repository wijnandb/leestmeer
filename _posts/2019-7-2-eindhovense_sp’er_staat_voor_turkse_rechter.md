---
layout: post
title: "Eindhovense SP’er staat voor Turkse rechter"
date: Tue, 02 Jul 2019 07:07:43 +0200
categories: 
- entertainment 
- opinie 
externe_link: "https://www.telegraaf.nl/nieuws/2146485412/eindhovense-sp-er-staat-voor-turkse-rechter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/67f7f870-9c87-11e9-b635-0217670beecd.jpg"
---

<p class="intro">De Eindhovense SP-fractievoorzitter Murat Memis moet dinsdag in Turkije voor de rechter verschijnen. Turkije verdenkt Memis van lidmaatschap van de terroristische organisatie PKK. De verdenking zou te maken hebben met kritische berichten over de Turkse regering die de SP’er op sociale media heeft gedeeld.</p> <p>Memis werd 30 april opgepakt in Turkije tijdens een vakantie met zijn familie. Hij zat kort in een politiecel en kan Turkije niet verlaten omdat zijn paspoort is ingenomen. De Tweede Kamer toonde zich afgelopen week nog verontwaardigd over de zaak-Memis en wil dat hij wordt vrijgelaten.</p><p>SP-leider Lilian Marijnissen is naar Turkije gereisd om haar partijgenoot dinsdag een hart onder de riem te steken. Zij vindt het onaanvaardbaar dat een Nederlandse volksvertegenwoordiger in Turkije wordt vastgehouden omdat hij gebruikmaakt van zijn vrijheid van meningsuiting. „Wij zijn solidair met Murat en de andere Nederlandse politieke gevangenen in Turkije.”</p>
