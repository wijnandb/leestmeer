---
layout: post
title: "Het zal niet lang meer duren eer we allemaal thuis een boerka hebben liggen"
date: Fri, 06 Sep 2019 13:00:00 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/zo-n-boerka-nu-ibtihal-er-eens-over-nadenkt-is-zo-gek-eigenlijk-nog-niet~be8e6b60/"
feature_image: "https://images1.persgroep.net/rcs/3TEycwecLhk2jI8RfC80CyqYGrs/diocontent/148836164/_crop/0/1109/4223/4223/_fill/320/320?appId=93a17a8fd81db0de025c8abd1cca1279&quality=0.85"
---

Een themanummer over kuise mode. Dat is een uitdagende schrijfopdracht als je het mij vraagt want mode interesseert me weinig en over bedekkende kleding kan ik geen woord meer horen. Na maandenlang te zijn doodgegooid met boerka-discussies kan ik nauwelijks nog enthousiasme veinzen over zwierige, enkellange jurken. Heus, ik kan verrukt raken van een modieuze aankoop die lekker zit, goed staat en overal mee kan worden gecombineerd, en veel boerka-argumenten – zowel voor als tegen – zijn alleszins begrijpelijk, maar uiteindelijk delen beide kwesties hetzelfde lot: je moet het allemaal niet te serieus nemen. Daarvoor zijn creaties op de catwalk te extreem en roepen ook die de gedachte bij me op dat geen normaal mens erin wil rondlopen.
