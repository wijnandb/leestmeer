---
layout: post
title: "Little Mix-zangeres Jesy Nelson deed zelfmoordpoging na cyberpesten"
date: Mon, 09 Sep 2019 09:45:45 +0200
categories: 
- entertainment 
- gossip 
externe_link: "https://www.telegraaf.nl/entertainment/60627003/little-mix-zangeres-jesy-nelson-deed-zelfmoordpoging-na-cyberpesten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/02f25332-d2d6-11e9-a3f1-0217670beecd.jpg"
---

<p class="intro">Little Mix-zangeres Jesy Nelson heeft in 2013 geprobeerd een einde aan haar leven te maken. De Britse was in een depressie geraakt omdat ze continu omlaag werd gehaald op sociale media en de negatieve opmerkingen niet los kon laten, zo vertelt ze openhartig in de BBC-documentaire Jesy Nelson: Odd One Out.</p> <p>Jesy raakte naar eigen zeggen geobsedeerd door de meningen van mensen op internet. „Elke ochtend had ik een vaste routine: wakker worden, Twitter openen en zoeken naar de ergste dingen die ik over mijzelf kon vinden”, zegt de 28-jarige Jesy tegen The Guardian. Ze zocht bijvoorbeeld naar ’Jesy dik’ of ’Jesy lelijk’ en keek vervolgens wat er tevoorschijn kwam. „Soms hoefde ik dat niet eens te doen en zocht ik gewoon op Jesy en dan zag ik al de vreselijkste dingen. Iedereen zei dat ik het moest negeren maar het werd een soort verslaving.”</p><p>De zangeres werd depressief, maar weigerde medicatie en therapie hielp ook niet. Jesy probeerde zich bovendien uit te hongeren in de hoop dat de negatieve commentaren dan zouden ophouden. Het cyberpesten bleef echter doorgaan, waarna ze uit het leven wilde stappen. De zangeres kon naar eigen zeggen de pijn niet meer aan.</p><p>In de documentaire vertelt Jesy dat ze naar de keuken ging en daar zo veel pillen slikte als ze maar kon. Haar toenmalige vriendje kon haar redden waarna ze naar het ziekenhuis werd gebracht.</p><p>Jesy hoopt nu dat mensen zich meer bewust worden van negativiteit op sociale media. „Je kunt een vervelende opmerking maken en denken dat ze het niet zullen zien of dat het niets betekent, maar dat doet het wel. Het beïnvloedt mensen enorm”, aldus de zangeres.</p>
