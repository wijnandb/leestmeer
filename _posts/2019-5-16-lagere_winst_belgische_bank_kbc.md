---
layout: post
title: "Lagere winst Belgische bank KBC"
date: Thu, 16 May 2019 08:05:27 +0200
categories: 
- financieel 
- koersen 
externe_link: "https://www.telegraaf.nl/financieel/3595365/lagere-winst-belgische-bank-kbc"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/186927f6-77d5-11e9-bad2-02d1dbdc35d1.jpg"
---

<p class="intro">De Belgische bank en verzekeraar KBC heeft in het eerste kwartaal minder winst behaald, omdat het financiële concern het grootste deel van de bankenheffing voor het volledige jaar in de afgelopen periode in de boeken heeft verwerkt.</p> <p>De nettowinst kwam uit op 430 miljoen euro tegen 556 miljoen euro een jaar eerder. De kostenpost voor de bankenheffing was 382 miljoen euro. De totale opbrengsten van KBC bedroegen bijna 1,9 miljard euro tegen iets meer dan 1,9 miljard euro een jaar geleden.</p><p>Topman Johan Thijs verklaarde dat het financieel concern goed heeft gepresteerd en dat KBC zich blijft concentreren op zijn kernactiviteiten en kernlanden, namelijk België en Tsjechië en de internationale markten Slowakije, Hongarije, Bulgarije en Ierland.</p><p>KBC kondigde verder aan zijn netwerk van kantoren te reorganiseren. Er worden dit jaar 65 kleinere kantoren omgevormd tot zogeheten automatenkantoren, 51 bestaande automatenkantoren worden gesloten. KBC zegt zijn distributienetwerk af te stemmen op het wijzigende klantengedrag, waarbij steeds meer klanten kiezen voor digitaal bankieren.</p>
