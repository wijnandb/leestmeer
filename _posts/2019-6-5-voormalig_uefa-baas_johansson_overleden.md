---
layout: post
title: "Voormalig UEFA-baas Johansson overleden"
date: Wed, 05 Jun 2019 08:52:34 +0200
category: sport
externe_link: "https://www.telegraaf.nl/sport/1138378175/voormalig-uefa-baas-johansson-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b87c3ef0-8760-11e9-a042-02d1dbdc35d1.jpg"
---

<p class="intro">Voormalig UEFA-voorzitter Lennart Johansson is na een kort ziekbed overleden.</p> <p>Johansson leidde de Europese voetbalunie van 1990 tot 2007. Hij was de opvolger van de Fransman Jacques Georges, die eveneens zeventien jaar aan het hoofd stond van de UEFA. Bij een stemming in januari 2007 werd de Zweed net afgetroefd door de Fransman Michel Platini. Johansson werd 89 jaar.</p><p>„Het Zweedse voetbal is in rouw. Lennart Johansson is dood. Hij is in de nacht van 4 juni ingeslapen na een korte ziekte”, meldt de Zweedse voetbalbond. Johansson geldt als een van de initiatiefnemers van de Champions League, de zeer lucratieve topcompetitie van Europese clubteams die in 1992 van start ging. In 1998 deed hij een gooi naar het voorzitterschap van de wereldvoetbalbond FIFA, maar Johansson werd afgetroefd door de Zwitser Sepp Blatter.</p>
