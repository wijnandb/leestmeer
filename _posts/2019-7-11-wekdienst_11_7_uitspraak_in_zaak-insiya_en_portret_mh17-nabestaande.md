---
layout: post
title: "Wekdienst 11_7: uitspraak in zaak-Insiya en portret MH17-nabestaande"
date: Thu, 11 Jul 2019 06:51:54 +0200
category: nieuws
externe_link: "https://nos.nl/l/2292973"
feature_image: "https://nos.nl/data/image/2019/07/11/562635/1008x567.jpg"
---

<p>Goedemorgen! Verdachten van de ontvoering van peuter Insiya in 2016 krijgen hun straf te horen en de NOS start met een portretreeks van nabestaanden en andere betrokkenen van de MH17-ramp.</p>
<p>De zon schijnt soms, maar bewolking overheerst. In het binnenland ontstaan verspreid buien, mogelijk met onweer. Het wordt 20 graden in het noordwesten tot 25 graden in het zuidoosten.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Zes verdachten van de ontvoering van de peuter Insiya in 2016 krijgen hun straf te horen. Haar vader nam het kind mee naar India, waar ze nog steeds is. De vader zit ook in India. Het is bijna vijf jaar geleden dat vlucht MH17 werd neergehaald boven Oekra√Øne. De NOS start met een portretreeks met slachtoffers en andere betrokkenen; later vanmorgen blikt nabestaande Cecile Brouwer terug op de ramp. De rechter doet uitspraak in de zaak van het Haga Lyceum tegen de Onderwijsinspectie. De islamitische school eist dat de inspectie het rapport over de school intrekt. </p>
<h2>Wat heb je gemist?</h2>
<p>De Nationale ombudsman, Reinier van Zutphen, heeft bureau Kantar gevraagd om onderzoek te doen naar wat wij van onze overheid verwachten in 2030. Daaruit blijkt dat we het liefst een overheid willen die eerlijk en begripvol is en die de mensen snel en met kennis van zaken helpt als er iets geregeld moet worden.</p>
<p>Op dit moment waardeert de Nederlander zijn relatie met de overheid met een 6 en typeert hij die met de termen noodzakelijk, ingewikkeld en ver weg.</p>
<h2>Ander nieuws uit de nacht:</h2>
<p> Minister van Justitie en Veiligheid Grapperhaus wil dat drugscriminelen voortaan de kosten betalen voor het ontmantelen van xtc-laboratoria en hennepkwekerijen. Daarvoor pleit de minister in een interview met De Telegraaf. De vakbonden en het Haagse vervoersbedrijf HTM zijn het gisteravond na maanden overleg eens geworden over een nieuwe cao. Daardoor zijn nieuwe stakingsacties van de baan, zegt vakbond CNV Vakmensen. Wie op vakantie boodschappen doet, is in vier van de vijf populairste vakantielanden duurder uit dan thuis. Alleen in Spanje zijn voedingsmiddelen goedkoper dan in Nederland. Bekijk hieronder de gemiddelde prijzen in andere landen: </p>
<h2>En dan nog even dit:</h2>
<p>In Mexico is de allerlaatste Volkswagen Kever van de band gerold. Het exemplaar werd begeleid door een Mexicaans orkest. Ook het fabriekspersoneel was massaal aanwezig om de laatste auto uit te zwaaien.</p>
<p>Fijne dag!</p>
