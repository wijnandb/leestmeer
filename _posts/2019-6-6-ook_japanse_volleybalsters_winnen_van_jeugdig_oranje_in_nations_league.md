---
layout: post
title: "Ook Japanse volleybalsters winnen van jeugdig Oranje in Nations League"
date: Thu, 06 Jun 2019 12:54:54 +0200
category: sport
externe_link: "https://nos.nl/l/2287849"
feature_image: "https://nos.nl/data/image/2019/06/06/554947/1008x567.jpg"
---

<p>De Nederlandse volleybalsters hebben in Hongkong hun zevende nederlaag in de Nations League geleden. Japan was Oranje met 3-0 de baas: 25-17, 25-17, 25-21.</p>
<p>Nederland trad deze week in China aan met een jeugdige ploeg; het A-team bereidt zich met bondscoach Morrison in Arnhem voor op het OKT in augustus. Na nederlagen tegen Italië en China hoopte Oranje op meer succes tegen Japan, dat deze week nog geen set had gewonnen.</p>
<p>Maar de mondiale nummer zes troefde nummer zeven Oranje op alle fronten af. In de derde set maakte coach Alessandro Beltrami zich boos en leefde Nederland even op, maar dat bleek van korte duur. Japan heerste met name in de aanval: 44 om 28 punten.</p>
<h2>Terugkeer A-ploeg</h2>
<p>Nederland staat nu twaalfde in het klassement van de Nations League, dat wordt aangevoerd door Turkije, de VS en Italië. De top-5 plaatst zich voor de finale. </p>
<p>Volgende week staan er drie Nations League-wedstrijden op het programma in Duitsland. Dan is de A-ploeg weer present.</p>
