---
layout: post
title: "Tino Martin weg bij vriendin Kimberley"
date: Thu, 29 Aug 2019 21:03:57 +0200
categories: 
- entertainment 
- gossip 
externe_link: "https://www.telegraaf.nl/entertainment/937314554/tino-martin-weg-bij-vriendin-kimberley"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/91321124-caab-11e9-8880-0217670beecd.jpg"
---

<p class="intro">TINO MARTIN en zijn vriendin KIMBERLEY gaan uit elkaar. Dat heeft de zanger via zijn management aan Privé laten weten. De twee, die ruim drie jaar samen waren, hebben gezamenlijk besloten een punt achter hun relatie te zetten.</p> <p>Een moeilijke beslissing voor Tino Martin en zijn vriendin Kimberley Kruiter. Zowel Tino als Kimberley hadden een mooie toekomst samen in gedachten, maar de heftige periode in hun leven - waarin beiden zitten - heeft ze toch doen besluiten om niet langer met elkaar verder te gaan.</p><p>De zanger zegt over de breuk: „Iedereen zegt het altijd, maar het is echt zo; we hebben geen ruzie en gaan als goede vrienden apart verder met ons eigen leven. We zijn helaas te veel uit elkaar gegroeid. We leefden ieder ons eigen leven. Kimberley met haar horecabedrijf Tante Roosje in Amsterdam en ik dus met mijn carrière. Dat bracht zo veel stress en spanningen met zich mee dat het op een gegeven moment te veel botste. Kort door de bocht gezegd: we konden op het laatst niet meer met, maar ook niet zonder elkaar. Alle twee zijn we er kapot van, maar het is beter zo.”</p><p>Zowel Tino als Kimberley hebben tijd nodig dit verdriet, dat op beiden veel impact heeft, te verwerken en vragen dan ook alle rust en ruimte om ieder voor zich te werken aan een toekomst en een leven zonder elkaar.</p><p>Deze week wist Privé ook al te onthullen dat collega-volkszanger Wesly Bronkhorst ook alleen verder ging, praktisch om eenzelfde reden: ook hij en zijn vriendin konden hun levens en carrières niet langer combineren.</p><p>Wesly en Tino zijn goed bevriend met elkaar. Ook muzikaal steunen de zangers elkaar, zo stond Tino twee jaar geleden naast Wesly op het podium van het Concertgebouw waar Wesly zijn 15-jarig jubileum vierde.</p>
