---
layout: post
title: "Beurzen vallen terug na herstel"
date: Wed, 15 May 2019 11:47:21 +0200
categories: 
- financieel 
- koersen 
externe_link: "https://www.telegraaf.nl/financieel/3590135/beurzen-vallen-terug-na-herstel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8cfd66e8-76f6-11e9-88d9-0218eaf05005.jpg"
---

<p class="intro">De meeste Europese beurzen vielen woensdag wat terug, na het stevige herstel een dag eerder. Beleggers bleven voorzichtig door het voortslepende handelsconflict tussen de Verenigde Staten en China, ondanks dat de twee economische grootmachten elkaar weer wat vriendelijker lijken te benaderen. Op het Damrak moest ABN AMRO het ontgelden na publicatie van de kwartaalcijfers.</p> <p>De AEX-index op Beursplein 5 noteerde rond het middaguur 0,4 procent lager op 548,20 punten. De MidKap verloor 0,6 procent tot 763,60 punten. De beurzen in Frankfurt en Parijs zakten tot 0,5 procent. Londen won 0,2 procent.</p><p>ABN AMRO daalde 2,1 procent bij de hoofdfondsen. De bank zag de winst in de eerste verslagperiode van het jaar duidelijk dalen. Dat kwam onder meer omdat vorig jaar nog significante winsten werden geboekt op aandelenparticipaties, bij de investeringsfondsen van het inmiddels verkochte ABN AMRO Participaties.</p><p>AMG</p><p>Staalconcern ArcelorMittal was hekkensluiter in de AEX met een verlies van ruim 3 procent na een adviesverlaging door Nord/LB. Supermarktbedrijf Ahold Delhaize profiteerde van een adviesverhoging door Bernstein en voerde de stijgers aan met een winst van 1 procent.</p><p>In de MidKap stond luchtvaartcombinatie Air France-KLM onderaan met een min van 1,8 procent. Metalenspecialist AMG (plus 1,9 procent) ging aan kop dankzij een koopadvies van Berenberg. SnowWorld klom 0,9 procent op de lokale markt. De uitbater van ski-hallen heeft de omzet in de belangrijke eerste helft van zijn gebroken boekjaar zien groeien.</p><p>Crédit Agricole</p><p>In Parijs daalde Crédit Agricole 2,5 procent. De Franse bank boekte minder winst in het eerste kwartaal. De resultaten van de Zwitserse maker van bouwmaterialen LafargeHolcim (plus 2,6 procent) vielen wel in de smaak. RWE won ruim 3 procent in Frankfurt. Het Duitse energieconcern zag de kwartaalwinst groeien en herhaalde zijn financiële doelen. Concurrent E.ON zakte 5,5 procent na een adviesverlaging door Goldman Sachs.</p><p>De euro was 1,1206 dollar waard, tegen 1,1212 dollar een dag eerder. Een vat Amerikaanse olie werd 1 procent goedkoper op 61,15 dollar. Brentolie zakte 0,7 procent in prijs tot 70,74 dollar per vat.</p>
