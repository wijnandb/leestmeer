---
layout: post
title: "Marine Le Pen moet drie ton dokken aan EP"
date: Thu, 23 May 2019 16:23:04 +0200
category: buitenland
externe_link: "https://www.telegraaf.nl/nieuws/3637973/marine-le-pen-moet-drie-ton-dokken-aan-ep"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/51de0bdc-7d66-11e9-b22b-0255c322e81b.jpg"
---

<p class="intro">Marine Le Pen, het boegbeeld van de Franse partij Rassemblement National, moet bijna drie ton terugbetalen aan het Europees Parlement. De rechts-populistische politica had tussen 2010 en 2016 een medewerkster van haar partij, die toen nog Front National heette, ten onrechte met EU-geld betaald.</p> <p>Het Europees Hof van Justitie heeft het beroep van Le Pen tegen het oordeel dat een lagere rechter vorig jaar velde afgewezen. Ze kon volgens de rechters niet aantonen dat de assistente echt werkzaamheden voor haar verrichtte in het parlement.</p><p>„Ik heb jullie gewaarschuwd dat ons niets bespaard zou blijven”, reageerde Le Pen (50) op Twitter in een serie reacties. Zij sprak de verwachting uit dat de Franse kiezers zondag in de stembureaus hun reactie op de „lage manoeuvres” zullen geven.</p><p>Het parlement had 298.497 euro teruggevorderd na een onderzoek van de Europese antifraudedienst OLAF. Le Pen is sinds 2017 geen Europarlementariër meer.</p>
