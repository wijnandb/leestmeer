---
layout: post
title: "Russell Brand strikt Matthew Perry en Lena Dunham voor monoloog"
date: Wed, 28 Aug 2019 15:27:00 +0200
categories: 
- entertainment 
- sterren 
externe_link: "https://www.telegraaf.nl/entertainment/1702393459/russell-brand-strikt-matthew-perry-en-lena-dunham-voor-monoloog"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6443da78-c99b-11e9-bd30-0217670beecd.jpg"
---

<p class="intro">Russell Brand mag volgende maand zijn eigen avond inrichten in het Londense theater The Old Vic. De Britse komiek, die jaren worstelde met verslavingen, strikte onder anderen Friends-ster Matthew Perry en Girls-bedenker Lena Dunham om een bijdrage te leveren. Dat heeft het theater woensdag bekendgemaakt.</p> <p>Tijdens Cracked op 29 september worden zeven verschillende monologen opgevoerd door diverse acteurs, waaronder Russell zelf. Alle stukken gaan over verslavingen en mentale gezondheid en worden zonder de franjes van kostuums en decors gespeeld. Matthew en Lena, die allebei ervaring hebben met verslavingen en mentale problemen, schreven ieder een monoloog. Welke andere acteurs naast de komiek op het podium verschijnen, wordt later onthuld.</p><p>De 44-jarige Russell, die meerdere boeken schreef en programma’s maakte over verslaving, vindt het goed dat er ook in het theater aandacht wordt besteed aan het onderwerp. „Ik voel me vereerd dat ik ben gevraagd om het toevluchtsoord over te nemen, al is het maar voor een avond.”</p>
