---
layout: post
title: "Doelpunt Roord in blessuretijd schenkt Oranje winst op Nieuw-Zeeland"
date: Tue, 11 Jun 2019 16:53:41 +0200
category: sport
externe_link: "https://nos.nl/l/2288596"
feature_image: "https://nos.nl/data/image/2019/06/11/556115/1008x567.jpg"
---

<p>Oranje is in de eerste wedstrijd op het wereldkampioenschap in Frankrijk ontsnapt aan een gelijkspel. De ploeg van bondscoach Sarina Wiegman kreeg gedurende de wedstrijd voldoende kansen, maar scoorde pas in blessuretijd.</p>
<p>Na een onstuimige beginfase, waarin Nieuw-Zeeland met een bal op de lat de grootste kans kreeg, nam Oranje langzaam de controle over. Nederland creÃ«erde via Dominique Bloodworth en Lieke Martens wel kansen, maar de defensief ingestelde Kiwi's waren met snelle counters net zo gevaarlijk.</p>
<p>Bijvoorbeeld via Rosie White, die in de 33ste minuut het doel van Sari van Veenendaal onder vuur nam. Het afstandsschot werd door de keeper naast het doel getikt.</p>
<h2>Slordig</h2>
<p>Na de rust ging Nederland verder met hoe het in het eerste bedrijf speelde: slordig voetballen. Veel ballen bereikten de Nederlandse voorhoede niet, maar Nieuw-Zeeland kon daar niet van profiteren. Sarah Gregorius kreeg een enorme kans, maar dankzij Van Veenendaal kwam Nederland niet op achterstand.</p>
<p>Naarmate de tweede helft vorderde, ging Oranje beter spelen. Van Martens en Miedema ging vervolgens ook meer dreiging uit. En er kwamen kansen.</p>
<p>Tot doelpunten leidde het aanvankelijk niet. Miedema en Van de Donk kwamen nog dicht bij een treffer, maar het duel leek op 0-0 te blijven steken. Totdat Roord in blessuretijd raak kopte. </p>
<p>De volgende wedstrijd van Oranje is zaterdag. In Valenciennes is Kameroen de tegenstander.</p>
