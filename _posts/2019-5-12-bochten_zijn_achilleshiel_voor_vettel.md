---
layout: post
title: "Bochten zijn achilleshiel voor Vettel"
date: Sun, 12 May 2019 12:18:51 +0200
categories: 
- sport 
- autosport 
externe_link: "https://www.telegraaf.nl/sport/3573581/bochten-zijn-achilleshiel-voor-vettel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/569fed54-749f-11e9-b1c7-02d2fb1aa1d7.jpg"
---

<p class="intro">Sebastian Vettel weet precies waar het momenteel aan schort bij Ferrari. De rode bolides zijn op de rechte stukken razendsnel, maar de tijd die daar worden gewonnen, verdwijnt in de bochten als sneeuw voor de zon.</p> <p>De Duitse Ferrari-coureur start de Grand Prix van Spanje van zondag dan ook vanaf de derde plek. In de kwalificatie kwam hij niet in de buurt van de tijd van Mercedes-coureur Valtteri Bottas, die maar liefst acht tienden van een seconde sneller was. Ook Lewis Hamilton ging rapper dan hij rond op het Circuit de Catalunya, nabij Barcelona.</p><p>„Het gat is groot. Het is duidelijk dat we tijd winnen op de rechte stukken en het verliezen in de bochten”, aldus Vettel, die vooral in de bochtige, derde sector veel tekort komt. „In elke bocht verliezen we daar tijd. Acht tienden klinkt veel, maar als je het over het aantal bochten verdeelt, klinkt het al wat minder erg. Maar toch, het blijft te veel.”</p><p>Vettel heeft vooral moeite met het vinden van grip. „Daardoor kan ik weinig snelheid mee de bochten innemen.” De viervoudig wereldkampioen richt zich wat de race betreft allereerst op de start. „Richting de eerste bocht kunnen we op het rechte stuk misschien de druk opvoeren. Daarna kijken we wel verder.”</p><p>Volg de Grand Prix van Spanje vanaf 15.10 uur live. Klik op onderstaande link:</p>
