---
layout: post
title: "Rick Brink ’minister’ van Gehandicaptenzaken"
date: Mon, 17 Jun 2019 23:22:13 +0200
category: entertainment
externe_link: "https://www.telegraaf.nl/entertainment/1091289451/rick-brink-minister-van-gehandicaptenzaken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1c2a3ce2-9146-11e9-8888-0218eaf05005.jpg"
---

<p class="intro">Nederland heeft vanaf nu een officieuze minister van Gehandicaptenzaken. Rick Brink werd maandagavond in het Scheveningse Kurhaus uit zes overgebleven kandidaten gekozen. De 33-jarige Brink komt een jaar lang betaald in dienst bij de omroep KRO-NCRV en krijgt een team ter ondersteuning. De omroep gaat het thema dit jaar ook in diverse programma’s op radio en televisie integreren. Brink komt uit Hardenberg (Overijssel) en is daar gemeenteraadslid.</p> <p>In de jury zaten oud-wielrenner Leontien van Moorsel, cabaretier Vincent Bijlo en voormalig minister Ronald Plasterk. Het publiek had de laatste stem. De zes kandidaten werden door de juryleden en door minister Hugo de Jonge (Volksgezondheid, Welzijn en Sport) aan de tand gevoeld over hun plannen en persoonlijke kwaliteiten.</p><p>„Er zijn bijna twee miljoen Nederlanders met een handicap. Die zijn haast onzichtbaar, ook in politiek Den Haag”, zei initiatiefnemer en presentatrice Lucille Werner. „Het beleid gaat nu over veel verschillende ministeries, die allemaal een klein stukje hebben.” In sommige andere landen zit volgens haar al echt zo’n minister in de regering. Werner strijdt al jaren voor meer acceptatie en zichtbaarheid van gehandicapten.</p>
