---
layout: post
title: "Video: tegenstander Tsitsipas gooit boos met schoen"
date: Sat, 03 Aug 2019 09:19:35 +0200
categories: 
- sport 
- tennis 
externe_link: "https://www.telegraaf.nl/sport/1983480112/video-tegenstander-tsitsipas-gooit-boos-met-schoen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0c1c932a-b5bf-11e9-8943-02d1dbdc35d1.jpg"
---

<p class="intro">Stefanos Tsitsipas heeft de halve finales bereikt op het toernooi van Washington. De Griekse tennisser deed dat door Benoît Paire in twee sets te verslaan: 7-5 6-0.</p> <p>De irritaties bij de Fransman liepen hoog op. Hij verweet Tsitsipas, die nu de Australiër Nick Kyrgios treft, onsportief gedrag. Paire verloor zijn kalmte toen Tsitsipas in de derde game van de tweede set het spel ophield vanwege een gebroken schoenveter.</p><p>De Fransman zei tegen de umpire dat er volgens hem sprake was van opzettelijke vertraging. Tsitsipas had, zo wist Paire, in de vorige twee partijen in Washington hetzelfde gedaan. Nadat het spel was hervat en Paire het punt had verloren ging de Fransman erbij zitten waarbij hij deed alsof nu zijn schoen problemen gaf. Het leverde hem een officiële waarschuwing op, terwijl hij geen game meer won.</p><p>Tsitsipas en Kyrgios speelden niet eerder tegen elkaar. Wel met elkaar, ze vormen in Washington een dubbel. In de andere halve finale treft de Rus Daniil Medvedev de Duitser Peter Gojowczyk.</p>
