---
layout: post
title: "Bertens toont klasse op gras van Eastbourne"
date: Tue, 25 Jun 2019 13:51:25 +0200
category: sport
externe_link: "https://www.telegraaf.nl/sport/1069780810/bertens-toont-klasse-op-gras-van-eastbourne"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/afee77a0-973f-11e9-ad06-02d1dbdc35d1.jpg"
---

<p class="intro">Kiki Bertens heeft zich op overtuigende wijze geplaatst voor de derde ronde van het grastoernooi in het Engelse Eastbourne.</p> <p>De als derde geplaatste Bertens, die in de eerste ronde een bye had, liet de Kazachse nummer 39 van de wereld Joelia Poetintseva met 6-4, 6-1 kansloos.</p><p>Na de rommelige eerste set liep Bertens in de tweede set snel uit naar 4-0. Poetintseva won nog een game, maar verder liet de nummer 4 van de wereld het niet komen. Voor Bertens is het haar eerste zege in Eastbourne, waar ze vorig jaar haar eerste partij verloor van de Roemeens Mihaela Buzarnescu.</p><p>Bertens neemt het nu op tegen de Estse Anette Kontaveit of Anna-Lena Friedsam uit Duitsland. Het toernooi van Eastbourne geldt als laatste test voor Wimbledon.</p><p>Poetintseva had vorige week in Birmingham nog gewonnen van de Japanse Naomi Osaka, toen nog de nummer 1 van de wereld. Osaka werd maandag afgelost door Ashleigh Barty.</p>
