---
layout: post
title: "AEX herstelt licht van dreun"
date: Tue, 14 May 2019 09:11:46 +0200
categories: 
- financieel 
- koersen 
externe_link: "https://www.telegraaf.nl/financieel/3582111/aex-herstelt-licht-van-dreun"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fda48fa0-7617-11e9-bc09-0255c322e81b.jpg"
---

<p class="intro">Beleggers kropen bij opening van het Damrak voorzichtig uit hun schulp, na de stevige verliezen op maandag in reactie op de escalatie van het handelsconflict tussen de VS en China. Zij kregen er iets meer vertrouwen in dat er alsnog een handelsakkoord komt.</p> <p>Na tien minuten handel stond de AEX 0,4% hoger op 546,5 punten. Maandag was de beursgraadmeter nog 1,2% gezakt. De AMX steeg 0,6% naar 757,1 punten.</p><p>De overige Europese beurzen herstelden ook enigszins van de klappen van maandag. De Duitse DAX en de Britse FTSE 100 wonnen 0,4%. De Franse CAC 40 klom 0,7%.</p><p>Na de verliezen van 2,4 tot 3,4% op maandag wezen de indexfutures op een ongeveer 0,5% hogere opening voor de Amerikaanse beurzen om half vier vanmiddag.</p><p>De Aziatische beurzen hielden de schade vanochtend redelijk beperkt. De Japanse Nikkei-index sloot 0,6% lager.</p><p>Beleggers in Europa gingen voorzichtig op jacht naar koopjes, nadat de beursgraadmeters maandag naar het laagste niveau in circa anderhalve maand waren gezakt. Hoopgevende geluiden vanuit China en de VS maandagavond en vanochtend gaven hen hoop dat een handelsovereenkomst toch mogelijk is.</p><p>Bij de Nederlandse hoofdfondsen gingen betalingsverwerker Adyen en uitzender Randstad met winsten van 1,3% en 1,2% aan kop.</p><p>ABN Amro steeg 0,3%, in aanloop naar de publicatie van de kwartaalcijfers woensdagochtend.</p><p>Tankopslagbedrijf Vopak bleef achter met een min van 0,5%.</p><p>Bij de middelgrote fondsen stond bouwer BAM met een plus van 1,3% aan kop. Bodemonderzoeker Fugro verloor 2,3%.</p><p>Smallcap Pharming verloor 0,9%. Donderdag komt het biotechnologiebedrijf met kwartaalcijfers naar buiten.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
