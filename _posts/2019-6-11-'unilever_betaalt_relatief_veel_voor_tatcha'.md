---
layout: post
title: "'Unilever betaalt relatief veel voor Tatcha'"
date: Tue, 11 Jun 2019 10:01:35 +0200
categories: 
- financieel 
- koersen 
externe_link: "https://www.telegraaf.nl/financieel/545602449/unilever-betaalt-relatief-veel-voor-tatcha"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5b709152-8c1f-11e9-a07f-02d2fb1aa1d7.jpg"
---

<p class="intro">Voedings- en verzorgingsmiddelenconcern Unilever heeft waarschijnlijk een relatief hoge prijs betaald voor het Amerikaanse huidverzorgingsmerk Tatcha. Dat schrijven analisten van ING, die zich baseren op een overnamesom van circa 500 miljoen dollar die in vakblad Women's Wear Daily wordt genoemd.</p> <p>Dat bedrag staat volgens de marktvorsers voor het vijfvoud van de verwachte omzet voor 2019 van Tatcha, tegenover 2,4 keer de jaaromzet die Unilever gemiddeld betaalt voor bedrijven die het overneemt. Dat is logisch, omdat Tatcha wordt gezien als premium merk, aldus ING.</p><p>Volgens Bryan Garnier is de overnamesom ook hoger dan gemiddeld in de sector voor verzorgingsmiddelen wordt betaald. Tatcha zou passen binnen het prestigeportfolio waar ook merken REN Skincare, Dermalogica en Murad deel van uitmaken.</p><p>ING hanteert een buy-advies voor Unilever, met een koersdoel van 57,38 euro. Het aandeel stond dinsdagochtend omstreeks 09.50 uur 0,2 procent hoger op 53,94 euro</p>
