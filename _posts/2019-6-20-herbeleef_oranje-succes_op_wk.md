---
layout: post
title: "Herbeleef: Oranje-succes op WK"
date: Thu, 20 Jun 2019 19:48:00 +0200
categories: 
- sport 
- voetbal 
externe_link: "https://www.telegraaf.nl/sport/115874804/herbeleef-oranje-succes-op-wk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3e171c36-9384-11e9-a39c-02c309bc01c1.jpg"
---

<p class="intro">De Nederlandse voetbalsters hebben na een 2-1 zege op Canada de eerste plek in groep E bemachtigd. Anouk Dekker en Lineth Beerensteyn zorgden voor de doelpunten. Herbeleef hieronder de wedstrijd aan de hand van updates van onze verslaggever Lars van Soest, die in Reims ter plekke was.</p> <p>De eerste twee duels tegen Nieuw-Zeeland en Kameroen werden gewonnen. Oranje had op basis van doelsaldo genoeg aan een gelijkspel voor de poulewinst. Merel van Dongen startte in de laatste groepswedstrijd van de Oranje Leeuwinnen in de basis. Bondscoach Sarina Wiegman gaf Van Dongen als linksback tegen Canada de voorkeur boven Kika van Es.</p><p>Eerder op het WK won Nederland moeizaam met 1-0 van Nieuw-Zeeland en later werd Kameroen met 3-1 aan de kant geschoven. Vivianne Miedema scoorde in dat laatste duel twee keer en is daardoor nu met 60 doelpunten topscorer aller tijden van Oranje.</p><p>In de achtste finales wacht aanstaande dinsdag een confrontatie met Japan, de nummer 2 uit groep D. Japan zorgde vier jaar geleden bij het WK in de achtste finales nog voor de uitschakeling van Oranje.</p>
