---
layout: post
title: "Onbetaalde drankrekeningen kosten voetbalclub Roeselare de kop"
date: Tue, 10 Sep 2019 22:07:13 +0200
category: sport
externe_link: "https://www.telegraaf.nl/sport/1039127447/onbetaalde-drankrekeningen-kosten-voetbalclub-roeselare-de-kop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6400d4de-d419-11e9-9211-02c309bc01c1.jpg"
---

<p class="intro">Onbetaalde drankrekeningen bij een horecazaak hebben geleid tot het faillissement van KSV Roeselare. De Belgische voetbalclub die uitkomt in de tweede klasse werd bij verstek veroordeeld omdat ze ’vergaten’ op te dagen voor die zaak.</p> <p>Vorig jaar kreeg de horecaonderneming iedere week spelers van de club over de vloer. Die drinken en aten voor zo’n 28.000 euro, weet het Belgische Nieuwsblad. Maar de rekeningen werden niet betaald en de eigenaar hoorde ook niets van KSV Roeselare. Daarop besloot de uitbater van de horecazaak naar de rechtbank te stappen en het faillissement aan te vragen.</p><p>Fout bij oud management, schuld betaald</p><p>Roeselare denkt het faillissement snel ongedaan te kunnen maken. De club wijst met de beschuldigende vinger naar het oude management. De openstaande rekening is terugbetaald, valt te lezen op de website van de club.</p><p>„Deze schuld is ontstaan toen KSV Roeselare nog werd bestuurd door een volledig ander management. Alhoewel het management intussen is gewijzigd, bestaan er nog enkele problemen die op vandaag weggewerkt worden. In deze zaak was het nieuwe management niet ingelicht door het oude management, evenmin omtrent het feit dat deze zaak vandaag werd ingeleid, wat de club tot de huidige situatie bracht. We aanvaarden dat enkele verrassingen op ons pad kunnen passeren, alhoewel we nu in een gezonde financiële toestand verkeren. We zullen er dan ook alles aan doen om dergelijke situaties in de toekomst te vermijden.”</p>
