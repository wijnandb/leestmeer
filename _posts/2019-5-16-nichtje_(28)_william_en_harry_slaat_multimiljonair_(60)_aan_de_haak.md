---
layout: post
title: "Nichtje (28) William en Harry slaat multimiljonair (60) aan de haak"
date: Thu, 16 May 2019 14:59:34 +0200
categories: 
- entertainment 
- royalty 
externe_link: "https://www.telegraaf.nl/entertainment/3598070/nichtje-28-william-en-harry-slaat-multimiljonair-60-aan-de-haak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/740c1122-77da-11e9-a810-0218eaf05005.jpg"
---

<p class="intro">Het nichtje van wijlen prinses Diana, Lady Kitty Spencer (28), en de steenrijke modegoeroe Michael Lewis (60) zijn voor het eerst samen in het openbaar verschenen. De twee, over wie vorig jaar zomer al werd beweerd dat ze een relatie zouden hebben, werden gespot toen ze een wandeling maakten door de straten van New York.</p> <p>Op foto’s is te zien hoe de dochter van graaf Charles Spencer – die zes jaar jonger is dan zijn ’schoonzoon’ – haar arm om de schouder van de telefonerende Lewis slaat. Een maand geleden werd het stel ook al gespot toen ze samen The Mark Hotel in Manhattan uit kwamen lopen. Datzelfde hotel fungeerde eerder dit jaar ook als decor voor de babyshower van hertogin Meghan.</p><p>Lady Kitty, het nichtje van prins William en prins Harry, wordt door de Britse pers bestempeld als The Naughty Niece (het ondeugende nichtje), wegens haar frequente aanwezigheid in het Londense uitgaanscircuit. De in Zuid-Afrika geboren Michael Lewis is een gescheiden vader en heeft drie volwassen kinderen. Zijn vermogen wordt geschat op 90 miljoen euro.</p>
