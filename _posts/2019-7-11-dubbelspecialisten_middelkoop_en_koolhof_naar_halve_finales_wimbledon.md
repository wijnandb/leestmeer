---
layout: post
title: "Dubbelspecialisten Middelkoop en Koolhof naar halve finales Wimbledon"
date: Thu, 11 Jul 2019 18:48:10 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/QOV7ao1OAnY/2293059"
feature_image: "https://nos.nl/data/image/2019/07/11/562793/1008x567.jpg"
---

<p>Matw√© Middelkoop en Wesley Koolhof hebben op Wimbledon de halve finales van het gemengd dubbelspel bereikt. Voor beiden geldt dat ze nooit eerder zo ver reikten op een grandslamtoernooi.</p>
<p>Middelkoop en zijn Chinese partner Yang Zhaoxuan verrasten met hun 6-4, 6-2 zege op het Braziliaans/Amerikaanse duo Bruno Soares/Nicole Melichar. Dat als eerste geplaatste koppel had een ronde eerder nog gewonnen van Andy Murray en Serena Williams.</p>
<p>De 30-jarige Koolhof walste samen met de 44-jarige Tsjechische Kveta Peschke over de Nieuw-Zeelander Artem Sitak en de Duitse Laura Siegemund heen. Koolhof/Peschke (5) waren in 55 minuten klaar: 6-1, 6-2.</p>
<p>Koolhof haalde eerder deze week in Londen bij het herendubbel al de kwartfinales. Daarin verloor hij met zijn Nieuw-Zeelandse partner Marcus Daniell van de het koppel Ivan Dodig/Filip Polasek.</p><img src="http://feeds.feedburner.com/~r/nossporttennis/~4/QOV7ao1OAnY" height="1" width="1" alt=""/>
