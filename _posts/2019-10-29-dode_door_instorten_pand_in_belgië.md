---
layout: post
title: "Dode door instorten pand in België"
date: Tue, 29 Oct 2019 14:27:37 +0100
category: buitenland
externe_link: "https://www.telegraaf.nl/nieuws/558227832/dode-door-instorten-pand-in-belgie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/48dd29b0-fa60-11e9-afe6-0218eaf05005.jpg"
aantal: 102
unieke: 80
bron: "De Telegraaf"
---

<p class="intro">In de Zuid-Belgische plaats Bergen (Mons) is dinsdag een gebouw gedeeltelijk ingestort. Daarbij is een huurder omgekomen. Twee bouwvakkers raakten gewond.</p> <p>Het pand in de Rue des Juifs in het centrum stortte rond 13.00 uur deels in. Volgens de politie was er geen ontploffing. Mogelijk stortte het gebouw in door het gewicht van bouwmaterialen. Een deskundige stelt daar een nader onderzoek naar in, meldde de arbeidsinspectie.</p><p>De brandweer heeft het pand gestut. De directe omgeving werd afgezet en het gemeentelijk rampenplan geactiveerd. Enkele naburige panden werden geëvacueerd. Ook is de gastoevoer naar de buurt afgesloten. De gemeente heeft verder een opvanglocatie opengesteld.</p>
