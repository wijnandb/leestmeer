---
layout: post
title: "Dorian richt ravage aan op Bahama’s"
date: Mon, 02 Sep 2019 10:07:17 +0200
category: buitenland
externe_link: "https://www.telegraaf.nl/nieuws/1767608214/dorian-richt-ravage-aan-op-bahama-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fab7593e-cd6b-11e9-b0f3-0218eaf05005.jpg"
---

<p class="intro">De orkaan Dorian heeft een gigantische ravage veroorzaakt op de Bahama’s. Huizen zijn vernield, auto’s meegesleurd en hoogspanningskabels kapotgetrokken. Zeker 100.000 mensen op de Bahama’s zijn op de een of andere wijze getroffen door het natuurgeweld. Onduidelijk is of er slachtoffers zijn gevallen. De storm gaat hoogstwaarschijnlijk aan land in de Verenigde Staten.</p> <p>De Bahamaanse premier Hubert Minnis zei dat de eilandengroep is getroffen door een orkaan „die we nog nooit in de geschiedenis van de Bahama’s hebben gezien.” „Waarschijnlijk is dit de droevigste dag uit mijn leven”, voegde Minnis daar aan toe.</p><p>In de VS worden inmiddels maatregelen genomen. Veel inwoners van de staten Florida, Georgia en South Carolina moeten evacueren. Ook is daar de noodtoestand uitgeroepen.</p><p>Volgens eerdere voorspellingen zou de orkaan maandag licht afzwakken en in de nacht van maandag op dinsdag net voor de oostkust van Florida naar het noorden afdraaien.</p><p>Begeeft u zich in of nabij de storm? Mail dan naar nieuwsdienst@telegraaf.nl. U kunt ook appen naar onze whatsapp tiplijn op +31613650952. Beelden zijn welkom!</p>
