---
layout: post
title: "Seedorf en Kluivert moeten met Kameroen naar huis"
date: Sat, 06 Jul 2019 20:15:19 +0200
category: sport
externe_link: "https://www.telegraaf.nl/sport/943665942/seedorf-en-kluivert-moeten-met-kameroen-naar-huis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b676a96e-a089-11e9-9ef9-0255c322e81b.jpg"
---

<p class="intro">Bondscoach Clarence Seedorf heeft Kameroen geen nieuw succes in de Afrika Cup kunnen bezorgen. De Nederlandse oud-international zag zijn team, dat de titel verdedigde op het toernooi in Egypte, eruit vliegen in de achtste finales.</p> <p>Nigeria bleek in het stadion van Alexandrië verrassend genoeg sterker en won met 3-2.</p><p>Nigeria kwam na 19 minuten op voorsprong in het duel in Alexandrië door een treffer van Odion Ighalo. Kameroen, met Ajacied Andre Onana op doel, keerde de zaken vlak voor rust met twee doelpunten kort na elkaar van Stephane Bahoken en Clinton Njie.</p><p>Nigeria, met de in Nederland geboren verdediger William Troost-Ekong in de basis, nam de wedstrijd weer over na een uur spelen. Ighalo en Alex Iwobi zette de achterstand van 2-1 binnen drie minuten om in een 3-2-voorsprong. Kameroen slaagde er niet meer in terug te komen.</p>
