---
layout: post
title: "Ondernemer beschermd tegen macht platforms"
date: Fri, 14 Jun 2019 19:18:09 +0200
categories: 
- financieel 
- ondernemen 
externe_link: "https://www.telegraaf.nl/financieel/580223133/ondernemer-beschermd-tegen-macht-platforms"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fde8c49e-8ec8-11e9-b4a1-02d1dbdc35d1.jpg"
---

<p class="intro">Ondernemers worden beter beschermd tegen machtsmisbruik door digitale platforms zoals reserverings- en vergelijkingswebsites, onlinemarktplaatsen en appwinkels. De lidstaten van de Europese Unie hebben ingestemd met een voorstel dat dit regelt. Dat zorgt voor „een eerlijkere economie”, vindt staatssecretaris Mona Keijzer (Economische Zaken).</p> <p>Het kan nu voorkomen dat ondernemers zonder duidelijke reden van een platform worden verwijderd, of onderaan worden gezet in de zoekresultaten. Technologiebedrijven moeten daar voortaan transparanter over zijn. Daarnaast moeten er betere geschillenprocedures komen waar ondernemers zonder extra kosten gebruik van kunnen maken.</p><p>Kleinere ondernemers worden daardoor beter beschermd en kunnen „met vertrouwen online zakendoen”, zegt Keijzer. Dat is volgens de bewindsvrouw belangrijk omdat zij steeds vaker digitale platforms gebruiken om hun producten of diensten aan te bieden, ook buiten de eigen landsgrenzen.</p><p>De nieuwe regels gaan ook gelden voor platforms die hun hoofdkantoor niet in de Europese Unie hebben staan, maar daar wel actief zijn, zoals Facebook, Google en Amazon. Bedrijven hebben tot volgend jaar zomer de tijd om aan de verordening te voldoen.</p>
