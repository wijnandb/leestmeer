---
layout: post
title: "Honderden schapen zonder water na ’bizar’ vandalisme"
date: Sun, 28 Jul 2019 19:35:49 +0200
category: binnenland
externe_link: "https://www.telegraaf.nl/nieuws/718681109/honderden-schapen-zonder-water-na-bizar-vandalisme"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bdcfc97e-b160-11e9-ae8e-0218eaf05005.jpg"
---

<p class="intro">Ruim driehonderd schapen in een weiland in Twente zijn zondag zonder water te komen zitten, vermoedelijk door vandalen die de watertank expres leeg lieten lopen.</p> <p>Schaapsherder Jos Duurland van de Stichting Schaapskudde Hof van Twente deed de ’bizarre’ ontdekking aan de Borkeldweg in Markelo en alarmeerde meteen de hulpdiensten. De brandweer werd rond 16.00 uur ’s middags ingeschakeld om de viervoeters te hulp te schieten.</p><p>De grote voorraadtanks bleken helemaal te zijn leeggelopen. Daardoor kon Duurland de bakken van de schapen niet meer met water bijvullen. „De ruim driehonderd schapen tellende kudde heeft zeshonderd liter water per dag nodig”, aldus de schaapsherder. De brandweer heeft de watertanks inmiddels tot aan de nok gevuld met water, meldden lokale media.</p><p>Lolbroek(en)</p><p>Op de Facebook van de Schaapskuddestichting wordt de brandweer ’ontzettend bedankt’ voor de broodnodige hulp. „Er schijnen mensen lol te hebben in het leeg laten lopen van ons waterreservoir”, schrijven de dierenvrienden. „Bizar! Voordat je zoiets doet, bedenk dan dat je er onschuldige dieren mee dupeert. En een hoop onnodig werk veroorzaakt!”</p>
