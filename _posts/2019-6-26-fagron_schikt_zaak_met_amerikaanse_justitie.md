---
layout: post
title: "Fagron schikt zaak met Amerikaanse justitie"
date: Wed, 26 Jun 2019 15:22:35 +0200
categories: 
- financieel 
- koersen 
externe_link: "https://www.telegraaf.nl/financieel/572628942/fagron-schikt-zaak-met-amerikaanse-justitie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/21124f72-9819-11e9-ad7a-0218eaf05005.jpg"
---

<p class="intro">Toeleverancier aan apotheken Fagron heeft een principe-schikking getroffen met de Amerikaanse justitie in een onderzoek naar de prijsstelling van farmaceutische producten. Het bedrijf betaalt 22,3 miljoen dollar. Naar verwachting wordt de schikking in de tweede helft van 2019 definitief.</p> <p>Fagron had al een voorziening getroffen van 8,4 miljoen dollar voor de zaak. Het bedrijf treft nu een aanvullende voorziening van 13,9 miljoen dollar om aan het totaalbedrag te komen. Die drukt al in het eerste halfjaar van dit jaar op het resultaat.</p><p>Om kwart over twee werd de handel in Fagron geschorst in aanloop naar de publicatie van het bericht. De beurskoers stond toen 3,7% lager. Inmiddels is deze licht opgeveerd tot een verlies van ongeveer 3%.</p>
