---
layout: post
title: "Zieke Sting moet Bospop alsnog afzeggen"
date: Sun, 14 Jul 2019 15:06:28 +0200
category: entertainment
externe_link: "https://www.telegraaf.nl/entertainment/582532426/zieke-sting-moet-bospop-alsnog-afzeggen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/320eacda-a638-11e9-b258-02d2fb1aa1d7.jpg"
---

<p class="intro">Lang leek het erop dat Sting zondagavond gewoon kon optreden op Bospop, maar de zanger heeft zijn optreden op het laatste moment toch geannuleerd. De Brit is nog niet voldoende hersteld en moet zijn show op doktersadvies afzeggen. Dat heeft de organisatie van Bospop bekendgemaakt.</p> <p>Sting is volgens zijn management wel aan de betere hand maar heeft nog te veel last van zijn keelontsteking. „Hij vindt het vreselijk dat hij fans moet teleurstellen en kijkt ernaar uit om zo snel mogelijk terug te keren naar Nederland om alsnog op te treden.”</p><p>Eerder deze week moest de 67-jarige Sting al een reeks concerten afzeggen in België, Duitsland en Tsjechië vanwege zijn gezondheid. De zanger zou zondag de 39e editie van Bospop in Weert afsluiten. Die eer gaat nu waarschijnlijk naar Nile Rodgers. Een woordvoerder van het festival was zondagmiddag niet direct bereikbaar voor commentaar.</p>
