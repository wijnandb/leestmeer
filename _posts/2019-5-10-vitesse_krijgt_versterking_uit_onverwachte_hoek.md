---
layout: post
title: "Vitesse krijgt versterking uit onverwachte hoek"
date: Fri, 10 May 2019 13:27:54 +0200
categories: 
- sport 
- voetbal 
externe_link: "https://www.telegraaf.nl/sport/3567414/vitesse-krijgt-versterking-uit-onverwachte-hoek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f06954aa-7316-11e9-ae89-0255c322e81b.jpg"
---

<p class="intro">Vitesse kan de laatste twee speelrondes weer beschikken over Chelsea-huurling Charly Musonda Junior.</p> <p>De Belgische vleugelaanvaller is weer in de wedstrijdselectie opgenomen door Leonid Slutski en zal zondag tegen De Graafschap op de bank zitten.</p><p>Musonda werd door Vitesse aan het begin van het seizoen gehuurd van Chelsea, maar tijdens zijn eerste oefenwedstrijd voor de Arnhemse club (tegen FC Antwerp) raakte de Belg zwaar geblesseerd.</p><p>De 22-jarige aanvaller, die al op jonge leeftijd door The Blues weggeplukt werd bij RSC Anderlecht, moest het hele jaar revalideren en tegen alle verwachtingen in heeft de clubarts van Chelsea groen licht gegeven.</p><p>Vitesse strijdt nog volop mee om Europees voetbal. Bij winst tegen de huidige nummer zeventien van de Eredivisie stellen de Arnhemmers een playoff-ticket veilig.</p>
