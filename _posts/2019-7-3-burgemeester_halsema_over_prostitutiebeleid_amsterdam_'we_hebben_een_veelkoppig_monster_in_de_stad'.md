---
layout: post
title: "Burgemeester Halsema over prostitutiebeleid Amsterdam: 'We hebben een veelkoppig monster in de stad'"
date: Wed, 03 Jul 2019 22:57:17 +0200
category: nieuws
externe_link: "https://nos.nl/l/2291881"
feature_image: "https://nos.nl/data/image/2019/07/03/560991/1008x567.jpg"
---

<p>Het is historisch zo gegroeid: vrouwen achter de ramen op de Amsterdamse Wallen. Maar inmiddels is het gebied z√≥ populair bij toeristen dat zowel bewoners als de sekswerkers zelf, veel overlast ervaren. Dronken Engelsen die joelend voor de ramen staan, de vrouwen uitschelden en uitlachen en tegen hun zin fotograferen. De drukte, de troep, de criminaliteit, de situatie is voor het Amsterdamse stadsbestuur niet langer houdbaar. En dus opent burgemeester Halsema de discussie over de toekomst van de raamprostitutie op de Wallen: "We hebben een veelkoppig monster in de stad."</p>
<p>De stad vindt dat het zo niet verder kan en schetst nu vier scenario's voor de toekomst van het Wallengebied:</p>
<p>De gordijnen van de raambordelen gaan dicht, sekswerkers zijn dan niet meer vanaf de straat zichtbaar. Een andere optie is minder ramen in de binnenstad, maar in andere delen van de stad mogen dan nieuwe werkplekken komen. Of alle raambordelen op de Wallen gaan dicht en de werkplekken worden verplaatst naar een andere plek in de stad. Het opvallende vierde scenario pleit voor meer raambordelen op de Wallen zodat de drukte voor de ramen wordt gespreid.</p>
<p>Halsema: "Ik heb drie voorwaarden: betere mensenrechten voor sekswerkers, minder misdaad en minder overlast. Het is niet mijn bedoeling om prostitutie de stad uit te jagen, daar ben ik te veel een pragmaticus voor."</p>
<p>Volgens Halsema heeft het kleiner maken van het gebied waar mensen zich kunnen prostitueren geleid tot grotere drukte. "Dat gebied is kleiner en daardoor drukker. Als illegale prostitutie terugdringen betekent dat we meer vergunde plekken moeten verzorgen, door middel van meer ramen of een prostitutiehotel dan is dat wat wij graag willen."</p>
<p>Volgens Halsema is de kwestie nauwelijks politiek gekleurd. "Ik spreek niet namens GroenLinks maar als de burgemeester van Amsterdam. Als mensen verhandeld, geronseld of uitgebuit worden, dan moet elke Nederlander zich daar bezorgd over maken." Bovendien benadrukt Halsema dat het debat praktisch gevoerd moet worden: "Het debat wordt vaak moralistisch gevoerd, ik hoop te bereiken dat mensen praktische oplossingen gaan zoeken."</p>
<p>Een van die oplossingen is een verkenner de Wallen opsturen. "Veel sekswerkers komen niet aan het woord. Bijna alle vrouwen op de Wallen zijn buitenlands en die hoor je nauwelijks." Ook gaat de gemeente Amsterdam een aantal publieke bijeenkomsten beleggen. "Mensen komen aan het woord, dan komt de raad aan het woord en dan maken wij een beslissing."</p>
