---
layout: post
title: "Vliegende start voor Uruguay op Copa America"
date: Mon, 17 Jun 2019 07:17:08 +0200
category: sport
externe_link: "https://www.telegraaf.nl/sport/1779599669/vliegende-start-voor-uruguay-op-copa-america"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/27871ef2-90bf-11e9-a8f6-02c309bc01c1.jpg"
---

<p class="intro">Uruguay heeft de eerste wedstrijd in de Copa America eenvoudig met 4-0 gewonnen van Ecuador. Bij rust had de halve finalist van het WK 2010 al een 3-0 voorsprong te pakken.</p> <p>Na een klein kwartiertje maakte oud-Ajacied Nicolas Lodeiro de 1-0 op aangeven van Luis Suarez. Kort daarna kreeg José Quintero een rode kaart vanwege een elleboogstoot na tussenkomst van de VAR.</p><p>Twintig minuten na de 1-0 maakte Edinson Cavani met een omhaal de 2-0. De bal werd na een voorzet doorgekopt door Lodeiro en Diego Godin en belandde daarna net achter Cavani. De spits schoot de bal al vallend binnen.</p><p>Suarez tekende in de 45e minuut voor de 3-0. In de tweede helft gebeurde lange tijd niets, totdat Mina Meza een kwartier voor tijd de bal in eigen doel schoot. PSV’er Gaston Pereiro kwam in de 64e minuut in het veld bij Uruguay. Poulegenoten Chili en Japan spelen maandag tegen elkaar.</p>
