---
layout: post
title: "Beurzen geven terrein prijs"
date: Fri, 17 May 2019 11:49:31 +0200
categories: 
- financieel 
- koersen 
externe_link: "https://www.telegraaf.nl/financieel/3603021/beurzen-geven-terrein-prijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d6a204a-7889-11e9-a513-0255c322e81b.jpg"
---

<p class="intro">De Europese beurzen gaven vrijdag wat terrein prijs, na de mooie winsten een dag eerder. Beleggers hielden vooral de ontwikkelingen rond de handelsstrijd tussen de Verenigde Staten en China in de gaten. Op het Damrak ging Takeaway omlaag na nieuws over concurrent Deliveroo.</p> <p>De AEX-index op Beursplein 5 noteerde rond het middaguur 0,3 procent in de min op 557,69 punten. De MidKap leverde 0,7 procent in tot 767,79 punten. Frankfurt, Parijs en Londen daalden tot 0,4 procent.</p><p>Takeaway.com zakte 4,5 procent in de MidKap. De Amerikaanse webwinkelgigant Amazon heeft een belang genomen in maaltijdbestelbedrijf Deliveroo. Het Britse Deliveroo is een concurrent van het in Nederland opgerichte Takeaway.com. Beide bedrijven zijn ook actief op de Nederlandse markt. Branchegenoot Just Eat kelderde in Londen 6,7 procent.</p><p>Lastige marktomstandigheden</p><p>Postbedrijf PostNL verloor ruim 3 procent na een adviesverlaging door Jefferies. In de AEX stond staalconcern ArcelorMittal onderaan met een verlies van 2,9 procent. Informatieleverancier Wolters Kluwer kampte met een adviesverlaging door JPMorgan en verloor 1,5 procent. Olie- en gasconcern Shell was de grootste stijger met een winst van 0,7 procent.</p><p>Curetis steeg 2 procent. Het in Amsterdam genoteerde Duitse biotechonolgiebedrijf boekte in het eerste kwartaal fors meer omzet en leed minder verlies. RoodMicrotec daalde 4,7 procent. De toeleverancier aan de chipindustrie kampte afgelopen kwartaal net als veel sectorgenoten met de lastige marktomstandigheden op de chipmarkt.</p><p>Succesvolle financieringsronde</p><p>In ZÃ¼rich won luxegoederenconcern Richemont 0,6 procent. De Zwitserse eigenaar van onder meer juwelen- en horlogemaker Cartier behaalde afgelopen boekjaar meer winst. Prijsvechter easyJet waarschuwde voor turbulente tijden die onder meer de omzetontwikkeling van het bedrijf in de weg zullen zitten. Het aandeel steeg desondanks 3 procent in Londen. Metro Bank steeg 19 procent na een succesvolle financieringsronde van de geplaagde Britse bank.</p><p>De euro noteerde op 1,1158 dollar, tegen 1,1177 dollar een dag eerder. De prijs van een vat Amerikaanse olie steeg 0,7 procent tot 63,30 dollar. Brentolie kostte 0,4 procent meer op 72,88 dollar per vat.</p>
