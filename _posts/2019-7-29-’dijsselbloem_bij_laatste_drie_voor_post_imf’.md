---
layout: post
title: "’Dijsselbloem bij laatste drie voor post IMF’"
date: Mon, 29 Jul 2019 15:06:03 +0200
categories: 
- entertainment 
- opinie 
externe_link: "https://www.telegraaf.nl/financieel/1712070423/dijsselbloem-bij-laatste-drie-voor-post-imf"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ca884b40-b201-11e9-a985-02c309bc01c1.jpg"
---

<p class="intro">Oud-minister van Financiën Jeroen Dijsselbloem heeft naar verluidt nog maar twee tegenkandidaten in de race om het leiderschap van het Internationaal Monetair Fonds (IMF). Zakenkrant Financial Times meldt op basis van ingewijden dat de Europese landen hun shortlist van vijf hebben teruggebracht tot drie kandidaten, onder wie die van de Nederlander.</p> <p>De andere overgebleven kanshebbers zijn de Bulgaarse Wereldbankbestuurder Kristalina Georgieva en het Finse centralebankhoofd Olli Rehn. De Spaanse Nadia Calviño en Portugees Mário Centeno zouden niet meer in aanmerking komen om IMF-baas Christine Lagarde op te volgen. Lagarde is onlangs verkozen tot president van de Europese Centrale Bank (ECB).</p><p>Er bestaat een soort herenakkoord dat Europese landen het hoofd van het IMF mogen aanwijzen, terwijl de Amerikanen de baas van de Wereldbank mogen benoemen. Dijsselbloem, die jarenlang Eurogroep-voorzitter was, heeft volgens de krant onder meer de steun van Duitsland. Daarentegen zou de Franse voorkeur uitgaan naar Georgieva (65). Haar verkiezing zou evenwel een wijziging van de regels vereisen omdat ze volgens de criteria van het IMF te oud is voor de post.</p>
