---
layout: post
title: "Jeffrey Epstein smeerde Sylvia Geersen kleinere borsten aan"
date: Fri, 23 Aug 2019 23:45:19 +0200
categories: 
- entertainment 
- gossip 
externe_link: "https://www.telegraaf.nl/entertainment/1360273948/jeffrey-epstein-smeerde-sylvia-geersen-kleinere-borsten-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3b68d742-c66d-11e9-b921-0218eaf05005.jpg"
---

<p class="intro">Model Sylvia Geersen heeft Jeffrey Epstein redelijk goed gekend. De op 10 augustus overleden Amerikaanse zakenman, die wordt verdacht van seksueel en kindermisbruik, heeft haar jaren geleden geholpen haar modellencarrière in de Verenigde Staten van de grond te krijgen.</p> <p>De 33-jarige Sylvia was destijds diep onder de indruk van de ’intimiderende’ man en nam al zijn dringende adviezen dan ook ter harte, vertelde ze vrijdag in de laatste aflevering van Zomer met Art.</p><p>Het model verhuisde vlak nadat ze meedeed aan Holland’s Next Top Model in 2006 naar New York, waar ze door een vriendin aan Epstein werd voorgesteld. Hij vond dat ze talent had, regelde een appartement voor haar en beloofde haar in contact te brengen met Victoria’s Secret. „Hij zag potentie en kon mij voorstellen aan bepaalde klanten en mensen”, blikte ze terug. Epstein stak zijn mening niet onder stoelen of banken. „Hij zei ook dat je je gezicht moest wassen als je te veel make-up op had.”</p><p>Te groot</p><p>Ook toen Sylvia een borstvergroting had gehad, vond de Amerikaan daar wat van. „Hij vond ze te groot.” Op zijn dringende advies liet het model ze toen verkleinen, omdat ze ook dacht dat het invloed zou hebben op de casting bij Victoria’s Secret.</p><p>Hoewel Epstein weleens vroeg of Sylvia hem kon voorstellen aan vriendinnen, wat ze naar eigen zeggen nooit heeft gedaan, heeft ze verder nooit ongepast gedrag van hem gezien. Ook oud-model Mariana Verkerk, die ook tijdens haar carrière in aanraking met hem kwam, heeft nooit iets gezien. „Ik was echt verbouwereerd. We waren altijd met een groepje om hem heen maar hebben nooit iets gezien.”</p><p>Epstein, die zelfmoord pleegde in zijn cel in New York, zou tientallen minderjarige meisjes hebben misbruikt.</p>
