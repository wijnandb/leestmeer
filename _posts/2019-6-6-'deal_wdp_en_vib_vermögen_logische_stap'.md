---
layout: post
title: "'Deal WDP en VIB Vermögen logische stap'"
date: Thu, 06 Jun 2019 09:24:43 +0200
categories: 
- financieel 
- koersen 
externe_link: "https://www.telegraaf.nl/financieel/251034225/deal-wdp-en-vib-vermogen-logische-stap"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7fd2b382-882c-11e9-8037-0218eaf05005.jpg"
---

<p class="intro">De beoogde krachtenbundeling tussen vastgoedfonds WDP en branchegenoot VIB Vermögen is voor beide partijen een logische stap. Dat schrijven analisten van KBC Securities naar aanleiding van de intentieverklaring die de ondernemingen hebben ondertekend.</p> <p>WDP en VIB Vermögen hebben afgesproken hun portefeuilles voor logistiek vastgoed samen uit te breiden in de Duitse regio's Noordrijn-Westfalen, Bremen en Hamburg. Daarvoor wordt een joint venture opgericht waarin beide bedrijven een belang van 50 procent krijgen.</p><p>De marktvorsers wijzen erop dat allebei de bedrijven nieuw terrein betreden. Zo richt WDP, met zijn kernactiviteiten in de Benelux, zijn blik oostwaarts terwijl VIB Vermögen vanuit Zuid-Duitsland naar het noorden van het land trekt. Een verrassing is de uitbreiding evenwel niet omdat dergelijke plannen al langer in de pijplijn van WDP zaten, schrijven de analisten.</p><p>KBC hanteert een hold-advies en koersdoel van 140 euro. Het aandeel WDP stond donderdag omstreeks 09.15 uur 1,1 procent hoger op 143,20 euro.</p>
