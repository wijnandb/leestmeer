---
layout: post
title: "Nog meer problemen voor Neymar"
date: Mon, 17 Jun 2019 18:25:59 +0200
categories: 
- entertainment 
- opinie 
externe_link: "https://www.telegraaf.nl/sport/1906776137/nog-meer-problemen-voor-neymar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9777b6a6-911c-11e9-9964-0218eaf05005.jpg"
---

<p class="intro">De problemen voor Neymar stapelen zich op. De Braziliaanse belastingdienst zou voor een bedrag van 16 miljoen euro beslag hebben gelegd op verschillende eigendommen van de voetbalvedette.</p> <p>De Braziliaanse fiscus wil het bericht van verschillende media niet bevestigen. Een woordvoerster van de topvoetballer wenst geen commentaar te geven.</p><p>Neymar raakte onlangs in opspraak nadat een Braziliaanse vrouw verklaarde dat zij op 15 mei met geweld tot seks is gedwongen door de sterspeler van Paris Saint-Germain. De aanvaller ontkent dat en zegt slachtoffer te zijn van een poging tot afpersing. Ook sportief gaat het Neymar niet voor de wind. Hij kan Brazilië wegens een enkelblessure niet op de Copa América vertegenwoordigen.</p><p>Volgens L'Equipe zijn ze bij Paris Saint-Germain niet gelukkig met de Braziliaan, die bijna twee jaar geleden voor 222 miljoen euro van FC Barcelona werd overgenomen. De kampioen van Frankrijk zou zelfs bereid zijn hem te verkopen. Nasser Al-Khelaifi, de steenrijke eigenaar van PSG, benadrukte vorige week nog dat hij onverantwoord gedrag van sommige spelers niet meer zal tolereren.</p>
