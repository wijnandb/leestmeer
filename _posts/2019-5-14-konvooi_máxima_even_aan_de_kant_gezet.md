---
layout: post
title: "Konvooi Máxima even aan de kant gezet"
date: Tue, 14 May 2019 21:02:59 +0200
categories: 
- entertainment 
- opinie 
externe_link: "https://www.telegraaf.nl/nieuws/3587949/konvooi-maxima-even-aan-de-kant-gezet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eaa69a02-767a-11e9-9c2d-02d1dbdc35d1.jpg"
---

<p class="intro">Een konvooi met koningin Máxima is dinsdagmiddag tijdens haar bezoek in Ethiopië op weg van Debre Berhan naar Addis Abeba even aan de kant gezet door de verkeerspolitie. Die vond dat de stoet veel te hard reed en stond klaar om bekeuringen uit te schrijven. De Ethiopische begeleiders van de koningin moesten tekst en uitleg geven, waarna de rit kon worden hervat.</p> <p>De agenten konden ook moeilijk zien dat het om een officieel konvooi ging. De koningin, die voor een VN-werkbezoek in Ethiopië is, reed in een onopvallende auto. Weliswaar wapperde daarop haar koninklijke standaard, maar dat zei de Ethiopiërs niet zo veel. De stoet bestond verder uit blanco busjes, en een enkele wagen van de beveiliging die ook geen zichtbare toeters en bellen had.</p><p>Het enige opvallende aan de auto’s waren de knipperlichten en de relatief hoge snelheid voor de weg.</p>
