---
layout: post
title: "Utrecht blijft druk bezig op de transfermarkt: nu Dalmau van Heracles"
date: Tue, 09 Jul 2019 12:36:40 +0200
category: sport
externe_link: "https://nos.nl/l/2292714"
feature_image: "https://nos.nl/data/image/2019/07/09/562238/1008x567.jpg"
---

<p>Adrián Dalmau verruilt Heracles voor FC Utrecht. De Spaanse topscorer van de Almeloërs was na een sterk debuutseizoen in de eredivisie met negentien goals al weken bezig om een transfer te forceren.</p>
<p>Zo weigerde Dalmau (25) eind juni plaats te nemen op de teamfoto voor het nieuwe seizoen, omdat de club niet wilde meewerken aan een transfer naar Maccabi Tel Aviv.</p>
<p>Met FC Utrecht, dat in de play-offs om Europees voetbal dit seizoen nog te sterk was voor Heracles, heeft Dalmau zijn stap hogerop alsnog te pakken. Met Cyriel Dessers bewandelt een andere aanvaller de omgekeerde weg.</p>
<p>Dessers (24) tekende dinsdag voor drie jaar in Almelo. De Belg kende twee jaar geleden een sterk debuut in de Domstad, maar kwam mede door een zware knieblessure nog maar weinig in het stuk voor in het afgelopen seizoen.</p>
<p>Utrecht betaalt zeven ton (en Dessers) aan Heracles.</p>
