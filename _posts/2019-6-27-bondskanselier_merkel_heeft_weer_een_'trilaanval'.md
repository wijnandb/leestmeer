---
layout: post
title: "Bondskanselier Merkel heeft weer een 'trilaanval'"
date: Thu, 27 Jun 2019 11:22:54 +0200
category: buitenland
externe_link: "http://feeds.nos.nl/~r/nosnieuwsbuitenland/~3/qwXIOfi7sxQ/2290889"
feature_image: "https://nos.nl/data/image/2019/06/27/559470/1008x567.jpg"
---

<p>De Duitse bondskanselier Merkel heeft voor de tweede keer in korte tijd bij een openbaar optreden een 'trilaanval' gehad. Die kwam op bij de inauguratie van de nieuwe minister van Justitie, Christine Lambrecht, en duurde een paar minuten.</p>
<p>"Je zag dat ze over haar hele lijf begon te trillen", zei correspondent Judith van de Hulsbeek op NPO Radio 1. "Ze moest echt haar armen vasthouden om het tegen te gaan. Haar woordvoerder bood haar een glas water aan, maar dat sloeg ze af, waarschijnlijk omdat ze het niet eens kon vasthouden. Zo heftig was het."</p>
<p>Acht dagen geleden overkwam haar hetzelfde bij de ontvangst van de nieuwe Oekra√Øense president Zelensky. Toen stond ze buiten in de zon. Een uur later zei ze dat ze last had gehad van uitdroging. Nadat ze ze een paar glazen water had gedronken, voelde ze zich weer prima.</p>
<h2>G20</h2>
<p>Dit keer is geen verklaring gegeven voor het hevige trillen. Haar werkschema is niet aangepast. Vanmiddag vertrekt ze naar Japan voor de G20-top.</p>
<p>Ondertussen wordt in de media druk gespeculeerd over wat de oorzaak kan zijn. "Er zijn al allerlei artsen aan het woord geweest", zegt Van de Hulsbeek. "Wat kan dit nu zijn? Is het een infectie of een heftige griep? Merkel staat bekend om haar werkethos en haar korte nachtrust. Maar we weten niet wat het is."</p><img src="http://feeds.feedburner.com/~r/nosnieuwsbuitenland/~4/qwXIOfi7sxQ" height="1" width="1" alt=""/>
