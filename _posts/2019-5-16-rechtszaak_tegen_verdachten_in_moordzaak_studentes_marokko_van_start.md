---
layout: post
title: "Rechtszaak tegen verdachten in moordzaak studentes Marokko van start"
date: Thu, 16 May 2019 19:25:16 +0200
category: buitenland
externe_link: "http://feeds.nos.nl/~r/nosnieuwsbuitenland/~3/rDyu4axypt0/2285007"
feature_image: "https://nos.nl/data/image/2019/05/16/550509/1008x567.jpg"
---

<p>In Marokko is de rechtszaak begonnen tegen de 24 mensen die verdacht worden van betrokkenheid bij de dood van twee jonge toeristen uit Denemarken en Noorwegen. De verdachten worden aangeklaagd voor terrorisme.</p>
<p>Het proces gaat waarschijnlijk maanden duren. De advocaat van de vier hoofdverdachten, die tussen de 25 en 30 jaar oud zijn, gaat ervan uit dat de doodstraf tegen hen wordt geÃ«ist.</p>
<p>De zaak zou eigenlijk twee weken geleden al zijn begonnen, maar onmiddellijk na de start van de zitting werd het behandeling weer stilgelegd om de verdediging meer voorbereidingstijd te geven.</p>
<h2>Extremisten</h2>
<p>De lichamen van de 24-jarige Louisa Vesterager Jespersen uit Denemarken en de 28-jarige Maren Ueland uit Noorwegen werden eind december gevonden bij de berg Toubkal, zo'n 60 kilometer van Marrakesh. Ze kenden elkaar van een Noorse universiteit en waren net in Marokko aangekomen voor een rondreis.</p>
<p>De hoofdverdachte, Abdessamad Ejjoud, werd opgepakt toen hij zich wilde aansluiten bij Islamitische Staat. Volgens zijn advocaat heeft hij ook banden met de moslimextremisten van Boko Haram in West-Afrika en probeerde hij migranten in Marokko te rekruteren voor de jihad.</p>
<p>De Deense regering beschouwt de moord op beide vrouwen als terrorisme, zei premier Rasmussen in december.</p><img src="http://feeds.feedburner.com/~r/nosnieuwsbuitenland/~4/rDyu4axypt0" height="1" width="1" alt=""/>
