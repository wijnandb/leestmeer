---
layout: post
title: "Sport kort - Betis haalt coach weg bij Espanyol"
date: Thu, 06 Jun 2019 15:03:00 +0200
category: sport
externe_link: "https://www.telegraaf.nl/sport/1120638294/sport-kort-betis-haalt-coach-weg-bij-espanyol"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8a07831c-885b-11e9-b4a1-02d1dbdc35d1.jpg"
---

<p>In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p><p>14.59 uur: Rubi is de nieuwe trainer van Real Betis Sevilla. De 49-jarige Spanjaard stapte donderdag uit eigen beweging op bij Espanyol. Rubi had een clausule in zijn nog een jaar doorlopende contract staan waardoor hij met betaling van een geldsom kon opstappen. Real Betis maakte even later bekend dat Rubi een contract heeft ondertekend tot medio 2022.</p><p>12:37 uur Bij de Europese kampioenschappen wielrennen in Alkmaar is een kasseienstrook opgenomen in het parcours van de wegwedstrijd. De kasseien op de Munnikenweg zijn onderdeel van de finale.</p><p>10.15 uur Sander de Wijn keert terug in het Nederlands hockeyteam voor de komende wedstrijden in de FIH Hockey Pro League. De verdediger van Kampong was niet meer opgeroepen voor Oranje sinds het WK eind vorig jaar, waarin hij een zware hamstringblessure opliep.</p><p>08.20 uur De basketballers van Toronto Raptors zijn op voorsprong gekomen in de finale van de NBA tegen titelverdediger Golden State Warriors. Door een zege van 123-109 in wedstrijd drie nam de ploeg uit Canada met 2-1 de leiding in de best-of-seven.</p>
