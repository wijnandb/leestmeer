---
layout: post
title: "Addy van den Krommenacker vraagt faillissement aan"
date: Tue, 29 Oct 2019 12:22:03 +0100
categories: 
- entertainment 
- gossip 
externe_link: "https://www.telegraaf.nl/entertainment/1032732684/addy-van-den-krommenacker-vraagt-faillissement-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/10e81a5c-fa4b-11e9-9d7e-0217670beecd.jpg"
aantal: 249
unieke: 168
bron: "De Telegraaf"
---

<p class="intro">Addy van den Krommenacker vraagt faillissement aan voor zijn twee winkels in Den Bosch en Heusden. Dit meldt de mode-ontwerper dinsdag zelf op Twitter.</p> <p>Addy schrijft bij een video, waarin hij emotioneel uitlegt waarom hij het faillissement moet aanvragen: „Dit is een loodzware dag . Ik heb vandaag een van de moeilijkste beslissingen in mijn leven moeten maken.”</p><p>De couturier zegt dat hij een beslissing heeft moeten nemen die hem heel erg aan het hart gaat. „Ik heb er echt alles aan gedaan om dit te voorkomen. Gisteren kon ik echt niet geloven dat dit zou gebeuren, ik heb dit altijd met heel veel plezier gedaan”, begint Addy zijn relaas. Hij denkt dat er mede door de toename van online verkoop, het hem niet is gelukt om zijn winkels draaiende te houden. „Ik begrijp het niet, want hier krijg je advies en hier kun je natuurlijk vakmanschap genieten”, voegt hij daar aan toe. Ook geeft hij toe het moeilijk te vinden ’om de winkels te managen’.</p><p>Toch verdwijnt Addy niet helemaal uit de modewereld. Zo laat hij weten zich nog steeds bezig te houden met het ontwerpen. „Ontwerpen zit in mijn bloed, het is mijn passie en mijn leven”, aldus Addy van wie tijdens het Televizier-gala zijn creaties door de Meilandjes gedragen werden.</p><p>Van den Krommenacker, die creaties heeft ontworpen voor talloze bekende Nederlanders, had al langer geldproblemen. In 2015 werd bekend dat hij problemen had met een oude schuld bij de Belastingdienst vanwege ’tegenslagen in landen als Kazachstan en Rusland’.</p>
