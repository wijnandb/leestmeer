---
layout: post
title: "Nederland werkt ondanks sancties mee aan betalingskanaal Iran"
date: Fri, 28 Jun 2019 15:01:31 +0200
category: buitenland
externe_link: "https://www.telegraaf.nl/nieuws/1911603118/nederland-werkt-ondanks-sancties-mee-aan-betalingskanaal-iran"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4b03f3fa-99c0-11e9-884f-02d2fb1aa1d7.jpg"
---

<p class="intro">Nederland en zes andere EU-landen werken mee met de pogingen om een Europees betalingskanaal met Iran te laten functioneren. Dat instrument (INSTEX) werd eerder dit jaar door Duitsland, Frankrijk en Groot-Brittannië opgezet om Amerikaanse sancties te omzeilen, maar is nog niet operationeel. Voorwaarde is dat Iran het atoomakkoord dat het in 2015 sloot met grote mogendheden naleeft, maar het land kondigde zelf al aan om meer uranium te gaan verrijken.</p> <p>De VS trokken zich vorig jaar terug uit het akkoord en voert sindsdien de druk op Teheran op. Washington dreigt ook met sancties tegen bedrijven die handelen met Iran. De EU heeft een wet geactiveerd die Europese firma’s verbiedt zich daaraan te houden en hun de mogelijkheid geeft de schade te verhalen, maar het handelsverkeer is fors gedaald.</p><p>Iran gaf Europa in mei zestig dagen de tijd om de handel weer op te laten leven, anders dreigt het meer uranium te gaan verrijken. Het is „cruciaal” dat Iran de nucleaire deal respecteert, stellen Nederland, België, Spanje, Oostenrijk, Zweden en Slovenië in een verklaring.</p><p>China</p><p>In Wenen overleggen wereldmachten vrijdag met Iran over het atoomakkoord. China gaf al te kennen Iraanse olie te blijven importeren. „Wij volgen het zogenoemde zerobeleid van de VS niet”, aldus Fu Cong, algemeen directeur van de dienst bewapeningstoezicht van het Chinese ministerie van Buitenlandse Zaken. „We wijzen het nemen van unilaterale maatregelen af.”</p>
