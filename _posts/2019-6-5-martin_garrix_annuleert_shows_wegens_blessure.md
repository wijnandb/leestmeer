---
layout: post
title: "Martin Garrix annuleert shows wegens blessure"
date: Wed, 05 Jun 2019 16:29:36 +0200
category: entertainment
externe_link: "https://www.telegraaf.nl/entertainment/1177518274/martin-garrix-annuleert-shows-wegens-blessure"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c925ee1c-87b6-11e9-a487-02d2fb1aa1d7.png"
---

<p class="intro">Martin Garrix annuleert zijn aankomende shows. De dj moet onder het mes na een sprong van het podium en treedt zeker vier weken niet op, zo meldt zijn management woensdag.</p> <p>„Ik ben er kapot van dat ik de show moet annuleren, aangezien ik niets liever doe dan voor jullie optreden”, laat de dj weten in het bericht, waarin hij zich richt tot zijn fans. „Ik voel me geweldig als ik op het podium sta en jullie zie lachen. Ik keek er enorm naar uit en ik wil mijn fans nooit teleurstellen. Helaas is dit te groot: ik moet geopereerd worden en rust houden. Ga ik nu niet onder het mes, dan bestaat de kans dat ik mijn enkel permanent beschadig en nooit meer kan optreden.”</p><p>Garrix liep zijn blessure op toen hij zaterdag 25 mei van een podium in Las Vegas sprong. Aanvankelijk dacht hij dat de blessure met de tijd zou overgaan, maar dat bleek niet het geval. De dj heeft zijn enkelbanden gescheurd en wordt geopereerd. Garrix, 23, bedankt iedereen voor de steun en hoopt zo snel mogelijk weer op het podium te staan.</p><p>Op het programma van Garrix stond onder meer een optreden in Paradiso, op 13 juni. Ook dat optreden gaat niet door, zo bevestigt zijn management. Er wordt gekeken naar een oplossing.</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
