---
layout: post
title: "Aandeel vrouwen in bestuur grote bedrijven gestegen"
date: Wed, 04 Sep 2019 17:22:32 +0200
categories: 
- financieel 
- economie 
externe_link: "https://nos.nl/l/2300329"
feature_image: "https://nos.nl/data/image/2019/09/04/574918/1008x567.jpg"
---

<p>Het aandeel vrouwelijke bestuurders bij beursgenoteerde ondernemingen is gestegen, blijkt uit de Female Board Index 2019. Dit jaar was een op de vier nieuwe bestuurders een vrouw. Het aantal vrouwen in de bestuurstop was daarvoor juist drie jaar op rij gedaald.</p>
<p>De percentages vrouwelijke bestuurders en commissarissen zijn gestegen bij alle 88 Nederlandse beursbedrijven. Van de 29 nieuwe bestuurders waren er zeven vrouw. Het aandeel vrouwelijke bestuurders steeg van 5,7 naar 8,5 procent.</p>
<p>Omdat 71 bedrijven zonder vrouw in de raad van bestuur 19 nieuwe mannelijke bestuurders aanstelden, concludeert de index dat de stijging fors hoger had kunnen zijn.</p>
<p>Van alle 64 nieuwe commissarissen waren er 24 vrouw. Het aandeel vrouwelijke commissarissen steeg daarmee van 25,1 naar 26,8 procent.</p>
<p>In de wet staat een streefcijfer van 30 procent vrouwen in topfuncties in 2020. Vanaf 1 januari voldoen zes bedrijven aan dat percentage vrouwen in de raad van bestuur Ã©n de raad van commissarissen.</p>
<p>Chemiebedrijf DSM heeft de meeste vrouwen in topfuncties: vijf van de elf. Bouwbedrijf VolkerWessels, vorig jaar op de laatste plaats, benoemde dit jaar zijn eerst vrouwelijke commissaris.</p>
<p>Vijftien bedrijven voldoen aan het streefcijfer wat betreft de raad van bestuur, zes meer dan vorig jaar. Dertig bedrijven halen het streefgetal voor de raad van commissarissen, evenveel als in 2018.</p>
<p>De index toont aan dat de topvrouwen ook andere vormen van diversiteit brengen. Zo zijn ze gemiddeld vier tot vijf jaar jonger en komen ze vaker uit het buitenland.</p>
