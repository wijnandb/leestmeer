---
layout: post
title: "Bertens realistisch: 'Niet goed genoeg, maar toch weer een halve finale'"
date: Sat, 18 May 2019 18:08:40 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/zmkA-0SJP_k/2285270"
feature_image: "https://nos.nl/data/image/2019/05/18/550926/1008x567.jpg"
---

<p>Niet goed genoeg. Dat was de koele, maar realistische constatering van Kiki Bertens na haar nederlaag tegen Johanna Konta in de halve finales in Rome. "Bij haar groeide in de derde set het geloof, bij mij ging het allemaal wat minder", zei Bertens.</p>
<p>Ze betaalde naar eigen zeggen in de partij de tol voor haar inspanningen van de voorbije periode. Zo moest Bertens afgelopen donderdag door de barre weersomstandigheden twee partijen op een dag spelen. "Als de vermoeidheid op gaat spelen, komt de onrust ook sneller", aldus Bertens.</p>
<p>"Toch kijk ik met een goed gevoel terug op deze periode", vatte Bertens haar prestaties samen. "Ik heb Madrid gewonnen en in Rome haal ik nog de halve finale met alle energie die ik nog heb."</p>
<p>Bertens kan zich nu gaan voorbereiden op het tweede grandslamtoernooi van het jaar: Roland Garros. Het toernooi gaat volgende week zondag van start.</p><img src="http://feeds.feedburner.com/~r/nossporttennis/~4/zmkA-0SJP_k" height="1" width="1" alt=""/>
