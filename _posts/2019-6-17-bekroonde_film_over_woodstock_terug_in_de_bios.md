---
layout: post
title: "Bekroonde film over Woodstock terug in de bios"
date: Mon, 17 Jun 2019 22:39:37 +0200
category: entertainment
externe_link: "https://www.telegraaf.nl/entertainment/1027255317/bekroonde-film-over-woodstock-terug-in-de-bios"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1bc1bfb0-9140-11e9-8b2d-0255c322e81b.jpg"
---

<p class="intro">De met een Oscar bekroonde documentaire Woodstock, over het beroemde festival dat in 1969 plaatsvond, komt deze zomer terug in de Nederlandse bioscopen. De film wordt in het weekend van 17 en 18 augustus weer vertoond. Op zaterdag draait de film op het festival Lowlands, op zondag volgt een vertoning in bioscopen door het hele land.</p> <p>Dat heeft distributeur Warner maandag bekendgemaakt. De zogenoemde ’director’s cut’ van de documentaire duurt bijna vier uur en biedt volstrekt unieke beelden van het evenement. De kaartverkoop voor deze eenmalige terugkeer van de film gaat dinsdag van start.</p><p>Woodstock vond in augustus 1969 drie dagen plaats op een enorm weiland vlak bij de plaats Woodstock, die toen bekendstond als het centrum van de hippiecultuur. Het evenement werd door bijna een half miljoen mensen bezocht. Ondanks het overdadige drank- en drugsgebruik vond er nauwelijks geweld plaats op het terrein. Toch riep de politie uiteindelijk de noodtoestand uit omdat het terrein niet berekend was op het enorme aantal bezoekers.</p><p>Op Woodstock traden vrijwel alle grote artiesten van die tijd op: Joe Cocker, Creedence Clearwater Revival, Crosby Stills Nash &amp; Young, Grateful Dead, Jimi Hendrix, Janis Joplin, Melanie, The Who en Santana. Het weiland werd in 2017 uitgeroepen tot historisch erfgoed.</p>
