---
layout: post
title: "Tevreden Verstappen: ’Zo’n actie maakt je wedstrijd’"
date: Sun, 12 May 2019 17:49:30 +0200
categories: 
- entertainment 
- opinie 
externe_link: "https://www.telegraaf.nl/sport/3574620/tevreden-verstappen-zo-n-actie-maakt-je-wedstrijd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d10e292-74e1-11e9-85a2-02c309bc01c1.jpg"
---

<p class="intro">„De Mercedessen zijn gewoon te snel. Maar ik had een goed tempo, ik ben daar zeer tevreden over”, stelde Max Verstappen nadat hij Barcelona zijn tweede podiumplek (derde plaats) van het seizoen had behaald. Drie jaar geleden won hij bij diezelfde Grand Prix van Spanje als jongste coureur (18) ooit nog de eerste race uit zijn loopbaan.</p> <p>„De start was hectisch. Ik hield me de eerste twee bochten een beetje in en kwam voor de derde bocht goed uit. Daardoor kon ik oprukken naar de derde plaats. Zo’n actie maakt je wedstrijd”, vervolgde Verstappen. Bij de start haalde de 21-jarige Verstappen direct Sebastian Vettel in en schoof zo op van de vierde naar de derde plek.</p><p>Lewis Hamilton won de Grand Prix van Spanje. De vijfvoudig wereldkampioen hield zijn Mercedes-teamgenoot Valtteri Bottas achter zich. In de tussenstand in de strijd om de wereldtitel gaat Hamilton nu aan de leiding, voor Bottas (2e) en Verstappen (3e).</p><p>Vrijwel de gehele race hield Verstappen de Ferrari’s van Vettel en Charles Leclerc op afstand, hoewel het in het slotfase nog even spannend werd. Er kwam een safetycar op de baan, waardoor het pak rijders weer kort achter elkaar kwam te rijden. Bij de herstart was het opletten voor Verstappen. „Het is moeilijk verdedigen als er een Ferrari vlak achter je zit. Ik moest dus alle beschikbare kracht in de motor gebruiken op het rechte stuk, maar het kwam goed”, zei hij tegenover Ziggo Sport.</p><p>Verstappen haalde in de WK-stand Vettel in en staat nu derde met 66 punten, twee meer dan de Duitser.</p>
