---
layout: post
title: "Leger Libanon verwijdert wegblokkades anti-regeringsdemonstranten"
date: Wed, 30 Oct 2019 12:34:34 +0100
category: nieuws
externe_link: "https://nos.nl/l/2308307"
feature_image: "https://nos.nl/data/image/2019/10/30/588481/1008x567.jpg"
aantal: 136
unieke: 100
bron: "NOS"
---

<p>Het leger van Libanon heeft de belangrijkste toegangswegen in de hoofdstad Beiroet vrijgemaakt met onder meer bulldozers. De wegen waren de afgelopen dagen met onder meer tenten geblokkeerd door demonstranten die protesteerden tegen het beleid van de regering.</p>
<p>De woede van de demonstranten richtte zich vooral op premier Hariri; die wordt verantwoordelijk gehouden voor de slechte economische toestand in het land.</p>
<p>Hariri maakte gisteren bekend dat hij opstapt. Plannen om de economie te hervormen konden niet meer op steun van de bevolking rekenen. Hariri zei dat de veiligheid en waardigheid van Libanon belangrijker zijn dan zijn eigen positie.</p>
<h2>Aanval met stokken</h2>
<p>De demonstranten werden eerder al verjaagd door aanhangers van de regering. Die vielen met stokken een tentenkamp aan en werden pas later tegengehouden door veiligheidstroepen.</p>
<p>Voor zover bekend is de ontruiming vandaag zonder geweld verlopen.</p>
