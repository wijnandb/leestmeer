---
layout: post
title: "’Onderhandelen is de wereld op zijn kop!’"
date: Mon, 13 May 2019 16:57:40 +0200
categories: 
- entertainment 
- opinie 
externe_link: "https://www.telegraaf.nl/nieuws/3580345/onderhandelen-is-de-wereld-op-zijn-kop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3fd4cd5e-7591-11e9-b1c7-02d2fb1aa1d7.jpg"
---

<p class="intro">De bezetting van een varkenshouderij door dierenactivisten in Boxtel stuit op onbegrip van minister Schouten (Landbouw). „Het bezetten van een boerenbedrijf als je het ergens niet mee eens bent, is onacceptabel.”</p> <p>De CU-bewindsvrouw komt op voor de gedupeerde boeren: „Dit is een van de bedrijven die ons voorzien in ons dagelijks voedsel. Dat moeten zij kunnen doen zonder continu over hun schouder te hoeven kijken en geïntimideerd te worden.”</p><p>Zo’n honderd radicale activisten hebben zich binnen het bedrijf verschanst. Volgens de politie staan buiten het pand nog eens tientallen sympathisanten. De politie Oost-Brabant liet rond vier uur vanmiddag weten dat ze bezig zijn met ’onderhandelen’.</p><p>’Belachelijk’</p><p>Marc Calon, voorzitter van LTO Nederland, vindt het ‘belachelijk’ dat de Politie Oost-Brabant niet harder optreedt tegen circa tweehonderd dierextremisten die in Boxtel op klaarlichte dag een boerderij zijn binnengevallen en een stal met varkens bezet houden.</p><p>,,En dan gaat de politie ‘onderhandelen’? Dat is de wereld op zijn kop!”, foetert Calon. De land- en tuinbouworganisatie meent dat de actievoerders geen enkele recht hebben om zich ongevraagd de toegang te verschaffen tot boerderijstallen. Bovendien bestaat het risico dat ze allerlei ziekten meeslepen. De politie zou de activisten allang van het erf moeten verwijderen, meent de LTO-voorzitter.</p><p>’Beetje idioot’</p><p>Dat de internationale dieractivisten uitgerekend in Nederland een stal bezetten noemt Calon bovendien ,,een beetje idioot”. Volgens LTO voldoet de Brabantse varkenshouder, net als zijn Nederlandse collega’s, aan de strengste welzijnseisen van heel Europa.</p><p>Calon: ,,Deze boer houdt zich gewoon aan de Nederlandse wetten. Dan kun je toch niet bij zo iemand inbreken? Wat zouden we ervan vinden als activisten hier of daar uit onvrede kantoorgebouwen gaan bezetten?”</p><p>Ook in de Tweede Kamer vinden politici de actie van de club ’Meat the Victims’ smakeloos. VVD en CDA maken zich al langer druk over bedreigingen aan het adres van boeren.</p><p>De twee regeringspartijen willen een debat. „Volstrekt ontoelaatbaar wat hier gebeurt”, reageert CDA-Kamerlid Jaco Geurts. Zijn collega van de VVD Helma Lodders is woedend: „Dit mogen we niet tolereren. Van hardwerkende veehouders en hun bezittingen blijf je af!”</p><p>Gewonde varkens</p><p>Woordvoerder Jonathan Loogman stelt dat de bezetters van de organisatie Meat the Victim een persconferentie willen houden in de stal. ,,Zodat Nederland kan zien welk leed zich hier afspeelt.” Ook stelt Loogman dat er zieke en gewonde varkens zouden zijn aangetroffen die vrijgelaten zouden moeten worden.</p><p>,,Als er aan onze eisen niet worden voldaan, zullen we hier blijven zitten. Dan zullen er wel arresaties volgen”, aldus de spreekbuis.</p>
