---
layout: post
title: "Leerling mag toch naar examengala dankzij rechter"
date: Thu, 23 May 2019 12:53:17 +0200
category: binnenland
externe_link: "https://www.telegraaf.nl/nieuws/3635700/leerling-mag-toch-naar-examengala-dankzij-rechter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7d1e84b0-7d4e-11e9-8b19-0218eaf05005.png"
---

<p class="intro">Een leerling van het Kalsbeek College in Woerden mag dankzij tussenkomst van de rechter toch naar het examengala van de school. Eerder werd hem de toegang ontzegd, omdat hij zich volgens het college op de laatste schooldag had misdragen. Maar dat is te kort door de bocht, oordeelt de rechter.</p> <p>Het Kalsbeek College had de leerlingen in aanloop naar de laatste schooldag nog zo gewaarschuwd: wie zich misdraagt, mag niet naar het gala na de examens. Toch was het op woensdag 17 april 2019 raak. Zo’n dertig leerlingen sloot het schooljaar knallend af met vuurwerk. Ook werd een auto van een docent beklad met verf.</p><p>Van de groep leerlingen werden er door personeel van de school twaalf herkend tijdens de kwajongensstreken. Ze krijgen allemaal te horen dat ze niet meer welkom zijn op het eindejaarsgala.</p><p>Hoor en wederhoor</p><p>Een van hen is het daar niet mee eens en sleept de school in een kort geding voor de rechter. Weliswaar reed hij de bewuste ochtend op zijn scooter rondom de school, maar hij nam naar eigen zeggen niet deel aan de acties. De school deelde het besluit onverbiddelijk mee, zonder eerst verhaal te halen bij de leerling. Dat neemt de voorzieningenrechter van de rechtbank Midden-Nederland de school kwalijk.</p><p>„Het gaat om een afsluiting van een schooltijd, het ontzeggen van de toegang tot deze afsluiting – het examengala – is een vergaand besluit. Er had hoor en wederhoor toegepast moeten worden voordat het besluit genomen werd, de school heeft dit nagelaten”, aldus de rechtbank.</p>
