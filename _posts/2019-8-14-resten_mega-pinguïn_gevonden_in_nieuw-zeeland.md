---
layout: post
title: "Resten mega-pinguïn gevonden in Nieuw-Zeeland"
date: Wed, 14 Aug 2019 21:12:31 +0200
category: opmerkelijk
externe_link: "https://www.telegraaf.nl/lifestyle/2002219384/resten-mega-pinguin-gevonden-in-nieuw-zeeland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5efa913e-bf31-11e9-8347-0255c322e81b.jpg"
---

<p class="intro">In het Nieuw-Zeelandse dorpje Waipara zijn botten gevonden van een pinguïn die zo groot was als een mens, melden verschillende Nieuw-Zeelandse media woensdag. Het dier zou 56 tot 66 miljoen jaar geleden hebben geleefd. De pinguïn was ongeveer 1,60 meter lang en woog 80 kilogram.</p> <p>Onderzoekers die de fossielen bestuderen, zeggen dat de pinguïn meer zwom dan hun soortgenoten die nu leven. Ook hadden ze grotere voeten en waren de dieren toen nog niet gewend om rechtop te staan. Op de plek waar de botresten werden gevonden lagen ook skeletten van vijf andere pinguïns.</p><p>De ontdekking volgt op de vondst van ’s werelds grootste papegaai vorige week in Noord-Otago, in het zuiden van Nieuw-Zeeland. Deze resten zullen later dit jaar in het prehistorische Canterbury Museum te zien zijn. Of dat ook geldt voor de fossielen van de pinguïn is onduidelijk.</p>
