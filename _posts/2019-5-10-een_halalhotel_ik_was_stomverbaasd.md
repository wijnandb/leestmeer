---
layout: post
title: "Een halalhotel? Ik was stomverbaasd"
date: Fri, 10 May 2019 13:00:00 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/halalhotels-halalkippen-halalstickers-alles-is-ineens-halal~b0531947/"
feature_image: "https://images1.persgroep.net/rcs/ZN-l7aCftulUrrLvZOLFAjcYThE/diocontent/147450235/_crop/0/323/4223/4223/_fill/320/320?appId=93a17a8fd81db0de025c8abd1cca1279&quality=0.85"
---

Een vriendin van me is op vakantie geweest naar zo’n all-inclusive resort waar je lui aan het zwembad kunt liggen, af en toe jezelf omhoog hijst om een hippe winkelstraat te ‘ontdekken’ en verder geen denkkracht hoeft te besteden aan het eten aangezien er driemaal daags een buffet klaarstaat waar drie weeshuizen een week op kunnen draaien. Even lekker bijkomen, heet dat. Ik heb vorig jaar voor het eerst zo’n all-inclusive uitgeprobeerd en moet bekennen dat ik het hemels vond. Er was namelijk een crèche met een kinderboerderij op het terrein waar pasgeboren schildpadjes rondkropen waardoor mijn kinderen uren zoet waren. Een gouden vondst.
