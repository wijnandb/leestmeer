---
layout: post
title: "Iserbyt verrast met zege in Iowa, Van der Haar zesde"
date: Sun, 15 Sep 2019 00:10:23 +0200
categories: 
- sport 
- wielrennen 
externe_link: "https://nos.nl/l/2301768"
feature_image: "https://nos.nl/data/image/2019/09/15/577337/1008x567.jpg"
aantal: 192
unieke: 130
bron: "NOS"
---

<p>Eli Iserbyt heeft de eerste veldrit in het nieuwe wereldbekerseizoen op zijn naam geschreven. De 21-jarige Belg, die twee keer wereldkampioen werd bij de beloften, toonde zich in Iowa City duidelijk de sterkste.</p>
<p>Zonder wereldkampioen Mathieu van der Poel, die de WK op de weg als hoofddoel heeft, en de geblesseerde topper Wout van Aert gold Toon Aerts als favoriet. Aerts won in 2018 de eerste twee veldritten en legde zo de basis voor de eindzege in het wereldbekerklassement.</p>
<p>Nu moest Aerts zijn jongere landgenoot twee rondes voor het einde laten gaan. De strijd om plek drie was spannender: Daan Soete won het sprintje van Gianni Vermeersch en Laurens Sweeck. Lars van der Haar werd zesde en was daarmee de enige niet-Belg in de toptien.</p>
<h2>Rochette wint bij de vrouwen</h2>
<p>Later op de dag pakte Maghalie Rochette verrassend de winst bij de vrouwen. De Canadese won nog nooit een grote mondiale wedstrijd, maar in Iowa liet ze de concurrentie achter zich. De 41-jarige veterane Katerina Nash volgde op zeven seconden als tweede. De Amerikaanse Clara Honsinger (22) voltooide het podium.</p>
<p>Inge van der Heijden eindigde op de vierde plek als beste Nederlandse.</p>
