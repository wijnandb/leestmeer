---
layout: post
title: "Christina Aguilera wordt Disney Legend"
date: Tue, 09 Jul 2019 09:40:00 +0200
category: entertainment
externe_link: "https://www.telegraaf.nl/entertainment/1938829389/christina-aguilera-wordt-disney-legend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f468459e-a218-11e9-bfcb-02d2fb1aa1d7.jpg"
---

<p class="intro">Christina Aguilera is toegevoegd aan de lijst met mensen die volgende maand worden uitgeroepen tot Disney Legends. Dat kondigde het entertainmentbedrijf maandag aan.</p> <p>De zangeres werd als kind bekend als lid van de Mickey Mouse Club en zong later het nummer Reflection van de soundtrack van Mulan. Christina reageerde op Twitter op het nieuws. „Wat een eer! Ik blijf altijd een Disney kid”, liet ze daar maandag weten.</p><p>Eerder werd al aangekondigd dat onder meer Robert Downey Jr., Jon Favreau, James Earl Jones, Bette Midler, Kenny Ortega, Diane Sawyer en Hans Zimmer zich dit jaar bij de Disney Legends mogen voegen.</p><p>De Legends vormen de eigen Hall of Fame van Disney. Het bedrijf eert met de titel personen die een ’buitengewone en wezenlijke bijdrage hebben geleverd aan de Walt Disney Company’. Eerder aangewezen Legends zijn onder meer Julie Andrews, Walts neefje Roy E. Disney en weduwe Lillian, George Lucas, Oprah Winfrey, Carrie Fisher en componisten Alan Menken, Phil Collins en Elton John.</p><p>De ceremonie vindt elke twee jaar plaats op Disneyfanbeurs D23, die dit jaar het laatste weekend van augustus wordt gehouden in het Californische Anaheim.</p>
