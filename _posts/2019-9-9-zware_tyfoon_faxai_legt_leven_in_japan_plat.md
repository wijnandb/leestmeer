---
layout: post
title: "Zware tyfoon Faxai legt leven in Japan plat"
date: Mon, 09 Sep 2019 07:10:36 +0200
category: buitenland
externe_link: "https://www.telegraaf.nl/nieuws/58296001/zware-tyfoon-faxai-legt-leven-in-japan-plat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/28aa7b2e-d2c0-11e9-9a37-02c309bc01c1.jpg"
---

<p class="intro">In de Japanse hoofdstad Tokio en wijde omgeving is nagenoeg het hele openbare leven tot stilstand gekomen bij het aan land gaan van de zwaarste tyfoon in jaren. In het land worden windsnelheden van meer dan 200 kilometer per uur gemeten. Bijna een miljoen huizen zitten zonder stroom.</p> <p>De 36 miljoen inwoners van de regio wordt geadviseerd niet naar buiten te gaan als dat niet strikt noodzakelijk is. Weinig mensen zullen maandag aan het werk kunnen gaan, zo meldt tv-zender NHK. Een vrouw raakte zwaargewond nadat een elektriciteitsmast op haar huis terechtkwam.</p><p>Verder treden rivieren buiten hun oevers en het trein- en vliegverkeer is nagenoeg geheel stilgevallen. Veel spoorwegen zijn onbruikbaar vanwege omgewaaide bomen op het spoor. Ongeveer 5000 mensen moesten noodgedwongen tijdelijk hun huis verlaten.</p><p>De storm heeft de vrouwennaam Faxai gekregen. Per jaar wordt Japan getroffen door gemiddeld vier tot vijf zware stormen. Het is echter ongebruikelijk dat stormen in de buurt van de hoofdstad aan land komen.</p>
