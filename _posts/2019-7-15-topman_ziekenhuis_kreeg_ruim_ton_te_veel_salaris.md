---
layout: post
title: "Topman ziekenhuis kreeg ruim ton te veel salaris"
date: Mon, 15 Jul 2019 15:21:38 +0200
categories: 
- entertainment 
- opinie 
externe_link: "https://www.telegraaf.nl/financieel/388789991/topman-ziekenhuis-kreeg-ruim-ton-te-veel-salaris"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/79bced32-a703-11e9-a792-02d1dbdc35d1.jpg"
---

<p class="intro">Jos Aartsen, de bestuursvoorzitter van het academische ziekenhuis in Groningen UMCG, heeft tussen 2012 en 2018 maar liefst €124.000 te veel aan salaris ontvangen. De bestuurder, die eind dit jaar opstapt, betaalt het bedrag terug.</p> <p>Onderzoek van RTLZ wees uit dat Aartsen meer salaris heeft ontvangen dan volgens de Wet Normering Topinkomens (WNT) is toegestaan.</p><p>Het UMCG is met een omzet van bijna €1,4 miljard en ruim 12.000 medewerkers een van de grootste ziekenhuizen van Nederland. Aartsen verdiende als bestuursvoorzitter ruim €310.000, meer dan de WNT uit 2013 zorgbestuurders toestaat.</p><p>Overgang</p><p>Omdat Aartsen echter in 2012 begon, was er voor hem nog een overgangsregeling. RTLZ becijferde echter dat de topman alsnog meer verdiende dan volgens de overgangsregeling toegestaan.</p><p>Tussen 2013 en 2016 zelfs €103.000. In 2017 ging het om ruim €12.000 en in 2018 om ruim €9000. In totaal gaat het om ruim €124.000.</p><p>Terugbetalen</p><p>Externe toezichthouder CIBG wees het ziekenhuis op de onjuiste interpretatie van de regelgeving volgens de WNT. Aartsen moet het bedrag terugbetalen.</p><p>Het UMCG heeft met hem afgesproken dat hij dit binnen een jaar doet. In februari kondigde de topman aan eind dit jaar te vertrekken.</p>
