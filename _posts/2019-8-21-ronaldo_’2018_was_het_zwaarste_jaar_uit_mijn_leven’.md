---
layout: post
title: "Ronaldo: ’2018 was het zwaarste jaar uit mijn leven’"
date: Wed, 21 Aug 2019 18:32:30 +0200
categories: 
- entertainment 
- gossip 
externe_link: "https://www.telegraaf.nl/entertainment/1650810884/ronaldo-2018-was-het-zwaarste-jaar-uit-mijn-leven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c6e73068-c431-11e9-a461-02d2fb1aa1d7.jpg"
---

<p class="intro">Het is alweer een jaar geleden dat Cristiano Ronaldo voor de rechter werd gesleept door de Amerikaanse Kathryn Mayorga, omdat hij haar verkracht zou hebben. De voetballer zou haar maar liefst 375.000 dollar hebben betaald om te zwijgen, maar dat bleek de vrouw niet langer te kunnen waarna ze in een uitgebreid interview met Der Spiegel haar verhaal deed. Ronaldo reageert nu voor het eerst op wat deze zaak met hem heeft gedaan.</p> <p>Maandenlang liet Ronaldo het woord aan zijn advocaten en liet hij enkel weten onschuldig te zijn. Er zou volgens de voetballer wel sprake zijn geweest van seks, maar volgens hem was dit met wederzijdse instemming. „Ik ontken ten stelligste de beschuldigingen die tegen mij worden uitgesproken. Verkrachting is een afschuwelijke misdaad die ingaat tegen alles wat ik ben en waarin ik geloof.”</p><p>In juli dit jaar werd bekend dat de zaak geseponeerd is. De vermeende verkrachting kon niet onomstotelijk worden bewezen, mede doordat de gebeurtenis uit 2009 dateert.</p><p>„Het doet pijn als de mensen je eer in twijfel trekken”, reageert hij in interview met het Portugese TVI. „Heel veel pijn. Vooral omdat ik een grote familie heb, een vriendin en een intelligente zoon die al heel veel begrijpt. Daar voel ik mij niet goed bij. Maar nogmaals, mijn onschuld is bewezen en daar ben ik trots op. Dit was het zwaarste jaar uit mijn leven.”</p><p>Onlangs werd bekend dat Ronaldo inderdaad 375.000 aan Mayorga heeft betaald. Middels een civiele rechtszaak probeert de vrouw nu onder deze geheimhoudingsovereenkomst uit te komen.</p>
