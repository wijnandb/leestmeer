---
layout: post
title: "Berging rampschip Donau begonnen, vier lichamen gevonden"
date: Tue, 11 Jun 2019 08:19:33 +0200
category: buitenland
externe_link: "http://feeds.nos.nl/~r/nosnieuwsbuitenland/~3/UKl8tlvrEFg/2288511"
feature_image: "https://nos.nl/data/image/2019/06/11/556009/1008x567.jpg"
---

<p>Bij het bergen van de rondvaartboot die twee weken geleden zonk op de Donau bij Boedapest zijn vanochtend vier lichamen gevonden.</p>
<p>"Duikers hebben hebben vier lichamen uit de romp van de boot gehaald. Daar zaten waarschijnlijk ook de meeste passagiers toen de boot zonk", zegt correspondent Mitra Nazar.</p>
<h2>Moeilijke operatie</h2>
<p>De berging is vanochtend vroeg begonnen. Volgens Nazar is het een moeilijke operatie. "De boot ligt al twee weken op de bodem van de rivier en is 70 jaar oud. Men is bang dat de boot misschien niet in zijn geheel boven water gehaald kan worden."</p>
<p>Er zijn vier riemen om de boot geplaatst. Het schip wordt nu met behulp van een drijvende kraan voorzichtig opgetakeld. De berging was eerder uitgesteld vanwege het slechte weer en de hoge waterstand van de Donau.</p>
<p>De rondvaartboot met aan boord veel Koreaanse toeristen was op 29 mei overvaren door een groot cruiseschip en meteen gezonken. Bij het ongeluk kwamen twintig mensen om het leven. Het aantal vermisten stond tot vandaag op acht.</p>
<p>Door het water beetje bij beetje uit de boot te pompen hopen de bergers ook nog de lichamen van de laatste vier vermisten te vinden.</p>
<h2>Roekeloos varen</h2>
<p>De kapitein van het 135 meter lange cruiseschip de Viking Sigyn is na het ongeluk gearresteerd. De 64-jarige man uit Oekra√Øne wordt verdacht van roekeloos varen. Ook zou hij na het ongeluk informatie van zijn telefoon hebben gewist. De kapitein zelf houdt vol dat hij onschuldig is.</p>
<p>Vorige week maakte de Hongaarse justitie bekend dat de kapitein in april betrokken was bij een bootongeluk in Nederland. Waar dat was, is niet duidelijk.</p><img src="http://feeds.feedburner.com/~r/nosnieuwsbuitenland/~4/UKl8tlvrEFg" height="1" width="1" alt=""/>
