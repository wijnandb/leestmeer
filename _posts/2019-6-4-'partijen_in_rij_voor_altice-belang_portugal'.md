---
layout: post
title: "'Partijen in rij voor Altice-belang Portugal'"
date: Tue, 04 Jun 2019 21:10:09 +0200
category: financieel
externe_link: "https://www.telegraaf.nl/financieel/874266778/partijen-in-rij-voor-altice-belang-portugal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/33340318-8701-11e9-b4d0-02c309bc01c1.jpg"
---

<p class="intro">Verschillende partijen zouden zich bij Altice Europe hebben gemeld voor een belang in het Portugese glasvezelnetwerk van het kabel- en telecombedrijf. Eén van de partijen die een finaal bod zou hebben gedaan is investeerder Antin Infrastructure, zo meldde persbureau Bloomberg op basis van bronnen.</p> <p>Altice Europe zou een ​​belang in zijn Portugese glasvezelnetwerkactiviteiten via een veilingproces willen verkopen. Het aan de Amsterdam genoteerde bedrijf heeft geld nodig om zijn schuldenberg te verkleinen. Daarnaast zoekt het partners om investeringen mogelijk te maken.</p><p>De bieders zouden de waarde van de het Portugese glasvezelnetwerk hebben geraamd op 3 miljard tot 4 miljard euro. Dat is minder dan de 5 miljard euro die Altice voor ogen had. Altice heeft overigens formeel nog niet gemeld dat het een belang van de hand doet. Het bedrijf zegt de opties voor zijn Portugese activiteiten te onderzoeken.</p>
