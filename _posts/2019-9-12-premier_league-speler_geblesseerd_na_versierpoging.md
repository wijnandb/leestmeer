---
layout: post
title: "Premier League-speler geblesseerd na versierpoging"
date: Thu, 12 Sep 2019 19:14:00 +0200
category: sport
externe_link: "https://www.telegraaf.nl/sport/1069025431/premier-league-speler-geblesseerd-na-versierpoging"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/64c16f38-d585-11e9-b0b0-02c309bc01c1.jpg"
aantal: 221
unieke: 159
bron: "De Telegraaf"
---

<p class="intro">Danny Drinkwater kan de komende twee weken niet spelen voor Burnley.</p> <p>De van Chelsea gehuurde speler heeft een blessure aan de enkel opgelopen, nadat hij na een bezoek aan een nachtclub door enkele mensen zou zijn aangevallen.</p><p>Volgens coach Sean Dyche staat de club volledig achter de speler. „Natuurlijk is het vervelend dat hij bij dit incident betrokken is. Dat weet hij zelf ook wel. Gelukkig heeft hij geen al te serieuze blessure opgelopen. We verwachten hem snel weer terug.”</p><p>’Breek zijn benen’</p><p>De 29-jarige Drinkwater, door Chelsea uitgeleend aan Burnley, kreeg het aan de stok met zijn collega-voetballer Kgosi Ntlhe in een nachtclub in Manchester tijdens een avondje stappen waarbij hij iets anders had gedronken dan water.</p><p>Ntlhe, van Scunthorpe United, dat uitkomt in de League Two, vroeg Drinkwater om zijn vrouw met rust te laten toen hij die probeerde te versieren. „Het kan me niet schelen man, ze gaat met mij mee naar huis.” Daarop sloeg de vlam in de pan.</p><p>Nadat Drinkwater de club was uitgegooid werd hij op straat ook nog een te grazen genomen door zes man. De aanvallers sprongen op zijn enkels en schreeuwden: „Breek zijn benen.” The Sun citeert een ooggetuige: „Het zag er verschrikkelijk uit. Overal zat bloed.</p><p>Drinkwater heeft ook wat interlands achter zijn naam staan. Hij debuteerde in 2016 in een duel met het Nederlands elftal.</p>
