---
layout: post
title: "Breda haakt af: financieel risico Songfestival te groot"
date: Mon, 01 Jul 2019 11:40:36 +0200
category: entertainment
externe_link: "https://www.telegraaf.nl/entertainment/1810085045/breda-haakt-af-financieel-risico-songfestival-te-groot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4878fc7c-9be4-11e9-80ed-02d2fb1aa1d7.jpg"
---

<p class="intro">Het Eurovisiesongfestival vindt volgend jaar niet plaats in Breda. De stad laat maandag weten niet meer mee te dingen vanwege de grote financiële risico’s die bij de organisatie van het evenement horen.</p> <p>Breda wilde het liedjesfestijn houden in de evenementenhal Breepark. Hoewel die locatie aan de eisen zou voldoen, stapt de stad toch uit de race. „Uit een nadere toelichting op de spelregels van dit bijzondere evenement lijkt het erop dat de totale garantie voor het aanzienlijke bedrag eenzijdig door de gemeente afgegeven moet worden. Dit is niet realistisch. Zeker omdat het event niet alleen promotie voor Breda, maar voor heel Nederland oplevert”, aldus Daan Quaars, wethouder evenementen van Breda.</p><p>In totaal zijn er nu nog zes steden en regio’s die het songfestival willen huisvesten: Amsterdam, Rotterdam, Utrecht, Maastricht/Limburg, Arnhem en Den Bosch. Leeuwarden en Den Haag trokken zich eerder al terug.</p>
