---
layout: post
title: "Drama op springkussen: kleuter ernstig gewond"
date: Sun, 26 May 2019 10:31:00 +0200
categories: 
- entertainment 
- opinie 
externe_link: "https://www.telegraaf.nl/nieuws/3647779/drama-op-springkussen-kleuter-ernstig-gewond"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a376aaf4-7f90-11e9-8c0d-02d2fb1aa1d7.jpg"
---

<p class="intro">Een 5-jarig jongetje uit Rucphen is zaterdag in zijn woonplaats ernstig gewond geraakt op een springkussen. Dat gebeurde toen het springkussen plotseling in elkaar zakte.</p> <p>Het ongeval gebeurde rond 20.00 uur in een sportpark aan de Sprundelseweg in het Brabantse dorp. De hulpdiensten rukten massaal uit. Wat de oorzaak van het ongeval is, kon de politie zondag nog niet zeggen. Het jongetje is in zorgwekkende toestand per traumahelikopter naar het Erasmusziekenhuis in Rotterdam gebracht.</p><p>Politie en de Nederlandse Voedsel en Waren Autoriteit (NVWA) doen onderzoek naar het ongeval. Het springkussen is in beslag genomen.</p><p>Voetbalvereniging RSV uit Rucphen spreekt van een drama. Het ongeval gebeurde volgens RSV op de stormbaan tijdens een jeugddag. De club heeft alle activiteiten voor de komende week afgelast. Dat betekent onder meer dat thuiswedstrijden en een zeskamp niet doorgaan.</p>
