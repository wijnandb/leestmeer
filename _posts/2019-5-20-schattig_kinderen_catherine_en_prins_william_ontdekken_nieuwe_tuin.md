---
layout: post
title: "Schattig: kinderen Catherine en prins William ontdekken nieuwe tuin"
date: Mon, 20 May 2019 09:22:53 +0200
categories: 
- entertainment 
- royalty 
externe_link: "https://www.telegraaf.nl/entertainment/3613612/schattig-kinderen-catherine-en-prins-william-ontdekken-nieuwe-tuin"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1506b896-7ad0-11e9-a596-02d2fb1aa1d7.jpg"
---

<p class="intro">Catherine, de echtgenote van de Britse prins William, heeft een showtuin ontworpen voor de Chelsea Flower Show in Londen, met veel varens en natuurlijk groen om het belang van natuur te benadrukken voor het welzijn van kinderen en volwassenen. Nu de tuin af is, nodigde ze haar man en kinderen uit om die als eerste te bewonderen en de touwschommel uit te proberen.</p> <p>In de Back to Nature Garden bevindt zich naast een touwschommel een hoge boomhut en een beek met watervallen. Op Instagram deelt Kensington Palace een groot aantal foto’s van het resultaat. Catherine’s kinderen prins George, prinses Charlotte en prins Louis hebben haar de afgelopen maanden geholpen met het verzamelen van mos, bladeren en twijgen om de tuin te decoreren.</p><p>„Het is een natuurlijke, spannende ruimte geworden voor kinderen en volwassenen om te ontdekken”, vertelde ze voorafgaande aan de opening op maandag. „Ik heb echt het gevoel dat de natuur en buitenshuis actief zijn van grote invloed zijn op het welzijn van kinderen. Door op jonge leeftijd veel tijd buitenshuis door te brengen kan je voor kinderen een basis leggen om later gelukkige, gezonde volwassenen te worden”, schrijft ze op Instagram.</p><p>Catherine ontwierp haar tuin niet alleen. Ze kreeg hulp van landschapsarchitecten Andree Davies en Adam White.</p><p>De Chelsea Flower Show gaat maandag open voor pers en gasten en is van dinsdag tot en met zaterdag voor publiek toegankelijk. De beroemde Britse bloemen- en plantententoonstelling kan elk jaar rekenen op veel aandacht van de koninklijke familie.</p>
