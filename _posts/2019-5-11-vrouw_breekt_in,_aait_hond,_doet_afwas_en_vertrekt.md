---
layout: post
title: "Vrouw breekt in, aait hond, doet afwas en vertrekt"
date: Sat, 11 May 2019 12:01:36 +0200
category: buitenland
externe_link: "https://www.telegraaf.nl/nieuws/3571607/vrouw-breekt-in-aait-hond-doet-afwas-en-vertrekt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a4aa1e18-73e9-11e9-9df2-0255c322e81b.jpg"
---

<p class="intro">Een vrouw is maandag in Hamden, Ohio gearresteerd nadat ze heeft ingebroken in een woning. Daar aaide de vrouw de familiehond, ze deed de afwas en vertrok vervolgens weer. Dat maakte de politie van Vinton County Sheriff's Office vrijdag bekend.</p> <p>De chef van de lokale politie zei maandag gebeld te zijn over een vermeende inbraak in Hamden, iets onder Columbus. Agenten kwamen ter plaatse en spraken met een getuige die zag dat de vrouw het huis was binnengegaan.</p><p>Volgens de getuige ging de vrouw via de achterdeur naar binnen, waarna ze de hond aaide en zich nuttig maakte in de keuken.</p><p>Betrapt</p><p>Terwijl politie-agenten met de getuige in gesprek waren, werd de politiebaas opnieuw gebeld. De vrouw die aan de beschrijving voldeed, was gezien terwijl ze bij andere huizen in de buurt aanklopte.</p><p>De vrouw, Cheyenne Ewing, bleek verdovende middelen te hebben gebruikt.</p><p>Uiteindelijk is Ewing gearresteerd wegens inbraak. Ze zit nu in de gevangenis van Southeastern Ohio Regional Jail in Nelsonville. Ze kan vrijkomen na betaling van $10.000 borg.</p>
