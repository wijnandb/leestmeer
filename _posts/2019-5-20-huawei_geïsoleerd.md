---
layout: post
title: "Huawei geïsoleerd"
date: Mon, 20 May 2019 07:25:00 +0200
categories: 
- financieel 
- koersen 
externe_link: "https://www.telegraaf.nl/financieel/3613236/huawei-geisoleerd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1c86b25e-7acd-11e9-8488-0218eaf05005.jpg"
---

<p class="intro">Google heeft de toegang van telefoonmaker Huawei tot het besturingssysteem Android beperkt. Dat bevestigt Google na berichtgeving van persbureau Reuters en het Amerikaanse medium The Verge.</p> <p>Google volgt daarmee nieuwe, strengere regels van het Amerikaanse ministerie van Economische Zaken voor het Chinese telefoonbedrijf. Alle zaken die Google met Huawei deed zijn opgeschort, behalve als ze via het open net gaan. Alle overdrachten van hardware en software zijn stopgezet.</p><p>„Google houdt zich hiermee aan de oproep van de Amerikaanse overheid”, zegt een woordvoerder van het technologiebedrijf. Google heeft ook laten weten dat er voor Huawei-telefoons die al in gebruik zijn, niets verandert.</p><p>Huawei kan hierdoor alleen nog gebruikmaken van de meest eenvoudige versie van Android, het Android Open Source Project (AOSP). Belangrijke Google-apps en updates kunnen daardoor niet meer worden gebruikt door Huawei. Wat de impact hiervan voor mensen met een Huawei-telefoon precies is, moet nog blijken.</p><p>In de Verenigde Staten is er angst dat de Chinese overheid de netwerken van Huawei gebruikt om te spioneren. Het bedrijf ontkent dat dit mogelijk is en zegt dat alle apparatuur veilig te gebruiken is.</p><p>Niettemin krijgt Huawei ook minder onderdelen geleverd van Amerikaanse bedrijven. De chipmakers Intel, Qualcomm en Broadcom hebben hun medewerkers opgedragen geen onderdelen meer te leveren aan Huawei.</p>
