---
layout: post
title: "Zuckerberg erkent fouten bij gemanipuleerde video 'dronken' Pelosi"
date: Thu, 27 Jun 2019 03:41:26 +0200
category: buitenland
externe_link: "http://feeds.nos.nl/~r/nosnieuwsbuitenland/~3/5RiUxNuX2vg/2290852"
feature_image: "https://nos.nl/data/image/2019/06/27/559427/1008x567.jpg"
---

<p>Facebook-topman Zuckerberg erkent dat zijn bedrijf te laat heeft ingegrepen bij een gemanipuleerde video van de Democratische leider Pelosi. Op een conferentie in Colorado sprak hij van een "fout in de uitvoering van onze kant".</p>
<p>Bij de video van Pelosi was haar stem vertraagd, waardoor het leek alsof ze had gedronken.</p>
<p>YouTube haalde de video van zijn platform maar Facebook weigerde dat. Wel kreeg de video een lagere prioriteit, wat het bereik zou moeten verkleinen. Pelosi, de voorzitter van het Huis van Afgevaardigden, oordeelde vanwege de kwestie vernietigend over Facebook.</p>
<p>Zuckerberg zegt nu dat hun systeem de video te laat herkende als nep en dat hij daardoor meer exposure kreeg dan had gemogen. Het bedrijf wil de komende tijd beleid gaan ontwikkelen voor dergelijke gemanipuleerde video's.</p>
<p>Uit protest tegen de weigering van Facebook om de video weg te halen, verscheen overigens niet veel later een gemanipuleerde video van Zuckerberg op Instagram, waarvan Facebook eigenaar is. Ook die video werd niet van het platform gehaald.</p><img src="http://feeds.feedburner.com/~r/nosnieuwsbuitenland/~4/5RiUxNuX2vg" height="1" width="1" alt=""/>
