---
layout: post
title: "Pieter-Christiaan en Bernhard genieten na van raceweekend"
date: Mon, 27 May 2019 23:24:40 +0200
categories: 
- entertainment 
- royalty 
externe_link: "https://www.telegraaf.nl/entertainment/3657204/pieter-christiaan-en-bernhard-genieten-na-van-raceweekend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e84efea2-80c5-11e9-955d-0218eaf05005.png"
---

<p class="intro">Prins Bernhard en prins Pieter-Christiaan hebben een weekendje Monaco achter de rug. De twee broers waren naar het vorstendom afgereisd om de Formule 1-race in de straten van Monte Carlo van dichtbij mee te maken. Bernhard, eigenaar van het circuit van Zandvoort, kon zo alvast de kunst afkijken voor wanneer de F1 volgend jaar naar Nederland komt.</p> <p>„Super weekend”, schrijft Bernhard op Instagram bij een foto waar hij en Pieter-Christiaan, getooid met een F1-petje, samen op staan.</p><p>Ook Pieter-Christiaan keek maandag via sociale media terug op de race, waarin Max Verstappen net buiten het podium eindigde. „Wat een atmosfeer. Leek briljant, inhalen in de pit maar werd afgestraft waardoor Lewis uiteindelijk door Max achter zich te houden won en geen NL vlag op podium. Wel uithoudingsvermogen hebben voor zo’n weekend.”</p><p>De Nederlanders waren niet de enige royals afgelopen weekeinde in Monaco. Uiteraard waren prins Albert en prinses Charlene van Monaco van de partij. Zij waren onder anderen bij de prijsuitreiking aanwezig. Ook de Zweedse koning Carl Gustaf en zijn zoon prins Carl Philip, zelf ook actief in de racerij, reisden af naar Zuid-Europa.</p>
