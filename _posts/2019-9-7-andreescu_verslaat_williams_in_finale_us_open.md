---
layout: post
title: "Andreescu verslaat Williams in finale US Open"
date: Sat, 07 Sep 2019 23:59:35 +0200
category: sport
externe_link: "https://nos.nl/l/2300786"
feature_image: "https://nos.nl/data/image/2019/09/07/575747/1008x567.jpg"
---

<p>Bianca Andreescu heeft de US Open op haar naam geschreven. De 19-jarige Canadese was in de finale met 6-3, 7-5 te sterk voor Serena Williams.</p>
<p>Andreescu stond twaalf maanden geleden nog buiten de top-200 van de wereldranglijst en verloor in de eerste ronde van het kwalificatietoernooi in New York. Dit jaar won ze de hoogaangeschreven toernooien in Indian Wells en Toronto en kwam ze als de nummer 15 van de wereld aan op de US Open.</p>
<p>Williams speelde alweer haar tiende US Open-finale, terwijl Andreescu voor het eerst in de finale van een grandslamtoernooi stond. Toen Williams twintig jaar geleden de US Open voor de eerste keer (van zes in totaal) won, was de 19-jarige Andreescu nog niet geboren.</p>
<p>De 37-jarige Amerikaanse blijft daardoor opnieuw op 23 grandslamtitels steken, een minder dan het recordaantal van Margaret Court.</p>
<p>Het record van Court uit de jaren zeventig was een belangrijke drijfveer voor Williams om vorig jaar terug te keren na de geboorte van haar kind. Ze speelde sindsdien ze vier grandslamfinales, die ze allemaal verloor.</p>
