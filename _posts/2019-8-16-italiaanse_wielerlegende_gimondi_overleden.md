---
layout: post
title: "Italiaanse wielerlegende Gimondi overleden"
date: Fri, 16 Aug 2019 21:16:28 +0200
categories: 
- sport 
- wielrennen 
externe_link: "https://www.telegraaf.nl/sport/65600188/italiaanse-wielerlegende-gimondi-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/154ef07c-c079-11e9-8555-0218eaf05005.jpg"
---

<p class="intro">Wielerlegende Felice Gimondi is op 76-jarige leeftijd overleden. Tijdens het zwemmen werd hij getroffen door een hartinfarct. De medici die snel ter plekke waren konden hem niet meer redden.</p> <p>Gimondi won drie keer de Giro (in 1967, 1969 en 1976), een keer de Tour (in 1965) en een keer de Vuelta (in 1968). De Italiaan behoort tot een exclusief clubje van zeven renners die de drie grote rondes op hun erelijst hebben staan. Eddy Merckx, Jacques Anquetil, Bernard Hinault, Alberto Contador, Vincenzo Nibali en Chris Froome hebben die trilogie eveneens voltooid.</p><p>In 1973 werd Gimondi wereldkampioen in Barcelona. Hij won ook klassiekers als Milaan-Sanremo (in 1974), Parijs-Roubaix (in 1966) en de Ronde van Lombardije (in 1966 en 1973).</p>
