---
layout: post
title: "’Losbandige’ restaurants Teheran op slot door strenge regels islam"
date: Sat, 08 Jun 2019 18:44:40 +0200
category: buitenland
externe_link: "https://www.telegraaf.nl/nieuws/771036666/losbandige-restaurants-teheran-op-slot-door-strenge-regels-islam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/79fc7f8c-8a0d-11e9-8037-0218eaf05005.jpg"
---

<p class="intro">Bijna 550 restaurants en cafés in Teheran zijn door de moslimautoriteiten gesloten, omdat ze zich schuldig maakten aan schendingen van de strenge islamitische regels. Dat maakte de politie in de Iraanse hoofdstad bekend. Bij de grootschalige actie tegen de horecazaken zijn elf arrestaties verricht.</p> <p>De autoriteiten storen zich aan bepaalde reclamefilmpjes van cafés of restaurants op internet. Ook zouden ze ’illegale muziek’ ten gehore brengen en ’aansporen tot losbandigheid’. Mannen en vrouwen in het land leven grotendeels gescheiden. Van vrouwen wordt verwacht dat ze hoofdbedekking dragen.</p><p>De politie hoopt dat het optreden tegen de - in de ogen van de regering - losgeslagen horeca kan worden voortgezet, onder meer met hulp van tipgevers. Er is een speciaal nummer geopend waar klanten zich kunnen beklagen over restaurants en cafés waar immorele daden zouden worden verricht.</p><p>Het sjiitische Iran wordt sinds de Islamitische Revolutie in 1979 autoritair geregeerd door de conservatieve geestelijkheid. De moslimgeestelijke Ali Hosseini Khamenei is de hoogste leider van het land.</p>
