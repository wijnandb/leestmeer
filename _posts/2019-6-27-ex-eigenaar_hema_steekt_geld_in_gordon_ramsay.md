---
layout: post
title: "Ex-eigenaar Hema steekt geld in Gordon Ramsay"
date: Thu, 27 Jun 2019 09:47:43 +0200
categories: 
- financieel 
- koersen 
externe_link: "https://www.telegraaf.nl/financieel/222622846/ex-eigenaar-hema-steekt-geld-in-gordon-ramsay"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d8f771b2-98af-11e9-9168-0217670beecd.jpg"
---

<p class="intro">De voormalige eigenaar van Hema, de Britse investeerder Lion Capital, heeft miljoenen op tafel gelegd om van de Amerikaanse restaurants van sterrenchef Gordon Ramsay een imperium te bouwen. De investeringsmaatschappij financiert honderd nieuwe eetgelegenheden in de Verenigde Staten in de komende vijf jaar.</p> <p>Amerikanen gaan graag naar de bestaande Gordon Ramsay-restaurants, vertelde de beroemde Britse tv-chef deze week tegen zakentijdschrift Forbes. „Het loopt storm. Ik zie continu rijen voor de ingang.” Ramsay heeft verschillende concepten in de VS onder meer in Las Vegas, met bijvoorbeeld een menu met uiteenlopende ’fish and chips’-gerechten of een grillroom waar zijn alom geprezen biefstukken geserveerd worden.</p><p>Het huidige jurylid van het Amerikaanse kookprogramma MasterChef wil zijn naamsbekendheid in de VS te gelde maken. Een onderdeel van dit plan is om meerdere nieuwe concepten aan het aanbod toe te voegen zoals een speciale pizzeria. Volgens Ramsay is Lion Capital de geschikte partner in dit avontuur, omdat die hem van geld voorziet maar hem zakelijk de vrije hand laat.</p>
