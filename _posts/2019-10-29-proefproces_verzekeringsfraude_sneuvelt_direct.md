---
layout: post
title: "Proefproces verzekeringsfraude sneuvelt direct"
date: Tue, 29 Oct 2019 13:35:58 +0100
categories: 
- financieel 
- geld 
externe_link: "https://www.telegraaf.nl/financieel/1560473989/proefproces-verzekeringsfraude-sneuvelt-direct"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/68581a18-fa4a-11e9-ba3b-02d2fb1aa1d7.jpg"
aantal: 160
unieke: 106
bron: "De Telegraaf"
---

<p class="intro">Een proefproces over verzekeringsfraude is al gesneuveld in de voorfase. De rechtbank in Dordrecht oordeelde dinsdag dat het bewijs uit onderzoek van verzekeringsmaatschappijen onvoldoende is om een fraudeur te vervolgen.</p> <p>In de zaak draaide het om een man uit Den Haag die whiplash-klachten zou hebben voorgewend om bijna een ton aan verzekeringsgeld te kunnen opstrijken. Hij zou daartoe nota's en facturen hebben vervalst. Het onderzoek was niet door de politie gedaan, maar door de benadeelde verzekeringsmaatschappij.</p><p>De rechtbank volgde een verzoek van de advocaat van de verdachte om het OM niet-ontvankelijk te verklaren. Dat betekent dat de rechtbank dus niet eens inhoudelijk naar de kwestie heeft gekeken.</p><p>Het OM was er met het proefproces op uit om een oordeel te krijgen van de rechter over deze werkwijze. Justitie zag dit als een methode om verzekeringsfraude effectiever te bestrijden zonder daar extra politiepersoneel voor in te hoeven zetten. Verzekeringsbedrijven hebben in Nederland al honderden mensen in dienst om fraude op te sporen.</p>
