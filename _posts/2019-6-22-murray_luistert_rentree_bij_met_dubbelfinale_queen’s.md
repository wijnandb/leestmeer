---
layout: post
title: "Murray luistert rentree bij met dubbelfinale Queen’s"
date: Sat, 22 Jun 2019 22:24:37 +0200
category: sport
externe_link: "https://www.telegraaf.nl/sport/226158705/murray-luistert-rentree-bij-met-dubbelfinale-queen-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c1cb301e-952b-11e9-b698-02c309bc01c1.jpg"
---

<p class="intro">Andy Murray heeft bij zijn rentree op de baan op het grastoernooi van Queen’s de finale bereikt in het dubbelspel.</p> <p>Zondag treft de Britse tweevoudig Wimbledon-winnaar met zijn dubbelpartner Feliciano Lopez de Amerikaan Rajeev Ram en de Brit Joe Salisbury.</p><p>Murray moest met zijn dubbelpartner Feliciano Lopez twee keer in actie komen zaterdag, maar hij moest eerst lang wachten omdat Lopez daarvoor nog de halve finale in het enkelspel speelde tegen Felix Auger-Aliassime. Na een lange driesetter die Lopez won, kon het duo het restant van de kwartfinale van vrijdag afmaken. Met 6-4, 7-6(3) wonnen de Spanjaard en de Brit van het Engelse koppel Daniel Evans en Ken Skupski.</p><p>Meteen erna speelden Lopez en Murray ook de halve finale tegen het als derde geplaatste duo Henri Kontinen uit Finland en John Peers uit Australië. Die partij wonnen ze in de supertiebreak: 7-5, 6-7(5), 10-7.</p><p>Murray maakt zijn rentree na een heupoperatie, maar komt op Queen’s en ook op Wimbledon alleen in de dubbel uit.</p>
