---
layout: post
title: "Concertgangers De Jeugd van Tegenwoordig later naar binnen door storm"
date: Fri, 07 Jun 2019 14:21:42 +0200
categories: 
- entertainment 
- opinie 
externe_link: "https://www.telegraaf.nl/entertainment/1419640837/concertgangers-de-jeugd-van-tegenwoordig-later-naar-binnen-door-storm"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d049c812-891e-11e9-9964-0218eaf05005.jpg"
---

<p class="intro">Fans van De Jeugd van Tegenwoordig die vrijdagavond naar het feestconcert in het Olympisch Stadion gaan, kunnen pas later naar binnen dan in eerste instantie de bedoeling was.</p> <p>De organisatie heeft vanwege de weersomstandigheden besloten dat het stadion niet om 17.00 uur, maar om 19.30 uur de deuren opent. Het KNMI verwacht dat de storm tegen die tijd grotendeels is overgewaaid.</p><p>„We willen voorkomen dat er al mensen in het stadion zitten als de storm die wordt verwacht op z’n hoogtepunt is”, legt een woordvoerder van De Jeugd uit. „Maar we gaan ervan uit dat het concert zoals voorgenomen tegen 21.00 uur begint”, meldt de zegsman.</p><p>De Jeugd van Tegenwoordig speelt in het Olympisch Stadion om het duizendste optreden te vieren. Er worden 20.000 mensen verwacht. Volgens de organisatie moet het geen probleem zijn al die bezoekers binnen ruim een uur op hun plek te krijgen.</p>
