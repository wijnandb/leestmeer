---
layout: post
title: "Stille tocht voor slachtoffers Brunssummerheide afgelast"
date: Wed, 15 May 2019 01:44:09 +0200
category: nieuws
externe_link: "https://nos.nl/l/2284671"
feature_image: "https://nos.nl/data/image/2019/05/09/548712/1008x567.jpg"
---

<p>De stille tocht voor de man en vrouw die vorige week op de Brunssummerheide zijn gedood, gaat komende vrijdag niet door. Dat heeft de gemeente bekendgemaakt op Facebook. Buurtbewoners en nabestaanden van de 68-jarige man en de 63-jarige vrouw hadden aangegeven dat ze op dit moment niet op een stille tocht zitten te wachten.</p>
<p>Volgens waarnemend burgemeester van Heerlen Emile Roemer is het besluit in goed overleg genomen. Initiatiefnemer Ton Moesman zei tegen dagblad De Limburger dat hij nu op een ander moment een tocht tegen zinloos geweld wil organiseren. Hij rekent daarbij op honderden deelnemers.</p>
<p>Vorige week dinsdag werden twee lichamen ontdekt op de Brunssummerheide. De slachtoffers lieten los van elkaar hun hond uit en hadden volgens een wandelaar steekwonden. Een dag later pakte de politie een 27-jarige verdachte op. Hij zou de zaterdag daarvoor ook een 56-jarige vrouw in de Scheveningen bosjes om het leven hebben gebracht. De man wordt woensdag voorgeleid aan een onderzoeksrechter.</p>
