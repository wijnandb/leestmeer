---
layout: post
title: "Giel Beelen bevestigt: ’Ik ben weer single’"
date: Mon, 15 Jul 2019 09:29:00 +0200
categories: 
- entertainment 
- opinie 
externe_link: "https://www.telegraaf.nl/entertainment/1792956417/giel-beelen-bevestigt-ik-ben-weer-single"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d0e5585c-a6fd-11e9-bf7c-0255c322e81b.jpg"
---

<p class="intro">Giel Beelen weet al sinds jaar en dag voor flink wat oproer te zorgen met zijn radioprogramma’s. Soms bezorgt hem dat veel lof, maar vaker krijgt hij flink wat kritiek te verduren. Maar ook privé zit het de dj nu niet mee.</p> <p>Hoewel hij er nooit een geheim van heeft gemaakt, heeft Giel Beelen maandag officieel op Instagram laten weten dat er een einde is gekomen aan zijn relatie met de twaalf jaar jongere Nicolien. „Ik heb lang gewacht met delen. De pijn van twee mensen die van elkaar houden, maar toch besluiten uit elkaar te gaan is beter te verwerken zonder dat veel mensen zich ermee bemoeien”, begint hij zijn bericht.</p><p>Hoewel Giel en Nicolien al minimaal een half jaar uit elkaar zijn, besluit hij het nieuws nu dus toch de wereld in te slingeren. „Al sinds lange tijd wonen Nicolien en ik niet meer bij elkaar. Inmiddels hebben we er een weg in gevonden. Vrienden voor het leven blijven we sowieso. We koesteren de mooie tijd die we samen gehad hebben.”</p><p>Hij schrijft haar nog dagelijks te missen, maar hij weet dat het zo beter is. „Zoals Douwe Bob zo mooi verwoordt: ’But I'll do what's right, and let you go. 'Cause I can see it only hurts your soul. But I love you, I do.’”</p><p>Giel en Nicolien waren sinds 2014 bij elkaar.</p>
