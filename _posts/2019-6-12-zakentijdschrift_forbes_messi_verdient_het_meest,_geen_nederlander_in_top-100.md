---
layout: post
title: "Zakentijdschrift Forbes: Messi verdient het meest, geen Nederlander in top-100"
date: Wed, 12 Jun 2019 07:21:44 +0200
category: sport
externe_link: "https://nos.nl/l/2288688"
feature_image: "https://nos.nl/data/image/2019/06/12/556258/1008x567.jpg"
---

<p>Over de laatste twaalf maanden heeft Lionel Messi van alle sporters het meeste geld verdiend. In het afgelopen jaar kon de sterspeler van FC Barcelona ongeveer 112 miljoen euro bijschrijven.</p>
<p>De top-100 van de best verdienende topsporters van de wereld werd gepubliceerd door het Amerikaanse zakentijdschrift Forbes. Messi zou 81 miljoen euro aan salaris en 31 miljoen aan sponsorcontracten opgestreken hebben.</p>
<p>In de top-3 staan alleen maar voetballers. Cristiano Ronaldo, die in 2017 de ranglijst nog aanvoerde, zag zijn bankrekening met ruim 96 miljoen euro groeien. De Braziliaan Neymar, die momenteel kampt met een voetblessure, verdiende bijna 93 miljoen.</p>
<p>Formule 1-coureur Max Verstappen ontbreekt in de top-100. De Britse wereldkampioen Lewis Hamilton staat wel in de lijst. Met een geschat inkomen van bijna 49 miljoen staat hij op een dertiende plek. F1-collega Sebastian Vettel staat op de dertigste plaats.</p>
<p>Er komen sowieso geen Nederlanders in de ranglijst voor. Vorig jaar was de Amerikaanse bokser Floyd Mayweather de bestbetaalde topsporter. Hij kreeg in 2018 maar liefst 243 miljoen bijgeschreven.</p>
