---
layout: post
title: "Ajax-aanvaller Nunnely naar Willem II, Vitesse huurt PSV-verdediger Obispo"
date: Wed, 19 Jun 2019 20:19:09 +0200
category: sport
externe_link: "https://nos.nl/l/2289755"
feature_image: "https://nos.nl/data/image/2019/06/19/557732/1008x567.jpg"
---

<p>Willem II heeft aanvaller Ché Nunnely overgenomen van Ajax. De 20-jarige rechtsbuiten speelde 42 wedstrijden voor Jong Ajax, waarmee hij in 2018 kampioen van de eerste divisie werd.</p>
<p>De jeugdinternational, die ook uitkwam in de jeugdopleiding van Almere City en FC Utrecht, had nog een contract tot medio 2020 in Amsterdam.</p>
<h2>Vitesse huurt PSV-verdediger</h2>
<p>Vitesse neemt Armando Obispo voor een jaar op huurbasis over van PSV. De 20-jarige Obispo was aanvoerder bij Jong PSV en speelde drie keer in de hoofdmacht van de Eindhovense clubs.</p>
<p>De linksbenige centrumverdediger doorliep alle vertegenwoordigende elftallen en maakt inmiddels deel uit van de selectie van Jong Oranje.</p>
<p>Met de komst van Obispo anticipeert de club op het vertrek van Michael van der Werff en Alexander Büttner. Zij mogen op zoek naar een nieuwe club.</p>
<p>De gehuurde centrale verdediger Jake Clarke-Salter keert terug naar Chelsea, net als doelman Eduardo en aanvaller Charly Musonda. De Arnhemmers zijn ook nog op zoek naar vervangers voor de gehuurde Martin Ødegaard (Real Madrid) en Mohammed Dauda (Anderlecht).</p>
