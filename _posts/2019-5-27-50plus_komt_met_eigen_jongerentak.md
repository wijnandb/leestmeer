---
layout: post
title: "50Plus komt met eigen jongerentak"
date: Mon, 27 May 2019 06:00:00 +0200
categories: 
- entertainment 
- opinie 
externe_link: "https://www.telegraaf.nl/nieuws/3651246/50-plus-komt-met-eigen-jongerentak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0bf6c80c-8009-11e9-bb93-0255c322e81b.jpg"
---

<p class="intro">Ouderenpartij 50Plus probeert grijze haren te verliezen met de oprichting van een eigen jongerentak. Dit opmerkelijke nieuws werd gelanceerd door partijvoorzitter Geert Dales op een, voor het eerst sinds lange tijd ruzieloos verlopen, congres in de Amsterdamse RAI.</p> <p>„Een groep enthousiaste jonge mensen is bezig met een plan voor een jongerenafdeling”, onthulde Dales. „Komend najaar gaan we een knoop doorhakken.” Onder leden van de seniorenpartij leeft al langer de wens voor een verjongingskuur. De partij merkt in campagnetijd dat de naam 50Plus jonge stemmers afschrikt, terwijl ze bijvoorbeeld via Stemwijzer wel bij de beweging van voorman Henk Krol uitkomen.</p><p>Een docent uit Bladel vertelde op het congres over een praktijkvoorbeeld met jongelui: „Honderd leerlingen heb ik de stemwijzer laten invullen en 63 kwamen tot hun grote verbazing uit op 50Plus.”</p>
