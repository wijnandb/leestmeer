---
layout: post
title: "FNV stemt in met pensioenakkoord"
date: Sat, 15 Jun 2019 14:27:32 +0200
categories: 
- financieel 
- geld 
externe_link: "https://www.telegraaf.nl/nieuws/1198740704/fnv-stemt-in-met-pensioenakkoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/26f83b2e-8f75-11e9-b4a1-02d1dbdc35d1.jpg"
---

<p class="intro">Het ledenparlement van de FNV heeft ingestemd met het pensioenakkoord. Daarmee nemen de 105 vertegenwoordigers van de verschilende sectoren het advies over van de FNV-leden, die grotendeels voor stemden in het referendum. 284.264 leden stemden voor.</p> <p>Vóór het akkoord stemden 284.264 mensen (75,64%), tegen 87.580 (23,3%) en 3979 stemmers hadden geen mening (1,0%). De opkomst van het referendum was 37 procent, volgens Han Busker de hoogste opkomst ooit bij een FNV-referendum.</p><p>Minister Wouter Koolmees van Sociale Zaken is „erg blij met de uitslag” van het pensioenreferendum van de FNV en het CNV. Hij hoopt dat de VCP (Vakcentrale voor Professionals) volgende week ook instemt. „Dan kunnen we met de sociale partners beginnen met de uitwerking.”</p><p>Ook de gezamenlijke ondernemersorganisaties MKB-nederland, VNO-NCW en LTO Nederland zijn blij met de uitkomst. „We hebben een goed akkoord voor een toekomstbestendig en evenwichtig pensioenstelsel. We geven mensen vertrouwen hoe we met de pensioenen en de oudedagsvoorziening omgaan en het stelsel wordt eerlijker, transparanter en persoonlijker.”</p><p>’Snelle en zorgvuldige uitvoering’</p><p>Volgens de ondernemersorganisaties komt het nu aan op een „snelle en zorgvuldige uitvoering van de gemaakte afspraken vanuit de stuurgroep van vakbonden, werkgevers en overheid zodat mensen - ook degenen die kritisch zijn over het akkoord - snel het verschilde positieve effecten gaan merken.”</p><p>De uitslag werd zaterdag bekendgemaakt tijdens een bijeenkomst van het ledenparlement in het Van der Valk-hotel in Apeldoorn. Tot 12 uur hadden FNV-leden de mogelijkheid om hun stem uit te brengen, waarna de notaris zich boog over de uitslag.</p>
