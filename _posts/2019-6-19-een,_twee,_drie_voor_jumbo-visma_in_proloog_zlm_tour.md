---
layout: post
title: "Een, twee, drie voor Jumbo-Visma in proloog ZLM Tour"
date: Wed, 19 Jun 2019 20:46:54 +0200
category: sport
externe_link: "https://nos.nl/l/2289761"
feature_image: "https://nos.nl/data/image/2019/06/19/557742/1008x567.jpg"
---

<p>Jos van Emden heeft de proloog van de ZLM Tour op zijn naam geschreven. De tijdrijder van Jumbo-Visma raffelde de 6,8 kilometer in en rond het Zeeuwse Yerseke af in 7 minuten en 54 seconden.</p>
<p>Mike Teunissen en Tony Martin waren twee seconden langzamer dan hun ploeggenoot en werden daarmee tweede en derde.</p>
<p>Voor Van Emden, die ook in 2010 en 2016 de snelste was in de openingstijdrit, is het de eerste zege sinds zijn fameuze triomf in de afsluitende tijdrit van de Giro d'Italia in 2017.</p>
<p>Van Emden start donderdag in het Belgische Bredene als leider in de vijfdaagse rittenkoers, die vooral in het zuiden van Nederland wordt verreden.</p>
<h2>Sprinters</h2>
<p>De ZLM Tour keerde dit jaar terug op de kalender, nadat de laatste editie wegens organisatorische problemen geen doorgang had kunnen vinden. In het recente verleden werd de koers gewonnen door grote namen als Philippe Gilbert (drie keer), Mark Cavendish, Andr√© Greipel en Lars Boom.</p>
<p>Dit jaar geldt de koers vooral als voorbereiding voor de sprintploegen op de Tour de France. Onder meer Dylan Groenewegen (Jumbo-Visma), Caleb Ewan (Lotto-Soudal), Cees Bol en Max Walscheid (Sunweb) strijden in de komende dagen om de overwinning.</p>
