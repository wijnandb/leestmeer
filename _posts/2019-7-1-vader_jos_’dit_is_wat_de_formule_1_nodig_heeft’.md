---
layout: post
title: "Vader Jos: ’Dit is wat de Formule 1 nodig heeft’"
date: Mon, 01 Jul 2019 06:05:00 +0200
categories: 
- sport 
- autosport 
externe_link: "https://www.telegraaf.nl/sport/1557281424/vader-jos-dit-is-wat-de-formule-1-nodig-heeft"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/22550424-9bc0-11e9-ad7a-0218eaf05005.jpg"
---

<p class="intro">Ook Jos Verstappen nam alle felicitaties na de gewonnen race in Oostenrijk dankbaar in ontvangst. Het feit dat zijn zoon Max geen straf kreeg voor de inhaalactie bij Charles Leclerc zorgde ook bij Verstappen senior voor opluchting.</p> <p>„We vlogen elkaar allemaal in de armen”, aldus de voormalige Formule 1-coureur. „Dit is hoe de Formule 1 moet zijn en wat de sport nodig heeft. Leclerc moet Max daar gewoon de ruimte geven. Als ze hier een straf voor zouden geven, zou de Formule 1 helemaal kapot gaan. Ik snap dat Leclerc teleurgesteld is, maar dit hoort ook bij de sport.”</p><p>Hoewel het kamp-Verstappen de ontwikkelingen bij Red Bull en Honda nauwlettend in de gaten houdt, verdreef de verrassende zege in Oostenrijk alle gesprekken en verhalen over de toekomst even naar de achtergrond. Jos Verstappen: „Dit is een kort circuit met weinig grip, daar presteert Red Bull meestal wel. En Max was zo waanzinnig goed. Dat hij zo hard ging tijdens de race was niet normaal. Echt niet normaal! Hij heeft het verdiend. Zo mooi voor al die Nederlanders en voor de mensen van Honda. De tranen rolden ook bij hen over de wangen.”</p><p>Lees hier de hele reportage met Max Verstappen in de premiumeditie van De Telegraaf/Telesport van maandag 1 juli</p>
