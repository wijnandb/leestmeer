---
layout: post
title: "Gravel kan Kyrgios gestolen worden: 'Roland Garros sucks'"
date: Tue, 21 May 2019 13:06:00 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/dbdgowwPRWk/2285670"
feature_image: "https://nos.nl/data/image/2018/07/03/484105/1008x567.jpg"
---

<p>Nick Kyrgios heeft duidelijk niet zo'n zin in Roland Garros, het tweede grandslamtoernooi van het jaar dat zondag begint. In een video op zijn Instagram-account loopt de Australische tennisser op The All England Club, waar Wimbledon wordt gehouden, voorafgaand aan een oefensessie met Andy Murray.</p>
<p>Kyrgios prijst het Britse toernooi, maar vervolgens dwalen zijn gedachten af naar het komende grand slam in Parijs.</p>
<p>"Het feit dat ik nu hier ben en dat ik over een paar dagen naar Parijs moet, is...", zegt Kyrgios, die duidelijk maakt dat hij niets moet hebben van gravel en het toernooi in Parijs waardeloos vindt. "Het Franse Open sucks vergeleken met deze plek. It sucks, it absolutely sucks."</p>
<p>De 24-jarige Kyrgios plaatst zichzelf niet voor de eerste keer in een negatief daglicht. Vorige week nog maakte hij zijn naam als 'bad boy' weer eens waar toen hij bij het masterstoernooi in Rome zijn zelfbeheersing verloor. Hij bezet momenteel de 36ste plaats op de ATP-wereldranglijst.</p>
<p>Op Roland Garros kwam hij nooit verder dan de derde ronde. Vorig jaar haakte hij geblesseerd af. </p><img src="http://feeds.feedburner.com/~r/nossporttennis/~4/dbdgowwPRWk" height="1" width="1" alt=""/>
