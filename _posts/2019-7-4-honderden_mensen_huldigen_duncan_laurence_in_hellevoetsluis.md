---
layout: post
title: "Honderden mensen huldigen Duncan Laurence in Hellevoetsluis"
date: Thu, 04 Jul 2019 13:20:03 +0200
category: nieuws
externe_link: "https://nos.nl/l/2292004"
feature_image: "https://nos.nl/data/image/2019/07/04/561110/1008x567.jpg"
---

<p>Songfestivalwinnaar Duncan Laurence is vandaag in zijn geboortestad Hellevoetsluis gehuldigd. Volgens RTV Rijnmond zongen de honderden aanwezigen uit volle borst het winnende nummer Arcade toen hij uit het stadhuis kwam voor de huldiging. Onder de aanwezigen waren veel kinderen van de basis- en middelbare school waar Duncan Laurence op heeft gezeten.</p>
<p>Daarvoor had hij tijdens een besloten bijeenkomst de Jan Blankenspeld gekregen. Een lokale onderscheiding die zijn overgrootvader in 1989 als eerste mocht ontvangen. Burgemeester Mil√®ne Junius noemde Laurence een ambassadeur voor de stad. "Als je iets gedaan hebt met deze prestatie is het wel Hellevoetsluis op de kaart te zetten."</p>
<p>Achteraf noemt Duncan Laurence de huldiging bizar en bijzonder. "Iedereen vroeg aan mij: hoe kan het dat je zenuwachtig bent? Hallo, ik ken hier in Hellevoetsluis iedereen! Natuurlijk ben ik zenuwachtig!"</p>
<h2>Druk</h2>
<p>De zanger won op 18 mei als eerste Nederlander sinds 1975 het Songfestival. Na die tijd heeft hij het druk gehad met mediaoptredens door heel Europa. Daarom heeft het zo lang geduurd voor hij in Nederland gehuldigd kon worden.</p>
<p>Door zijn winst mag Nederland het evenement volgend jaar organiseren. Waar dat gaat gebeuren, is nog niet duidelijk. Duncan Laurence heeft wel een lichte voorkeur. "Ik zou het heel erg tof vinden als Rotterdam het gaat doen, omdat ik veel mensen uit Rotterdam ken. Ook is Arcade daar gemaakt."</p>
