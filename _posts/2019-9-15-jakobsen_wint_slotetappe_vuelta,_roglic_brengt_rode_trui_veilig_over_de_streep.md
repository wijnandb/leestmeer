---
layout: post
title: "Jakobsen wint slotetappe Vuelta, Roglic brengt rode trui veilig over de streep"
date: Sun, 15 Sep 2019 19:58:37 +0200
category: sport
externe_link: "https://nos.nl/l/2301888"
feature_image: "https://nos.nl/data/image/2019/09/15/577587/1008x567.jpg"
aantal: 189
unieke: 128
bron: "NOS"
---

<p>Fabio Jakobsen heeft de slotetappe van de Vuelta á España op zijn naam geschreven. De Nederlander van Deceuninck-QuickStep won in Madrid zijn tweede Vuelta-etappe door Sam Bennett en Szymon Sajnok op de finish te kloppen.</p>
<p>Primoz Roglic bracht zoals verwacht zijn rode trui veilig over de streep, waardoor hij met zijn ploeg Jumbo-Visma definitief de champagne kon ontkurken.</p>
<p>Alejandro Valverde (Movistar) en Tadej Pogacar (Emirates) eindigden met Roglic op het podium als respectievelijk tweede en derde.</p>
<h2>Wandeletappe</h2>
<p>De laatste etappe in de Ronde van Spanje is net als in de Tour de France een wandeletappe, waarin de winnaars in het zonnetje worden gezet. Eenmaal in de hoofdstad kon de koers echt beginnen.</p>
<p>Bekijk hieronder de reactie van Fabio Jakobsen na zijn tweede Vuelta-zege:</p>
<p>Daniel Mártinez en Diego Rubio sprongen tegen beter weten in weg en werden net voor aanvang van de finale gegrepen.</p>
<p>Jakobsen werd in een zetel naar de streep gebracht door Maximiliano Richeze en de 23-jarige Nederlander maakte het werk uitstekend af. De renner van Deceuninck won ook de vierde rit.</p>
<p>Wilco Kelderman sprak voor de start van de slotetappe over zijn zevende plaats in de Vuelta:</p>
