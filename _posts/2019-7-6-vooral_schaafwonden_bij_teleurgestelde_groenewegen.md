---
layout: post
title: "Vooral schaafwonden bij teleurgestelde Groenewegen"
date: Sat, 06 Jul 2019 22:43:00 +0200
category: sport
externe_link: "https://www.telegraaf.nl/sport/1565490999/vooral-schaafwonden-bij-teleurgestelde-groenewegen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b591d92a-a02e-11e9-ac28-02d1dbdc35d1.jpg"
---

<p class="intro">Dylan Groenewegen heeft een uitgelezen kans op de ritzege en het geel in de Ronde van Frankrijk laten liggen. De Nederlandse topsprinter kwam in de laatste twee kilometer ten val. Toch kon Jumbo-Visma juichen, want ploegmaat Mike Teunissen, normaal gesproken de gangmaker voor Groenewegen, won verrassend de massasprint.</p> <p>„Ik hoop eigenlijk dat Dylan ok is”, reageerde winnaar Teunissen na afloop. „Wel echt balen dat hij valt. Maar dan klop ik al die mannen nog. Echt heel apart.” Groenewegen stapte zaterdagmiddag wel weer op de fiets. Wel brak het stuur van zijn fiets. Later volgde van de ploeg een statement, waarin duidelijk werd gemaakt dat Groenewegen geen ernstige verwondigen aan de val heeft overgehouden.</p><p>„Hij is teleurgesteld met zijn eigen resultaat, maar heel blij met de zege van Mike Teunissen”, meldt Jumbo-Visma. De Nederlandse equipe had als doel gesteld om met Groenewegen de eerste Touretappe te winnen en zo het geel te veroveren. Dat lukte echter met Teunissen en dus niet met Groenewegen die er volgens de ploeg met schaafwonden vanaf is gekomen. „Ik kijk uit naar de volgende sprintetappes”, liet Groenewegen weten.</p><p>Bekijk hier de uitslag van de eerste etappe en de klassementen in de Ronde van Frankrijk.</p>
