---
layout: post
title: "De Jong ziet Griezmann schitteren"
date: Sun, 25 Aug 2019 23:00:28 +0200
categories: 
- entertainment 
- opinie 
externe_link: "https://www.telegraaf.nl/sport/1167489556/de-jong-ziet-griezmann-schitteren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/52fe8082-c780-11e9-bf11-0255c322e81b.jpg"
---

<p class="intro">Antoine Griezman heeft FC Barcelona met twee doelpunten aan de eerste competitiezege geholpen. De titelverdediger won in eigen huis met 5-2 van Real Betis. De Catalanen waren vorige week in La Liga gestart met een nederlaag bij Athletic Bilbao.</p> <p>Barcelona, met Frenkie de Jong, maar zonder de nog geblesseerde Lionel Messi en Luis Suárez, kwam in Camp Nou op achterstand. Nabil Fekir, vorig seizoen nog ploeggenoot van Memphis Depay bij Olympique Lyon, schoof de bal in de 15e minuut langs doelman Marc-André ter Stegen. Antoine Griezmann trok met zijn eerste competitietreffer voor Barça nog voor rust de stand gelijk.</p><p>Na rust domineerde de thuisploeg. Griezmann maakte zijn tweede. Vervolgens was het de beurt aan Carles Pérez om zijn eerste doelpunt voor de Catalanen te maken. Jordi Alba en Arturo Vidal waren daarna trefzeker. Na balverlies van De Jong zorgde Loren Morón voor de 5-2-eindstand.</p><p>Real Betis was vorig seizoen de enige ploeg in La Liga die FC Barcelona in eigen huis wist te verslaan. Nu toonde de ploeg ook enkele keren aan dat de landskampioen in verdedigend opzicht kwetsbaar is. Tegen de aanvallers van FC Barcelona, waar in de slotfase de 16-jarige Ansu Fati debuteerde, had Betis echter vooral in de tweede helft weinig in te brengen. Fati is met 16 jaar en 300 dagen de een na jongste debutant ooit voor Barcelona. Vicente Martinez was in seizoen 1941-1942 twee dagen jonger.</p><p>Gerard Piqué speelde zijn vijfhonderdste wedstrijd voor de Catalanen. De in Barcelona geboren verdediger verruilde in 2004 de jeugdopleiding van Barça voor die van Manchester United, waar hij ook debuteerde als prof. Sinds 2008 speelt Piqué voor Barcelona.</p><p>Atlético</p><p>Atlético Madrid won ook de tweede competitiewedstrijd. Bij Leganés zegevierde de ploeg van coach Diego Simeone met 1-0. Hierdoor komt de ploeg uit Madrid net als Sevilla op zes punten. De ploeg van spits Luuk de Jong, die vrijdag al van Granada won, staat eerste omdat het een keer vaker heeft gescoord.</p><p>Invaller Vitolo maakte het enige doelpunt van de wedstrijd. De 29-jarige Spanjaard werd na een uur in het veld en schoot de bal op aangeven van João Félix de bal in de 71e minuut langs doelman Juan Soriano.</p>
