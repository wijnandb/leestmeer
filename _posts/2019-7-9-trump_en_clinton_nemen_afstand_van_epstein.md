---
layout: post
title: "Trump en Clinton nemen afstand van Epstein"
date: Tue, 09 Jul 2019 16:24:04 +0200
categories: 
- entertainment 
- opinie 
externe_link: "https://www.telegraaf.nl/nieuws/876525452/trump-en-clinton-nemen-afstand-van-epstein"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3ba3ec28-a256-11e9-aa4c-02c309bc01c1.jpg"
---

<p class="intro">De Amerikaanse president Donald Trump en oud-president Bill Clinton distantiëren zich van de omstreden miljardair Jeffrey Epstein. Een adviseur van het Witte Huis zei dat Trump naar eigen zeggen al jaren geen contact meer heeft gehad met Epstein, die wordt beschuldigd van het seksueel misbruik van minderjarige meisjes.</p> <p>Adviseur Kellyanne Conway zei dat de president meent al zo’n ’tien tot vijftien’ jaar geen contact meer gehad te hebben met de 66-jarige miljardair, die afgelopen weekend is opgepakt. Trump noemde Epstein in een artikel uit 2002 nog een ’geweldige kerel’ die hij al vijftien jaar kende.</p><p>Epstein heeft banden met tal van bekende personen. Die vlogen soms ook mee in zijn privéjet, die nu de bijnaam Lolita Express heeft gekregen. Het gaat onder meer om oud-president Bill Clinton, die maandag afstand nam van de miljardair.</p><p>„President Clinton weet niets van de verschrikkelijke misdrijven die Jeffrey Epstein jaren geleden al bekende in Florida en die waar hij recentelijk voor is aangeklaagd in New York”, beklemtoonde een woordvoerder van de Democraat. „Hij heeft Epstein meer dan tien jaar niet meer gesproken.”</p>
