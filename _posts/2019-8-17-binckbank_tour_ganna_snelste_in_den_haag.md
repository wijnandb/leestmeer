---
layout: post
title: "BinckBank Tour: Ganna snelste in Den Haag"
date: Sat, 17 Aug 2019 17:00:16 +0200
categories: 
- sport 
- wielrennen 
externe_link: "https://www.telegraaf.nl/sport/1900335849/binck-bank-tour-ganna-snelste-in-den-haag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3ee3ac00-c102-11e9-b977-0217670beecd.jpg"
---

<p class="intro">De Italiaanse wielrenner Filippo Ganna heeft de individuele tijdrit door Den Haag in de BinckBank Tour gewonnen.</p> <p>De 23-jarige renner van Team Ineos legde het parcours over 8,3 kilometer af in 9 minuten en 16 seconden. Jos van Emden, de Nederlands kampioen tijdrijden, eindigde als derde op 8 seconden van Ganna. Diens landgenoot Edoardo Affini, die vorige week brons pakte in de tijdrit op de EK in Alkmaar, werd op 5 tellen tweede. De Belg Tim Wellens behield de leiding in het klassement.</p><p>Flinke wind</p><p>Stefan Küng, winnaar van de voorgaande twee individuele tijdritten in de BinckBank Tour, had de pech dat hij moest starten toen de wind precies flink aanwakkerde. De Zwitser van Groupama-FDJ eindigde als vierde op 11 seconden van Ganna. De wind zorgde er zelfs voor dat de reclamedoeken op het startpodium los raakten.</p><p>Wellens</p><p>Klassementsleider Wellens zette de tiende tijd neer. De Belgische renner van Lotto Soudal gaf 20 seconden toe op de Italiaanse winnaar. Wellens behield de groene leiderstrui en kan zondag in de slotrit door de Vlaamse Ardennen zijn derde eindzege in de etappekoers door Nederland en België veiligstellen. De 28-jarige Belg zegevierde in 2014 en 2015 in de WorldTour-wedstrijd die toen nog de Eneco Tour heette.</p><p>Wellens verdedigt in de slotetappe tussen Sint-Pieters-Leeuw en Geraardsbergen een voorsprong van 8 seconden op Marc Hirschi uit Zwitserland. De Belg Laurens de Plus (Jumbo-Visma) staat derde in het klassement op 12 seconden van zijn landgenoot. Mike Teunissen is in het klassement de beste Nederlander op de zesde plek. De teamgenoot van De Plus heeft 45 seconden achterstand.</p>
