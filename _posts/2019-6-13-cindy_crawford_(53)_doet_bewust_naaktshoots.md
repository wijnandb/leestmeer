---
layout: post
title: "Cindy Crawford (53) doet bewust naaktshoots"
date: Thu, 13 Jun 2019 21:16:04 +0200
categories: 
- entertainment 
- sterren 
externe_link: "https://www.telegraaf.nl/entertainment/484797744/cindy-crawford-53-doet-bewust-naaktshoots"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b00911a2-8e0f-11e9-9558-0255c322e81b.jpg"
---

<p class="intro">Dat Cindy Crawford minder strak is dan toen ze haar modellencarrière meer dan dertig jaar geleden begon, weerhoudt haar er niet van nog steeds uit de kleren te gaan. Het 53-jarige model zegt er bewust voor te kiezen naaktreportages te blijven doen om aan te tonen dat schoonheid iets is van alle leeftijden.</p> <p>De mening van het Amerikaanse model wordt niet door iedereen gedeeld, zo ondervond ze recent nadat ze kiekjes van een dergelijke fotoshoot had gedeeld op sociale media. „Ik herinner me een zuur persoon - dat zijn er tegenwoordig zoveel - die iets zei als: waarom doe je dit nog steeds op jouw leeftijd”, zei Cindy tijdens een vraaggesprek georganiseerd door WWD. „En ik had zoiets van: is er een leeftijd waarop het niet meer mooi is om naakt te zijn? Het is gewoon een andere vorm van schoonheid.”</p><p>Het model vindt het daarom heel belangrijk om hiermee door te blijven gaan. „Dat is de reden waarom ik nog steeds reportages doe.” Wel geeft Cindy toe dat het tegenwoordig wat meer tijd kost voordat ze op haar best voor de camera’s verschijnt. „Ik hoop dat dit politiek correct is, maar soms zeg ik dat ik nu wat viagra nodig heb. Het kost meer moeite voordat ik klaar en paraat ben.”</p>
