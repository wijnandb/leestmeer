---
layout: post
title: "Machtsvertoon Van der Poel in Zwitserland"
date: Sun, 11 Aug 2019 15:21:49 +0200
categories: 
- sport 
- wielrennen 
externe_link: "https://www.telegraaf.nl/sport/336600083/machtsvertoon-van-der-poel-in-zwitserland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/56755cb2-bc55-11e9-a2e8-0218eaf05005.png"
---

<p class="intro">Mathieu van der Poel heeft in Lenzerheide opnieuw een wereldbekerwedstrijd mountainbiken op zijn naam geschreven. Hij troefde de Zwitser Nino Schurter, die in eigen land reed, op knappe wijze af.</p> <p>Schurter, die op 25 seconden van Van der Poel over de finish kwam, won de afgelopen vier edities van het WK. Het laatste WK, vorig jaar september, vond eveneens in Lenzerheide plaats. Van der Poel eindigde toen als derde.</p><p>Achter Van der Poel en Schurter kwam Mathias Fl√ºckiger, eveneens uit Zwitserland, als derde binnen.</p><p>Van der Poel had het een paar ronden erg lastig van de luid aangemoedigde Schurter. In de vijfde ronde, van de in totaal zes, versnelde Van der Poel op indrukwekkende wijze en hij werd niet meer bijgehaald.</p><p>Voor Van der Poel is het zijn derde zege in een wereldbekerwedstrijd van het seizoen. Vorige week was hij de beste in het Italiaanse Val di Sole en de Europees kampioen zegevierde ook in Nove Mesto.</p><p>Bij de vrouwen eindigde Anne Terpstra als tweede.</p>
