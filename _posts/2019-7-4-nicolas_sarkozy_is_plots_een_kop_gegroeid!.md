---
layout: post
title: "Nicolas Sarkozy is plots een kop gegroeid!"
date: Thu, 04 Jul 2019 21:42:35 +0200
categories: 
- entertainment 
- gossip 
externe_link: "https://www.telegraaf.nl/entertainment/763071470/nicolas-sarkozy-is-plots-een-kop-gegroeid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/df225018-9e93-11e9-bfcb-02d2fb1aa1d7.png"
---

<p class="intro">Op sociale media is flinke ophef ontstaan over de lengte van ex-president Nicolas Sarkozy. Hij siert samen met zijn vrouw Carla Bruni de cover van Paris Match, maar is in een keer een kop groter dan zijn liefde. Opmerkelijk, want Bruni is in werkelijkheid 9 centimeter langer dan Sarkozy.</p> <p>Nicolas Sarkozy is met een lengte van 1 meter 66 geen lange man, maar als we de cover van Paris Match mogen geloven is de ex-president plots zo’n 20 centimeter gegroeid. Mensen op sociale media vragen zich dan ook af: ’Is dit een Photoshop-blunder?’.</p><p>Naar aanleiding van de hoeveelheid reacties, besloot Paris Match in te gaan op alle ophef. „Nee, we hebben de lichaamslengte van Nicolas Sarkozy niet gemanipuleerd om hem groter te laten lijken. De foto werd genomen in de tuin van hun residentie in Parijs en hij bevond zich op een hogere trede dan zijn vrouw”, zo luidt de verklaring.</p><p>Ook de houding van het koppel speelt mee. Zo kijkt Sarkozy recht in de camera, terwijl Bruni met haar hoofd op zijn schouder rust en naar beneden kijkt.</p><p>Ondanks de uitleg, blijven de grappen over het lengteverschil op sociale media doorgaan.</p>
