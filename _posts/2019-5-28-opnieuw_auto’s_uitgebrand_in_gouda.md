---
layout: post
title: "Opnieuw auto’s uitgebrand in Gouda"
date: Tue, 28 May 2019 08:59:03 +0200
categories: 
- entertainment 
- opinie 
externe_link: "https://www.telegraaf.nl/nieuws/3657672/opnieuw-auto-s-uitgebrand-in-gouda"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d5d890f2-8116-11e9-8032-0217670beecd.jpg"
---

<p class="intro">Opnieuw zijn drie auto’s uitgebrand in Gouda. Het is de 23e autobrand in de stad sinds vrijdag 3 mei. De drie branden woedden in de nacht van maandag op dinsdag.</p> <p>De eerste, in de Boelhouwerstraat in de wijk Oosterwei, werd om 00.25 uur gemeld. De tweede brand was aan de Veenenburg (melding om 00.46 uur) in de wijk Bloemendaal en de derde aan het Oostmolenpad vlakbij de wijk Goverwelle. Daarvan kwam de melding om 04.49 uur.</p><p>Een speciaal opgericht rechercheteam houdt zich al weken met het onderzoek naar de branden bezig. De politie gaat uit van brandstichting. Er wordt ’s avonds en ’s nachts extra gesurveilleerd. Ook mag de politie in de wijken De Korte Akkeren, Kort Haarlem, Bloemendaal, Plaswijck en Goverwelle preventief fouilleren. Die controle is vooral gericht op voorwerpen die zijn bedoeld of kunnen worden gebruikt om (auto)branden mee te stichten.</p><p>’Grote maatschappelijke onrust’</p><p>Burgemeester Mirjam Salet besloot daartoe omdat de branden onder inwoners van Gouda hadden geleid tot „grote maatschappelijke onrust, gevoelens van onveiligheid en angst voor verlies van of schade aan persoonlijke eigendommen”.</p>
