---
layout: post
title: "AIVD doet aangifte tegen Volkskrant-journalist"
date: Tue, 09 Jul 2019 08:56:56 +0200
categories: 
- entertainment 
- opinie 
externe_link: "https://www.telegraaf.nl/nieuws/709230335/aivd-doet-aangifte-tegen-volkskrant-journalist"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d9ed28a2-a217-11e9-ab22-02d2fb1aa1d7.jpg"
---

<p class="intro">De AIVD doet aangifte tegen Volkskrant-journalist Huib Modderkolk. Modderkolk is bezig met een boek over digitale spionage dat in augustus moet verschijnen. De AIVD wil dat een aantal passages over een inlichtingenoperatie worden geschrapt. De dienst ziet de informatie als staatsgeheim en wil voorkomen dat bronnen door de publicatie in gevaar komen.</p> <p>Dat bevestigt de geheime dienst na berichtgeving in de Volkskrant.</p><p>Modderkolk heeft zijn boek een paar weken terug wel voorgelegd aan de AIVD om te voorkomen dat betrokkenen in gevaar kunnen komen. Volgens de AIVD zou Modderkolk niet aan alle verzoeken van de dienst gehoor hebben gegeven.</p><p>Het zou gaan om namen van medewerkers, bronnen, operatienamen en informatie die de geheimhouding van bronnen mogelijk bedreigt. Modderkolk is van mening dat het om informatie gaat van reeds afgeronde operaties.</p><p>Philippe Remarque, hoofdredacteur van de Volkskrant, noemt de aangifte een „onnodig forse stap” terwijl AIVD-voorman Dick Schoof in de krant zegt dat „het staatsbelang hier boven de persvrijheid moet gaan”.</p>
