---
layout: post
title: "Topsprinter Coleman ontloopt dopingstraf"
date: Mon, 02 Sep 2019 21:09:58 +0200
category: sport
externe_link: "https://www.telegraaf.nl/sport/1793248192/topsprinter-coleman-ontloopt-dopingstraf"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/972a0fc2-cdbd-11e9-ad0b-02c309bc01c1.jpg"
---

<p class="intro">Christian Coleman, de snelste man op de 100 meter van dit jaar, kan zich gereedmaken voor de WK atletiek in Doha. Het Amerikaanse antidopingbureau USADA heeft een dopingzaak tegen de Amerikaanse sprinter ingetrokken. Een dreigende schorsing van twee jaar is van de baan.</p> <p>Coleman had zich woensdag moeten verantwoorden bij de USADA, omdat hij volgens het antidopingbureau drie dopingcontroles binnen een jaar had gemist. Op advies van het mondiale antidopingbureau WADA werd de aanklacht maandag verworpen. Volgens de geldende regels kan Coleman er niet van worden beschuldigd dat hij drie keer binnen twaalf maanden de verkeerde locatie had opgegeven waar hij zich bevond.</p><p>De 23-jarige Coleman is dit jaar met 9,81 de snelste atleet op de 100 meter. Hij geldt als de grote favoriet voor het goud op de WK in Doha, die eind deze maand beginnen. Coleman won op het vorige WK, twee jaar geleden in Londen, het zilver.</p><p>Coleman was niet onmiddellijk beschikbaar voor een reactie. Hij liet vorige week in een verklaring weten dat hem geen blaam trof en dat hij ervan overtuigd was dat hij zou meedoen aan de WK atletiek.</p>
