---
layout: post
title: "Doden door orkaan Dorian op Bahama's, Amerikaanse oostkust zet zich schrap"
date: Mon, 02 Sep 2019 17:53:28 +0200
category: buitenland
externe_link: "http://feeds.nos.nl/~r/nosnieuwsbuitenland/~3/D3QrKxSYWXk/2300065"
feature_image: "https://nos.nl/data/image/2019/09/02/574494/1008x567.jpg"
---

<p>Orkaan Dorian heeft vijf levens geÃ«ist op de Bahama's. De orkaan veroorzaakt massale overstromingen op de eilandengroep. Op beelden op sociale media is te zien hoe mensen naar zolder vluchten voor het kolkende water. Hele woonwijken op de eilanden zijn ondergelopen door hevige regens en stormvloed.</p>
<p>Met name het eiland Grand Bahama wordt zwaar getroffen. Momenteel trekt de orkaan tergend langzaam, met een snelheid van enkele kilometers per uur en windstoten tot maximaal 250 kilometer per uur, over het eiland.</p>
<p>De premier van de Bahama's, Hubert Minnis, spreekt van een "historische tragedie" en noemt de schade ongekend. Het Rode Kruis schat dat zeker 13.000 woningen zijn beschadigd of vernietigd. De hulporganisatie heeft honderden vrijwilligers gemobiliseerd in het rampgebied.</p>
<p>Orkaan Dorian beschadigde duizenden woningen op de Bahama's:</p>
<p>Ondertussen houden ook de Amerikanen het traject van de orkaan nauwlettend in de gaten. Zo wordt de Amerikaanse president Trump ieder uur op de hoogte gehouden over Dorian.</p>
<p>De verwachting is dat de orkaan afbuigt naar het noordwesten en de komende dagen onder meer "gevaarlijk dicht" voor de oostkust van Florida langs zal scheren, aldus de Amerikaanse orkaandienst NHC.</p>
<p>Meer dan een miljoen mensen in de staten Florida, Georgia en South Carolina moeten daarom uit voorzorg gedwongen hun huizen verlaten. De Amerikaanse meteorologische dienst zegt dat er "een toenemende kans" is dat mensen in die staten rekening moeten houden met zware windstoten en stormvloed.</p>
<h2>Vierde categorie</h2>
<p>Dorian is de op een na zwaarste Atlantische orkaan ooit gemeten en kwam gisteren als orkaan van de vijfde categorie met snelheden van 300 kilometer per uur aan land. Alleen orkaan Allen noteerde in 1980 hogere snelheden.</p>
<p>De orkaan zwakte in de afgelopen uren af tot de vierde categorie, de een na hoogste categorie op de schaal van Saffir-Simpson. Maar de orkaan is nog altijd "extreem gevaarlijk" en zal dat volgens de NHC de komende dagen ook blijven.</p>
<p>De staatsomroep van de Bahama's plaatste onderstaande video op Twitter van overstromingen op het eiland Grand Bahama:</p><img src="http://feeds.feedburner.com/~r/nosnieuwsbuitenland/~4/D3QrKxSYWXk" height="1" width="1" alt=""/>
