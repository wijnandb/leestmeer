---
layout: post
title: "Nyrstar geeft inzicht in Trafigura-overname"
date: Thu, 20 Jun 2019 08:06:32 +0200
categories: 
- financieel 
- koersen 
externe_link: "https://www.telegraaf.nl/financieel/599584370/nyrstar-geeft-inzicht-in-trafigura-overname"
---

<p class="intro">De Belgische zinkproducent Nyrstar heeft enkele documenten rondom de overname door Trafigura online gezet. Die moest het bedrijf publiceren van de Belgische financiële waakhond FSMA. Op die manier moest Nyrstar zijn aandeelhouders informeren in de aanloop naar een aandeelhoudersvergadering. Die staat voor komende dinsdag gepland.</p> <p>Nyrstar verkeerde al enige tijd in financiële problemen toen grootaandeelhouder Trafigura de zinksmelter te hulp schoot. De grondstoffenhandelaar schreef onder meer een aantal leningen af en steekt 250 miljoen euro in Nyrstar.</p><p>Als gevolg van de reddingsoperatie steeg het belang van Trafigura in Nyrstar van 24,4 procent naar 98 procent. Andere aandeelhouders zagen hun belang verwateren. Nu Nyrstar de informatie over de regeling met Trafigura heeft geopenbaard kunnen die aandeelhouders zich inlezen voorafgaand aan de aandeelhoudersvergadering.</p>
