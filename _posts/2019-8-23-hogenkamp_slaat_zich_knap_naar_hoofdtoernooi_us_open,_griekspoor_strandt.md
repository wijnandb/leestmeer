---
layout: post
title: "Hogenkamp slaat zich knap naar hoofdtoernooi US Open, Griekspoor strandt"
date: Fri, 23 Aug 2019 20:59:01 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/pedEFvMe0Zc/2298708"
feature_image: "https://nos.nl/data/image/2019/08/23/572063/1008x567.jpg"
---

<p>Richèl Hogenkamp heeft zich voor de derde keer in haar carrière geplaatst voor het hoofdtoernooi van de US Open. In de derde ronde van het kwalificatietoernooi versloeg ze Varvara Gracheva in straight sets: 6-4, 7-6 (6).</p>
<p>Hogenkamp startte fel en brak de Russische gelijk in haar eerste opslagbeurt. De Russische kwam terug, maar een tweede break werd haar te veel.</p>
<h2>Comeback</h2>
<p>In de tweede set gaf de 19-jarige Gracheva zichzelf een voorzet om er een driesetter van te maken. Hogenkamp keek binnen de kortste keren tegen een 3-0 achterstand aan, maar begon daarna aan een comeback.</p>
<p>Ze sleepte een tiebreak uit het vuur, waarin de Doetinchemse opnieuw 3-0 achter kwam. Even daarna werkte ze drie setpoints weg om vervolgens die comeback met een 8-6 winst in de tiebreak te bekronen.</p>
<p>Hogenkamp is de derde Nederlander die in actie komt in het hoofdtoernooi van de US Open. Robin Haase en Kiki Bertens spelen ook in New York.</p>
<h2>Griekspoor verspeelt voorsprong</h2>
<p>Tallon Griekspoor kon zich ook nog plaatsen, maar wist in zijn kwalificatieduel niet van de Argentijn Marco Trungelliti te winnen. De Nederlander won de eerste set met 6-4, stond in de tweede met 3-0 voor, maar verloor daarna maar liefst tien games op rij.</p>
<p>In de derde set kon Griekspoor die 4-0 achterstand niet meer goed maken. Hij pakte nog twee games, maar verloor met 6-2.</p><img src="http://feeds.feedburner.com/~r/nossporttennis/~4/pedEFvMe0Zc" height="1" width="1" alt=""/>
