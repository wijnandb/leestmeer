---
layout: post
title: "Familie vindt VOC-muntje, opbrengst twee ton"
date: Tue, 14 May 2019 16:17:12 +0200
categories: 
- entertainment 
- opinie 
externe_link: "https://www.telegraaf.nl/nieuws/3585735/familie-vindt-voc-muntje-opbrengst-twee-ton"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/96930b0c-7653-11e9-88d9-0218eaf05005.jpg"
---

<p class="intro">Het VOC-muntje werd begin dit jaar door een familie ontdekt in een sieradenkistje bij een boedelopruiming in de Bilt. De opbrengst is voor de familie een volslagen verrassing.</p> <p>Bij de veiling van Heritage Auctions Europe (voormalig MPO) te IJsselstein werd vanmiddag een gouden VOC munt verkocht voor 196.800 euro het hoogste bedrag ooit voor een munt betaald in Nederland. Het gaat hierbij om een West-Friese VOC Ducaton uit 1728, ook wel zilveren rijder genoemd vanwege de ridder te paard op de keerzijde. Deze munten zijn normaalgesproken van zilver maar het vanmiddag geveilde exemplaar betreft een proefslag geslagen in goud. VOC munten werden destijds geslagen in de Nederlandse munthuizen in Holland (Dordrecht), Utrecht (Utrecht), Zeeland (Middelburg), Gelderland (Harderwijk), Overijssel (Kampen) en West-Friesland (Hoorn) en vervolgens geëxporteerd naar voormalig Nederlands Indië. Gouden exemplaren konden op bestelling gemaakt worden voor rijke verzamelaars of hoogwaardigheidsbekleders maar zijn buitengewoon zeldzaam.</p>
