---
layout: post
title: "Ziyech laakt concentratieverlies Ajax"
date: Sun, 01 Sep 2019 17:56:34 +0200
categories: 
- sport 
- voetbal 
externe_link: "https://www.telegraaf.nl/sport/2140310079/ziyech-laakt-concentratieverlies-ajax"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bf082ec2-cd07-11e9-ad7c-0218eaf05005.jpg"
---

<p class="intro">Ajax speelde in Rotterdam tegen Sparta (4-1) een wedstrijd die het dit seizoen wel vaker gaat spelen. De kampioen maakte het verschil met een paar mooie individuele acties en speelde het duel vervolgens rustig uit. Het tempo werd lager en lager en het spel steeds slordiger.</p> <p>Hakim Ziyech was met twee doelpunten en een handvol oogstrelende acties de beste speler op het veld van Het Kasteel. Hij mocht na 78 minuten naar de kant toen het al ruim een kwartier 4-0 stond.</p><p>Concentratie</p><p>Het verschil tussen Ajax en sommige clubs in de Eredivisie lijkt zo groot geworden dat de club uit de hoofdstad ook op halve kracht duels kan winnen.</p><p>„Natuurlijk moeten we geconcentreerd blijven”, erkende Ziyech. „Dat is niet altijd makkelijk na een Europese wedstrijd. We kunnen de wedstrijd vaak beter uitspelen. Nu geven we ook weer een doelpunt weg, omdat we niet echt meer geconcentreerd zijn. Maar met onze kwaliteiten scoren we altijd wel, dus dan maak je je ook niet snel druk.”</p><p>Tadic</p><p>Dusan Tadic nam ook weer een treffer voor zijn rekening, vanaf elf meter. De Serviër is de eerste speler van Ajax sinds Rafael van de Vaart die zeven competitiewedstrijden op rij heeft gescoord. Hij is ook de eerste speler in de Eredivisie die tien strafschoppen in een kalenderjaar heeft benut. Zowel Luis Suárez als Sébastian Haller bleef steken op negen benutte strafschoppen.</p><p>Tadic was in 2019 al betrokken bij 33 doelpunten in de Eredivisie (22 goals en 11 assists). Suárez is de laatste speler van Ajax die in een kalenderjaar bij meer doelpunten betrokken was (24 goals en 13 assists in 2010). „Heel eerlijk zeggen mij de cijfers niet zo veel”, reageerde Tadic. „Leuk dat ik een penalty benut maar ik vond mijn twee assists op de doelpunten van Ziyech veel mooier. Het belangrijkste is dat Ajax wint, wie er scoort maakt mij dan niet uit. Op kunstgras spelen is niet fijn, zeker niet na een Europese zware wedstrijd. Ik denk dat we het uiteindelijk goed hebben gedaan.”</p>
