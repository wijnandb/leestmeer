---
layout: post
title: "Adviseur kan korting niet afkopen met wasmachine"
date: Thu, 16 May 2019 15:02:24 +0200
categories: 
- entertainment 
- opinie 
externe_link: "https://www.telegraaf.nl/financieel/3598097/adviseur-kan-korting-niet-afkopen-met-wasmachine"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/443412fe-77dc-11e9-b92a-02d2fb1aa1d7.jpg"
---

<p class="intro">Een hypotheekadviseur die €500 korting aan een klant had beloofd, komt niet weg met het geven van een wasmachine en droger. Zij moet alsnog het geld aan de klant betalen.</p> <p>De adviseur had op een offerte voor een hypotheekaanvraag met de pen een korting van €500 geschreven. Maar die korting weigerde ze uiteindelijk toe te passen, omdat het hele proces een stuk moeilijker en langduriger was dan gedacht.</p><p>In plaats van de korting, gaf zij de klant uiteindelijk een wasmachine en een droger. Die was namelijk een starter en moest nog veel voor het nieuwe huis kopen, een wasmachine en droger kwamen dus goed van pas.</p><p>Volgens de adviseur dienden de huishoudapparaten als vervanging van de korting, maar volgens de klant moest de adviseur toch van de wasmachine en droger af omdat die uit het het huis van haar vader kwamen die naar het verzorgingshuis moest.</p><p>Niets vastgelegd</p><p>De zaak liep dusdanig uit de hand dat het klachteninstituut Kifid zich erover moest buigen. Die kwam tot de vrij simpele conclusie dat nergens was vastgelegd dat de wasmachine en droger waren bedoeld als vervanging van de korting.</p><p>Dus oordeelt het Kifid, alhoewel het aangeeft best te begrijpen dat mondelinge afspraken niet allemaal vast worden gelegd, dat de adviseur toch nog gewoon de €500 korting moet geven aan de klant.</p>
