---
layout: post
title: "Reuzenteek waarschijnlijk gespot in Drenthe"
date: Sun, 14 Jul 2019 22:03:26 +0200
categories: 
- entertainment 
- opinie 
externe_link: "https://www.telegraaf.nl/nieuws/396499841/reuzenteek-waarschijnlijk-gespot-in-drenthe"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/83a0ea56-a672-11e9-acfe-02d1dbdc35d1.jpg"
---

<p class="intro">Waar afgelopen week de reuzenteek net over de Duitse grens werd aangetroffen, lijkt het insect steeds dichterbij te komen. De monsterteek is zeer waarschijnlijk opgedoken in het Drentse Odoorn. Het zou dan de eerste keer zijn dat een teek van dergelijk formaat voorkomt in ons land.</p> <p>Dat meldt RTV Drenthe. Caroline Clement uit Borger trof het insect aan op haar paard. „Ik haal dagelijks teken uit mijn paarden en ik zag meteen dat deze anders was. Hij heeft heel lange poten en hij was vooral heel snel”, zegt Clement tegen de regionale omroep.</p><p>De reuzenteek leeft oorspronkelijk in Azië of Afrika. Het bloedzuigende beestje is drie keer zo groot als de inheemse teek en werd door onderzoekers van de Universiteit van Hohenheim aangetroffen op een paard in Nedersaksen.</p><p>Het beestje kan gevaarlijke ziekten overbrengen. Zo kunnen de insecten het virus dat Krim-Congo-koorts veroorzaakt bij zich dragen. Dit virus verspreidt zich via bloed- en lymfebanen en leidt tot leverschade.</p><p>RTV Drenthe heeft de foto’s van de teek voorgelegd aan bioloog Arnold van Vliet van Wageningen University &amp; Research. Hij houdt zich al jarenlang bezig met teken. Volgens hem lijkt het er sterk op dat het gaat om de reuzenteek.</p><p>Medewerkers van de NVWA of het RIVM starten een onderzoek om uiteindelijk met honderd procent zekerheid te kunnen vaststellen dat het om deze specifieke tekensoort gaat.</p>
