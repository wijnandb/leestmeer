---
layout: post
title: "Pottery Barn komt met Friends-collectie"
date: Fri, 12 Jul 2019 23:45:00 +0200
category: entertainment
externe_link: "https://www.telegraaf.nl/entertainment/198581406/pottery-barn-komt-met-friends-collectie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d3313902-a4ee-11e9-b770-02d1dbdc35d1.jpg"
---

<p class="intro">Fans van de sitcom Friends kunnen negentien jaar na dato de iconische apothekerstafel aanschaffen die Rachel (Jennifer Aniston) kocht in de serie. Warenhuis Pottery Barn brengt de tafel namelijk op de markt, samen met een hele collectie geïnspireerd op Friends.</p> <p>De apothekerstafel werd beroemd dankzij een aflevering uit seizoen zes waarin Rachel de tafel koopt en daarna pas ontdekt dat haar huisgenoot Phoebe een gruwelijke hekel heeft aan Pottery Barn. Ze vertelt daarom dat ze de tafel op een rommelmarkt op de kop heeft getikt. Uiteindelijk haalt ze haar complete inrichting bij ’die rommelmarkt’ en komt Phoebe er per toeval achter dat Rachel al die tijd heeft gelogen.</p><p>Friends liep van 1994 tot 2004 en betekende de doorbraak van hoofdrolspelers Jennifer Aniston, Courtney Cox, Lisa Kudrow, Matthew Perry, Matt LeBlanc en David Schwimmer. Nog altijd is de serie, die momenteel op Netflix is te zien, mateloos populair.</p>
