---
layout: post
title: "Halsema-redders kregen vooraf instructies"
date: Fri, 17 May 2019 19:06:24 +0200
categories: 
- sport 
- voetbal 
externe_link: "https://www.telegraaf.nl/sport/3606351/halsema-redders-kregen-vooraf-instructies"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ac423a90-78c9-11e9-a513-0255c322e81b.png"
---

<p class="intro">Ajax-directeur Edwin van der Sar en aanvoerder Matthijs de Ligt waren vooraf door de politie geïnstrueerd extra op te letten op het moment dat burgemeester Femke Halsema speechte bij de huldiging van Ajax.</p> <p>De twee vingen blikjes bier op die naar haar op het podium werden gegooid. Politiechef Chris Koers zei tegen de lokale zender AT5 dat dit vooraf met hen was afgesproken.</p><p>Hij gaf Van der Sar en de Ligt een „groot compliment” dat ze hun taak „uitstekend hebben uitgevoerd.” „We houden op een dag als gisteren met alles rekening. Ook met dit soort dingen. Dat soort scenario’s bereid je voor met elkaar.”</p><p>Volgens Koers was bekend dat „sommige mensen bepaalde sentimenten hadden” voor de burgemeester. „Dat hebben we ook aan de mensen meegegeven die op het podium stonden.” Halsema bedankte het duo donderdag na afloop al voor de vangactie.</p><p>Tot nu toe is nog niemand aangehouden voor het gooien van de blikjes. Wel werden met behulp van camerabeelden twee personen opgepakt die vuurwerk naar Halsema gooiden. Het vuurwerk bereikte het podium overigens niet.</p>
