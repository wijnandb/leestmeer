---
layout: post
title: "De Ligt niet in paniek na mislukt debuut"
date: Mon, 02 Sep 2019 17:39:22 +0200
category: sport
externe_link: "https://www.telegraaf.nl/sport/2019480758/de-ligt-niet-in-paniek-na-mislukt-debuut"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/77ae4be4-cdaa-11e9-b1b3-0255c322e81b.jpg"
---

<p class="intro">Matthijs de Ligt is naar eigen zeggen niet in paniek geraakt door zijn mislukte debuut bij Juventus.</p> <p>„Na de wedstrijd is het natuurlijk wel even balen”, vertelde hij vlak voor de eerste training van het Nederlands elftal voor beide duels met Duitsland en Estland in de EK-kwalificatie. „Maar je moet ook weer verder.”</p><p>De Ligt won zaterdag met Juventus van Napoli (4-3), maar hij zag er niet goed uit bij de drie doelpunten van de bezoekers. Hij mocht debuteren omdat aanvoerder Giorgio Chiellini afgelopen vrijdag op de training een zware knieblessure bleek opgelopen te hebben. De Ligt kreeg geen speeltijd in de eerste competitiewedstrijd tegen Parma.</p><p>„Er is in korte tijd veel gebeurd”, beseft de verdediger nadat hij voor 75 miljoen euro bij Ajax is vertrokken. „Maar dat neem ik allemaal mee in mijn ervaring. Het seizoen telt meer dan vijftig wedstrijden. Dit was er maar een, al had ik die natuurlijk liever heel goed gespeeld. Ik moet me aanpassen aan de speelstijl van Juventus. Ik moet weten waar ik moet lopen en hoe ik moet staan. Nu is het fijn om hier bij Oranje te zijn. Ik ga me op Duitsland en Estland focussen.”</p>
