---
layout: post
title: "Froome wint Vuelta 2011, Mollema derde"
date: Thu, 13 Jun 2019 16:40:03 +0200
categories: 
- sport 
- wielrennen 
externe_link: "https://www.telegraaf.nl/sport/1778728085/froome-wint-vuelta-2011-mollema-derde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f7afdc14-8dfd-11e9-bfd9-02d1dbdc35d1.jpg"
---

<p class="intro">Juan José Cobo is door de internationale wielerunie UCI voor drie jaar geschorst vanwege dopinggebruik.</p> <p>Bij de inmiddels gestopte Spanjaard, winnaar van de Ronde van Spanje in 2011, zijn afwijkingen in zijn bloedpaspoort vastgesteld in de periode tussen 2009 en 2011, meldt de wielrenunie. Die geven aan dat Cobo een verboden middel heeft gebruikt in die tijd. De UCI meldt niet om welk product het gaat.</p><p>De Spaanse klimmer won vrij verrassend de Vuelta in 2011 namens de kleine wielerploeg Geox. Hij liet grote renners als Chris Froome en Bradley Wiggins achter zich. Bauke Mollema werd vierde. De schorsing betekent zeer waarschijnlijk dat alle resultaten van Cobo tussen 2009 en 2011 worden geschrapt en hij dus de eindzege van de Vuelta kwijtraakt. Froome kan dan alsnog worden uitgeroepen tot winnaar. De Brit van Ineos zou zo alsnog een zevende eindzege in een grote ronde binnenhalen. Hij won tot nu toe vier keer de Tour de France, één keer de Giro en één keer de Vuelta, in 2017.</p><p>Die mogelijke uitbreiding van zijn erelijst komt op een merkwaardig moment. Froome ligt in een ziekenhuis in Saint-Étienne met diverse breuken na een val in het Critérium du Dauphiné. Hij reed de Franse rittenkoers in voorbereiding op de Tour, op jacht naar een vijfde eindzege. Gezien zijn leeftijd (34) wordt de kans om zich in het rijtje met recordhouders Anquetil, Merckx, Hinault, Indurain te plaatsen klein. Mocht Cobo daadwerkelijk uit de uitslag worden geschrapt heeft dat ook als consequentie dat Bauke Mollema alsnog zijn eerste podiumplaats in een grote ronde bemachtigt, al is het op een weinig eervolle wijze.</p><p>De 38-jarige Cobo kan nog in beroep gaan tegen de straf bij het internationaal sporttribunaal CAS.</p>
