---
layout: post
title: "Weer grote aandeleninkoop bij Sony"
date: Thu, 16 May 2019 09:19:31 +0200
categories: 
- financieel 
- koersen 
externe_link: "https://www.telegraaf.nl/financieel/3595625/weer-grote-aandeleninkoop-bij-sony"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/301d340c-77ab-11e9-a0e7-0217670beecd.jpg"
---

<p class="intro">Het Japanse technologieconcern Sony gaat voor de tweede keer in vrij korte tijd voor een groot bedrag aan eigen aandelen inkopen. Het gaat nu om een inkoopprogramma ter waarde van maximaal 200 miljard yen, ofwel omgerekend ruim 1,6 miljard euro, dat loopt tot eind maart volgend jaar.</p> <p>In februari kwam Sony al met een inkoopprogramma van 100 miljard yen dat in maart werd afgerond. Dat was toen de grootste aandeleninkoop door het elektronicabedrijf ooit. Met het inkopen van eigen aandelen wil Sony zijn aandelenwaarde opkrikken en aandeelhouders belonen met het oog op uitdagende marktomstandigheden en de achterblijvende beurskoers.</p>
