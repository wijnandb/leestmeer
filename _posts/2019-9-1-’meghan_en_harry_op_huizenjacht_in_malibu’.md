---
layout: post
title: "’Meghan en Harry op huizenjacht in Malibu’"
date: Sun, 01 Sep 2019 19:42:34 +0200
categories: 
- entertainment 
- gossip 
externe_link: "https://www.telegraaf.nl/entertainment/1528799787/meghan-en-harry-op-huizenjacht-in-malibu"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8e93a496-ccea-11e9-a65f-0217670beecd.jpg"
---

<p class="intro">Prins Harry en zijn vrouw Meghan zouden op zoek zijn naar een huis in de sterrenenclave van Californië, Malibu. Hier wonen onder anderen Kim Kardashian, Jennifer Aniston en Leonardo DiCaprio. De reden voor de huizenjacht in de Verenigde Staten? Naar verluidt kampt Meghan met heimwee.</p> <p>Vrienden van de hertog en de hertogin van Sussex laten aan Daily Mail weten dat de twee royals op zoek zijn naar een stulpje in de buurt van Los Angeles, waar Meghan voorheen woonde, en dat zij haar oog heeft laten vallen op Malibu. Het prijskaartje van een huis met drie slaapkamers kan daar oplopen tot zo’n 7 miljoen dollar (6,3 miljoen euro).</p><p>Een café-eigenaar uit Los Angeles, Edmund Fry, die Meghan kent, bevestigt het verhaal aan de Britse krant. „Meghan en Harry zoeken naar een plekje hier. Doordat ik Meghan ken en met haar heb gesproken weet ik dat ze ’thuis’ mist. Meghan is verknocht aan Los Angeles, waar ze geboren en opgegroeid is en veel vrienden heeft.”</p><p>Volgens Mr Fry zijn vrienden van Meghan al op zoek naar een plek voor het koppel. Eerder werd er gesuggereerd dat Harry en Meghan na de geboorte van Archie voor een paar jaar naar Afrika zouden verkassen.</p>
