---
layout: post
title: "Russen en Amerikanen geven elkaar de schuld van bijna-botsing in Zuid-Chinese Zee"
date: Fri, 07 Jun 2019 18:40:45 +0200
category: nieuws
externe_link: "https://nos.nl/l/2288057"
feature_image: "https://nos.nl/data/image/2019/06/07/555293/1008x567.jpg"
---

<p>Een Russisch en een Amerikaans marineschip zijn vanmiddag bijna op elkaar gebotst in de Zuid-Chinese Zee, ten noordoosten van de Filipijnen. De Amerikaanse kruiser USS Chancellorsville en de Russische Admiraal Vinogradov waren op een gegeven moment nog maar enkele tientallen meters van elkaar verwijderd.</p>
<p>Op de beelden hieronder zie je hoe dicht beide schepen elkaar genaderd waren:</p>
<p>Volgens een woordvoerder van de Amerikaanse marine kwam dat door een gevaarlijke manoeuvre van het Russische oorlogsschip. Daardoor moest het Amerikaanse schip plotseling volle kracht achteruit om een botsing te voorkomen, aldus de Amerikanen.</p>
<p>Maar de Russische marine wijst juist de Amerikaanse vloot als schuldige aan. Volgens de Russen zou de USS Chancellorsville plotseling van koers zijn veranderd, waardoor het schip in het vaarwater van het Russische schip kwam.</p>
<p>Het Amerikaanse ministerie van Defensie gaat een officieel diplomatiek protest indienen tegen Rusland vanwege een "onveilige en onprofessionele manoeuvre". Het Russische leger zegt dat de marine als protest een radioboodschap heeft verstuurd.</p>
