---
layout: post
title: "Huawei groeit hard, maar vreest sancties"
date: Tue, 30 Jul 2019 10:10:08 +0200
categories: 
- financieel 
- koersen 
externe_link: "https://www.telegraaf.nl/financieel/1412739820/huawei-groeit-hard-maar-vreest-sancties"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bba4d7f6-b2a1-11e9-9c63-0255c322e81b.jpg"
---

<p class="intro">Technologiebedrijf Huawei heeft de omzet in het eerste halfjaar flink verhoogd. Wel is de maker van onder andere mobiele telefoons en netwerkapparatuur beducht voor de gevolgen van Amerikaanse sancties. Die kunnen op korte termijn het groeitempo raken, waarschuwde het bedrijf.</p> <p>De omzet van Huawei ging met 23 procent omhoog tot 403,1 miljard yuan, ongeveer 52,6 miljard euro. Het bedrijf verkocht haast een kwart meer mobiele telefoons ondanks dat die in sommige landen worden geweerd.</p><p>Vanwege vermeende veiligheidsrisico's neemt een aantal landen zoals de Verenigde Staten, Japan, AustraliÃ« en Nieuw-Zeeland ook geen 5G-netwerkapparatuur af van Huawei. De omzet bij de netwerkapparatuurtak groeide nog wel, maar aanzienlijk minder snel.</p><p>Daarbij komen Amerikaanse sancties tegen het bedrijf waardoor het belangrijke componenten niet meer mag kopen van Amerikaanse ondernemingen. Die gingen pas in mei in, waardoor ze in het eerste halfjaar weinig gevolgen hadden. Huawei-oprichter Ren Zhengfei zei vorige maand al te verwachten dat die sancties zijn bedrijf de komende twee jaar 30 miljard dollar kosten. Daarmee zou de groei van Huawei worden uitgewist.</p>
