---
layout: post
title: "Consument geeft ING slechtste rapportcijfer"
date: Mon, 17 Jun 2019 09:51:00 +0200
categories: 
- financieel 
- geld 
externe_link: "https://www.telegraaf.nl/financieel/1682204336/consument-geeft-ing-slechtste-rapportcijfer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fd19b618-90df-11e9-8037-0218eaf05005.jpg"
---

<p class="intro">Er zijn grote verschillen in de waardering van consumenten voor hun banken, blijkt uit onderzoek van de Consumentenbond. De grootste banken scoren het slechtst.</p> <p>Dat blijkt volgens de Consumentenbond uit een enquête onder ruim 14.000 mensen. De Regiobank kreeg het hoogste cijfer, een 9,3, ING sluit de ranglijst af met een 6,7.</p><p>De Consumentenbond bevroeg de consumenten om hun bank te beoordelen op service, kosten, persoonlijk contact en internet- en mobiel bankieren. Over de kosten waren de ondervraagden het minst tevreden. Een derde van de klanten van Rabobank, ABN AMRO en ING geeft zijn bank op dat vlak een onvoldoende.</p><p>De drie grote banken kunnen ook op het gebied van service nog wel wat verbeteren, vindt de Consumentenbond. „Een op de tien klanten van die banken is daar (zeer) ontevreden over. Zij vinden de spaarrente te laag en hebben het gevoel dat eigen belang en winst maken op de eerste plaats staan'', aldus de bond.</p><p>Na Regiobank werd ASN Bank het best beoordeeld, met een 9,1. Daarna volgen Triodos Bank (8,9), Knab (8,9), SNS (8), Rabobank (7,2) ABN AMRO (6,9) en dus als hekkensluiter ING.</p>
