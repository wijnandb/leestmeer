---
layout: post
title: "Kabinet: handelsoorlog slecht voor handelsland Nederland"
date: Fri, 10 May 2019 10:33:33 +0200
categories: 
- financieel 
- economie 
externe_link: "https://nos.nl/l/2283947"
feature_image: "https://nos.nl/data/image/2019/05/10/548931/1008x567.jpg"
---

<p>Het kabinet hoopt dat de Verenigde Staten en China een handelsoorlog afwenden. Minister Blok zei vanochtend dat niemand belang heeft bij een handelsoorlog en dat vrijhandel voor Nederland van cruciaal belang is.</p>
<p>Blok reageerde op het nieuws dat de Verenigde Staten hun dreigement doorzetten om de importtarieven op goederen uit China te verhogen tot 25 procent. Volgens president Trump houdt China zich niet aan zijn beloften.</p>
<p>De twee landen onderhandelen nog wel verder en Blok zei van harte te hopen dat ze eruit komen: "China en de Verenigde Staten zijn allebei belangrijke handelspartners voor Nederland; Nederland is een handelsland en heeft belang bij goede afspraken." De minister van Buitenlandse Zaken maakt zich zorgen over de situatie.</p>
<h2>'Bepaalde Amerikaanse onderhandelingstactiek'</h2>
<p>Volgens Bloks collega Kaag is moeilijk te zeggen welke gevolgen de dreigende handelsoorlog precies heeft voor Nederland. "Maar het is wel duidelijk dat Nederlandse bedrijven zullen worden getroffen die in China produceren en producten naar Amerika exporteren", zei de minister voor Buitenlandse Handel.</p>
<p>Ook Kaag benadrukte dat de gesprekken tussen de twee landen nog lopen. Ze voegde eraan toe dat "niet alles al verloren is". Kaag zei dat de maatregelen van Trump ook horen bij een "bepaalde Amerikaanse onderhandelingstechniek".</p>
