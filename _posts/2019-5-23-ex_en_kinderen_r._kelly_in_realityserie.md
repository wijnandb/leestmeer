---
layout: post
title: "Ex en kinderen R. Kelly in realityserie"
date: Thu, 23 May 2019 08:31:20 +0200
categories: 
- entertainment 
- gossip 
externe_link: "https://www.telegraaf.nl/entertainment/3634036/ex-en-kinderen-r-kelly-in-realityserie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/609957e0-7d24-11e9-8b19-0218eaf05005.jpg"
---

<p class="intro">De ex-vrouw van R. Kelly maakt komende maand haar opwachting in realityserie Growing Up Hip Hop: Atlanta. Ook de drie kinderen die Drea Kelly met de zanger heeft zijn te zien in het programma.</p> <p>De verhaallijn van de familie draait om hun terugkeer naar Atlanta. In een trailer die zender WeTV woensdag vrijgaf bespreekt Drea de impact die het seksschandaal rond de zanger heeft op haar en haar kinderen. „Elke keer als alles weer een beetje normaal wordt, is er weer een krantenkop”, zegt ze daarin.</p><p>Robert Kelly en Andrea trouwden in 1996 en kregen twee zoons (17 en 19) en een dochter (20). Ze gingen in 2006 uit elkaar. In de clip vertelt dochter Joanne, die zich tegenwoordig Buku Abi noemt, dat ze het wil maken als zangeres, maar dat de zaak rond haar vader haar overal achtervolgt.</p><p>Begin dit jaar kwam de documentaire Surviving R. Kelly uit. De makers van de zesdelige docu spraken zo’n vijftig mensen over de vermeende praktijken van de 52-jarige. Een flink aantal vrouwen beschuldigt de muzikant van seksueel misbruik, machtsmisbruik en seks met minderjarigen. Daarop is een strafrechtelijk onderzoek begonnen.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
