---
layout: post
title: "Podcast De Dag: hey Google-medewerker, wat weet je allemaal over mij?"
date: Mon, 08 Jul 2019 14:17:38 +0200
category: tech
externe_link: "https://nos.nl/l/2292590"
feature_image: "https://nos.nl/data/image/2019/07/11/562694/1008x567.jpg"
---

<p>'Heb je een grote bek?' en 'Doei schatteke, ich liebe dich' zijn twee willekeurige fragmenten die Google-medewerkers de afgelopen maanden ontvingen en uitschreven, ontdekte VRT-verslaggever Tim Verheyden. De fragmenten zijn opgenomen door de slimme spraakassistent van Google zonder medeweten van de mensen die erin voorkomen.</p>
<p>Verheyden spoorde een aantal mensen uit die fragmenten op, vertelt hij in De Dag. "Als je er met mensen over praat, beseffen ze eigenlijk niet welke verborgen mechanismen er bij dit soort grote bedrijven als Google spelen."</p>
<p>En Aleid Wolfsen van Autoriteit Persoonsgegevens noemt het nieuws een "serieuze grote kwestie." "Als iemand meekijkt of meeluistert zonder dat je dat weet, heb je een schending van grondrechten in het kwadraat."</p>
<h2>Eerder deze week in De Dag</h2>
<p>Maandag: Het Nederlands elftal ging niet met een gouden medaille naar huis, maar wel met een aantal lessen. Journalisten Noor Spanjer en Nynke de Jong vertellen wat we kunnen leren van dit WK.</p>
<p>Dinsdag: Met Han ten Broeke bespreken we hoeveel stootjes de diplomatieke banden van Groot-BrittanniÃ« nog kunnen hebben na het uitgelekte rapport over Trump.</p>
<p>Woensdag: Correspondent Bram Vermeulen vertelt over zijn reis naar Botswana, waar olifantenjacht sinds kort is toegestaan. Tot woede van natuurbeschermers, maar blijdschap van dorpelingen.</p>
