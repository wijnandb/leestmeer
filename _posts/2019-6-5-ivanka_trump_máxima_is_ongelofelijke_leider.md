---
layout: post
title: "Ivanka Trump: Máxima is ongelofelijke leider"
date: Wed, 05 Jun 2019 18:15:36 +0200
categories: 
- entertainment 
- opinie 
externe_link: "https://www.telegraaf.nl/nieuws/104307773/ivanka-trump-maxima-is-ongelofelijke-leider"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a3b41874-87cb-11e9-a1a6-0255c322e81b.jpg"
---

<p class="intro">Ivanka Trump, dochter van de Amerikaanse president Donald Trump, heeft lovende woorden over voor koningin Máxima. „Zij is een ongelofelijke leider op het gebied van toegang tot financiële middelen. Zij stopt haar hart en haar energie in dit onderwerp. Over de hele wereld praat ze hierover, lang voordat anderen dat deden. We zijn haar erg dankbaar”, zei Ivanka Trump woensdag bij de afsluiting van de ondernemerstop GES in Den Haag.</p> <p>Máxima is ’speciaal pleitbezorger’ van de VN-chef. Ze zet zich ervoor in dat arme mensen toegang krijgen tot de financiële wereld, zodat ze bijvoorbeeld gemakkelijker aan leningen komen om een bedrijf op te zetten. Bij de opening van de GES dinsdag had Máxima een lans gebroken voor vrouwelijke ondernemers, en bij de sluiting woensdag deed Ivanka Trump dat ook.</p><p>Aan de Global Entrepreneurship Summit (GES) deden ongeveer 2000 ondernemers, investeerders en politici mee. Zij spraken met elkaar over economische mogelijkheden, voedsel, water, energie, gezondheid, connectiviteit, de toekomst van werk en de toegang tot kapitaal. De GES werd door Nederland en de Verenigde Staten samen georganiseerd. Nederland betaalt de kosten, ongeveer 15 miljoen euro.</p>
