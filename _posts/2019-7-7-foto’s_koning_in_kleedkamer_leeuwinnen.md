---
layout: post
title: "Foto’s: Koning in kleedkamer Leeuwinnen"
date: Sun, 07 Jul 2019 22:31:00 +0200
category: sport
externe_link: "https://www.telegraaf.nl/sport/1709808555/foto-s-koning-in-kleedkamer-leeuwinnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bc859208-a0f6-11e9-8117-02d1dbdc35d1.jpg"
---

<p class="intro">Koning Willem-Alexander die samen met zijn dochters Amalia en Ariane op de tribune zat tijdens de verloren WK-finale tegen de VS (2-0), sprak de Oranje Leeuwinnen later in de kleedkamer nog even toe. „Hij zei dat we het hele land trots hebben gemaakt en dat hij blij was dat hij hier mocht zijn. We hebben toen gezegd dat-ie vaker mag komen”, aldus Jackie Groenen.</p> <p>Vlak voor de aftrap stapte Willem-Alexander de eretribune van het Parc OL op, in gezelschap van zijn oudste en jongste dochter. Koningin Máxima en prinses Alexia waren er niet bij.</p><p>Van koning Willem-Alexander is alom bekend dat hij een enorm sporthart heeft. Zo bezocht hij samen met Máxima de Nederlandse voetbalsters vier jaar geleden ook al in aanloop naar het WK in Canada. Het koninklijk echtpaar zat twee jaar geleden bij het Europees kampioenschap in eigen land ook bij de openingswedstrijd van Nederland tegen Noorwegen op de tribune in de Galgenwaard. De koning en koningin gingen in de kleedkamer op de foto met de uitbundige speelsters. Later werden de voetbalsters vanwege hun Europese titel ook nog geridderd.</p>
