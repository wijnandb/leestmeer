---
layout: post
title: "Kiadis is meer geld kwijt aan personeel"
date: Tue, 10 Sep 2019 07:21:17 +0200
categories: 
- financieel 
- koersen 
externe_link: "https://www.telegraaf.nl/financieel/2109617822/kiadis-is-meer-geld-kwijt-aan-personeel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/289a1774-d38e-11e9-80b1-0217670beecd.jpg"
---

<p class="intro">Kiadis Pharma heeft zijn kosten in het eerste halfjaar zien oplopen. De biotechnoloog was voornamelijk meer geld kwijt aan de uitbreiding van zijn personeelsbestand. Als gevolg daarvan liep ook het verlies op van het bedrijf, dat nog geen omzet genereert.</p> <p>De operationele kosten in de eerste zes maanden van dit jaar bedroegen 25,7 miljoen euro, terwijl Kiadis een jaar eerder nog 11,1 miljoen euro uitgaf. Onder de streep resteerde een verlies van 25,9 miljoen euro. De kaspositie verbeterde daarentegen met 2,4 miljoen euro tot 62,7 miljoen euro.</p><p>Kiadis nam meer personeel aan voor al zijn afdelingen. Daarnaast stegen ook de klinische kosten voor onderzoek en verhuisde het biotechbedrijf naar een groter pand.</p><p>Overname</p><p>De aan de Amsterdamse beurs genoteerde onderneming rondde in juni de overname af van het Amerikaanse CytoSen Therapeutics. Volgens Kiadis-topman Arthur Lahr verbreedt die deal de pijplijn van zijn bedrijf, dat nu twee platforms voor celtherapieën heeft. Ook in de fases van ontwikkeling van die therapieën na de overname meer variatie.</p><p>Kiadis zelf werkt voornamelijk aan het geneesmiddel ATIR101. De goedkeuring daarvan door een comité van het Europees Geneesmiddelenbureau (EMA) laat langer op zich wachten dan aanvankelijk gedacht, kondigde Kiadis eerder dit jaar aan. Het gaat om groen licht voor het gebruik van dit middel bij bepaalde beenmergtransplantaties. Het bedrijf verwacht nu in 2020 een oordeel te ontvangen van het EMA, terwijl het bedrijf er eerder nog op rekende voor het einde van dit jaar goedkeuring te krijgen.</p>
