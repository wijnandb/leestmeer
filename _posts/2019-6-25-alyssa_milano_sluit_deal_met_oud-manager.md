---
layout: post
title: "Alyssa Milano sluit deal met oud-manager"
date: Tue, 25 Jun 2019 10:04:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1859982755/alyssa-milano-sluit-deal-met-oud-manager"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9959efc0-9720-11e9-9abb-0255c322e81b.jpg"
---

<p class="intro">De rechtszaak die Alyssa Milano en haar echtgenoot hadden aangespannen tegen een voormalig zakelijk manager is van de baan. De partijen hebben een onderlinge overeenkomst gesloten, zo maakte de woordvoerder van de actrice maandag bekend.</p> <p>Alyssa en haar man David Bugliari beschuldigden de manager ervan hun geld verkwanseld te hebben. Ook zou hij de handtekening van de Charmed-ster hebben vervalst op cheques. De manager beweert dat hij het stel meerdere keren heeft gewaarschuwd dat zij te veel geld uitgaven, met name aan een verbouwing, en genegeerd werd. Toen het paar in financiële nood raakte, kreeg hij vervolgens de schuld, zo stelt deze Kenneth Hellie.</p><p>De woordvoerder van Alyssa liet maandag weten: „De zaak stond op het punt besproken te worden in de rechtbank, maar de partijen hebben een vertrouwelijke deal gesloten voor een bedrag dat niet bekendgemaakt zal worden. Mevrouw Milano en meneer Bugliari zijn erg tevreden met de voorwaarden van de overeenkomst en zijn blij dat de zaak is opgelost.”</p><p>Alyssa en haar man eisten in eerste instantie 10 miljoen dollar van hun voormalig manager. „Hij heeft ons voor miljoenen het schip in laten gaan en heeft onze kredietwaardigheid verkwanseld”, meldden zij destijds.</p>
