---
layout: post
title: "Meeste Europeanen stemmen op partij die voor samenwerken is"
date: Mon, 27 May 2019 14:46:41 +0200
category: jeugdjournaal
externe_link: "http://feeds.nos.nl/~r/jeugdjournaal/~3/QLRxRuqbW5U/2286537"
feature_image: "https://nos.nl/data/image/2019/05/27/552782/1008x567.jpg"
---

<p>De uitslag van de Europese verkiezingen is bekend. De meeste Europeanen hebben op een partij gestemd die graag wil doorgaan met de Europese samenwerking.</p>
<p>In totaal konden bijna 427 miljoen Europeanen stemmen. Iets meer dan de helft deed dat ook. Nederlanders stemden afgelopen donderdag al. In veel andere landen werd er dit weekend gestemd.</p>
<p>Bij deze Europese verkiezingen zijn de stemmen veel meer verspreid over de families dan de jaren hiervoor. Dat betekent dat verschillende politieke families beter moeten samenwerken om afspraken te maken.</p>
<p>Frans Timmermans</p>
<p>Nederlander Frans Timmermans wil graag de baas worden van de Europese Unie. In Nederland hebben de meeste mensen voor zijn partij, de PvdA, gestemd. Maar op zijn politieke familie, de sociaaldemocraten, is in Europa een stuk minder gestemd dan vier jaar geleden. Toch hoopt hij nog steeds dat hij de baas mag worden. Daar wordt morgenavond over gepraat.</p>
<p>Verslaggever Noortje sprak vorige week met hem:</p><img src="http://feeds.feedburner.com/~r/jeugdjournaal/~4/QLRxRuqbW5U" height="1" width="1" alt=""/>
