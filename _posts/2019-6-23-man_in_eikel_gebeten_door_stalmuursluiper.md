---
layout: post
title: "Man in eikel gebeten door stalmuursluiper"
date: Sun, 23 Jun 2019 13:07:35 +0200
category: opmerkelijk
externe_link: "https://www.telegraaf.nl/nieuws/837577792/man-in-eikel-gebeten-door-stalmuursluiper"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f410be40-95c6-11e9-b698-02c309bc01c1.jpg"
---

<p class="intro">Een man uit Friesland is in zijn eikel gebeten door een stalmuursluiper. Dat schrijft Nature Today zondag. De stalmuursluiper, oftewel Scotophaeus blackwalli, is familie van de bodemjachtspinnen: zij maken geen web, maar gaan actief op zoek naar hun prooi.</p> <p>Het incident vond plaats in de nacht van 4 op 5 juni, volgens de site betreft dit de eerste gedocumenteerde melding van dit gedrag van de spinnensoort.</p><p>De stalmuursluiper is een in Nederland vrij algemene en wijdverspreide spin die vooral binnenshuis wordt aangetroffen. De jacht van de stalmuursluiper vindt vooral ’s nachts plaats, waardoor de dieren relatief weinig worden waargenomen, aldus Nature Today.</p><p>Volgens de site voor natuurliefhebbers is de beet ’geheel ongevaarlijk’. De spin is opgestuurd naar een kenniscentrum over insecten en zal worden opgenomen in de collectie van Naturalis.</p>
