---
layout: post
title: "Vrees voor doden door instorten pand in België"
date: Tue, 29 Oct 2019 14:27:37 +0100
category: buitenland
externe_link: "https://www.telegraaf.nl/nieuws/558227832/vrees-voor-doden-door-instorten-pand-in-belgie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/588266f4-fa57-11e9-93cf-02c309bc01c1.jpg"
aantal: 121
unieke: 94
bron: "De Telegraaf"
---

<p class="intro">In de Zuid-Belgische plaats Bergen (Mons) is dinsdag een gebouw ingestort. Daarbij is zeker één dode gevallen. De brandweer denkt dat er mogelijk nog vijf mensen onder het puin liggen. Er is een zoekactie gestart waarbij volgens RTL Info ook honden worden ingezet. Volgens Belgische media ligt er mogelijk ook een zwangere vrouw onder het puin.</p> <p>Het pand in de Rue des Juifs in het centrum stortte rond 13.00 uur deels in. Volgens de politie was er geen ontploffing. De directe omgeving is afgezet en het gemeentelijk rampenplan is geactiveerd. Enkele naburige panden zijn geëvacueerd. Ook is de gastoevoer naar de buurt afgesloten. De gemeente heeft verder een opvanglocatie opengesteld.</p><p>Volgens getuigen ging er vermoedelijk een gasexplosie aan de instorting vooraf.</p>
