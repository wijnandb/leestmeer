---
layout: post
title: "Grote insectenfabriek geopend om varkens te voeren"
date: Tue, 11 Jun 2019 19:14:39 +0200
category: jeugdjournaal
externe_link: "http://feeds.nos.nl/~r/jeugdjournaal/~3/CuWINEAEqOY/2288637"
---

<p>In Bergen op Zoom, een stad in de provincie Noord-Brabant, is een grote insectenfabriek geopend. Daar kweken ze miljoenen kleine insecten, om ze later aan dieren te kunnen voeren.</p>
<p>Larven</p>
<p>In de fabriek hebben ze allemaal jonge larves van vliegen. Die laten ze razendsnel opgroeien tot dikke vette larven. En die zijn perfect om aan varkens of kippen te geven.</p>
<p>In Nederland zijn een heleboel varkens die voer nodig hebben. De meeste varkens krijgen brokken als voer. Die bestaan vooral uit sojaplanten uit Brazilië, vis uit de oceaan en cassave, een soort wortel uit Azië.</p>
<p>Milieu</p>
<p>Het maken en vervoeren van die ingrediënten is behoorlijk slecht voor de natuur en het milieu. Volgens deskundigen zijn insecten een stuk beter. Die worden in de fabriek gekweekt en dat gebeurt milieuvriendelijker.</p><img src="http://feeds.feedburner.com/~r/jeugdjournaal/~4/CuWINEAEqOY" height="1" width="1" alt=""/>
