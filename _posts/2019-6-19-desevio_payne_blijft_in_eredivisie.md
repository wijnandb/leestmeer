---
layout: post
title: "Desevio Payne blijft in Eredivisie"
date: Wed, 19 Jun 2019 11:21:36 +0200
category: sport
externe_link: "https://www.telegraaf.nl/sport/1076228601/desevio-payne-blijft-in-eredivisie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b05f74ee-9291-11e9-affc-02d1dbdc35d1.jpg"
---

<p class="intro">FC Emmen heeft Desevio Payne aangetrokken. De 23-jarige rechtsback komt over van Excelsior, waar hij een aflopend contract had. Payne tekent voor één seizoen, met een optie voor nog een jaar. „De keuze voor Emmen was niet zo moeilijk”, zegt Payne.</p> <p>De Amerikaans-Nederlandse voetballer is al de vierde nieuweling voor komend seizoen bij Emmen. Eerder kwamen de Duitse linksback Jan-Niklas Beste, de Kroatische spits Marko Kolar en de Duitse doelman Matthias Hamrol naar de Drentse eredivisieclub.</p><p>Payne speelde in het verleden zeventien eredivisieduels voor FC Groningen en tekende in 2017 een tweejarig contract bij Excelsior. Het afgelopen jaar moest de rechtsback aan de kant toekijken door blessureleed.</p><p>„Ik heb Emmen vorig seizoen vaak zien spelen en de blijdschap na de handhaving was prachtig om te zien. Samen met trainer Dick Lukkien, die ik nog ken van Groningen, gaan we opnieuw voor handhaving in de eredivisie.”</p>
