---
layout: post
title: "80's muziek populairder door Netflix-serie Stranger Things"
date: Wed, 10 Jul 2019 08:46:54 +0200
category: cultuur
externe_link: "https://nos.nl/l/2292828"
feature_image: "https://nos.nl/data/image/2019/07/10/562439/1008x567.jpg"
---

<p>De bekende klanken van Toto's Africa en Should I Stay or Should I Go van The Clash: ze waren te horen in het eerste seizoen van de populaire Netflix-serie Stranger Things. De serie veroorzaakte een opleving van 80's muziek op streamingdiensten Apple Music en Spotify.</p>
<p>Ook het nieuwe derde seizoen heeft weer een piek in de streams veroorzaakt. Het nummer Never Ending Story, dat te horen is in de laatste aflevering van het nieuwe seizoen, is deze week 825 procent meer gedownload dan vorige week.</p>
<p>Het nieuwe seizoen van de Amerikaanse (retro)sciencefiction-horrorserie is sinds 4 juli te zien op Netflix, bijna drie jaar na het eerste seizoen. Dat verscheen op 15 juli 2016. Sinds die datum hebben luisteraars meer dan 17 miljoen uur geluisterd naar muziek gerelateerd aan de serie.</p>
<p>De klassieker Should I Stay or Should I Go werd de eerste twee weken na de seizoenspremi√®re 30 procent meer beluisterd.</p>
<p>Door de serie heeft de 80's muziek een kleine opleving meegemaakt. Nummers als Time After Time van Cyndi Lauper en Whip It van DEVO, en artiesten als The Police, Madonna, New Order, Wham! en Joy Division zijn te horen in alle seizoenen. Er zijn meer dan 3500 Upside Down-playlists (verwijzing naar de serie) gemaakt.</p>
<p>Ook is de serie al bijna 5000 uur besproken in podcasts.</p>
<p>Stranger Things is sinds het begin erg populair. Het nieuwe seizoen brak eergisteren een record: in vier dagen tijd hadden meer dan 40,7 miljoen mensen gekeken. Dat is meer dan elke andere film of serie op Netflix.</p>
