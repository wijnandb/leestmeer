---
layout: post
title: "Bertens: eigenlijk te ziek om baan op te gaan"
date: Wed, 29 May 2019 19:45:07 +0200
category: sport
externe_link: "https://www.telegraaf.nl/sport/3668020/bertens-eigenlijk-te-ziek-om-baan-op-te-gaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/03112b82-823f-11e9-a06c-02c309bc01c1.jpg"
---

<p class="intro">„Gisteren voelde ik me prima, maar vandaag werd ik wakker met buikloop”, zei Kiki Bertens op een korte persconferentie nadat ze op Roland Garros had moeten opgeven met buikloop. „Ik had beter niet de baan op kunnen gaan.”</p> <p>De 27-jarige Bertens, die in Parijs als vierde geplaatst was, voelde bij het opwarmen al dat ze zich niet goed voelde. „Ik heb een kwartier opgewarmd en ik heb weet ik veel hoeveel pillen genomen. Omdat ik pas laat speelde, hoopte ik dat ik me later op de dag beter zou voelen. Maar als ik begon te rennen dan ging het mis. Ik heb erg veel last van mijn buik, dus daarom wil ik het graag kort houden.”</p><p>Bertens zei dat ze op het moment dat ze een medische time-out aanvroeg, al wist dat opgave onvermijdelijk was. „Ik wilde het gewoon proberen, want je weet nooit wat er op de baan gebeurt”, aldus Bertens, die naar eigen zeggen niets geks heeft gedaan of gegeten.</p><p>„Ik werd om 3.00 uur in de nacht wakker en voelde me heel erg ziek. De hele dag heb ik al last van diarree. In de middag heb ik nog wat geslapen, maar het mocht niet baten. Ik voelde me later op de dag wel iets beter, maar als ik kracht in mijn slagen stopte, dan kwam er niets uit. Ik had geen energie meer. Er is niet iemand die je wat energie kan geven, zodat je weer drie uur kunt gaan.”</p><p>Bertens werd beschouwd als een van de kanshebbers voor de eindzege. Bertens: „Het is erg slechte timing en erg vervelend dat dit gebeurt op een grand slam waar je je zo goed voelt.”</p>
