---
layout: post
title: "Aegon, ABN en ING winnen op ’Fed Day’"
date: Wed, 19 Jun 2019 17:45:00 +0200
categories: 
- financieel 
- koersen 
externe_link: "https://www.telegraaf.nl/financieel/127703925/aegon-abn-en-ing-winnen-op-fed-day"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e6107be-92aa-11e9-9227-0218eaf05005.jpg"
---

<p class="intro">Financials presteerden woensdag op het Damrak sterk in aanloop naar de belangrijke Federal Reserve-bijeenkomst in de avond. Aegon, ING en ABN Amro bleven in de kopgroep. Adyen verloor en Midkapper Air France KLM bleef zwak in de markt.</p> <p>De AEX-index sloot daarop 0,2% hoger op 561,45 punten. De Midkap-index bleef vlak bij 777,51 punten.</p><p>De Britse FTSE 100-index is een dissonant in Europa met 0,3% verlies. De DAX in Frankfurt en de CAC-40 in Parijs staan licht hoger.</p><p>Om 20.00 uur volgt het rentebesluit van de Amerikaanse centrale bank. Economen verwachten dat de rente ongewijzigd blijft. Mogelijk wordt in de toelichting op het rentebesluit de deur open gezet naar een renteverlaging.</p><p>Beleggers reageerden dinsdag verheugd op de woorden ECB-president Draghi, die klaar staat met extra stimuleringsmaatregelen.</p><p>Valutaoorlog</p><p>De euro zakte na het ECB-besluit tegen de dollar. President Trump hekelde in tweets het „oneerlijke voordeel” in de concurrentie met de VS.”</p><p>Handelaren vrezen dat Trump de Amerikaanse handelsoorlog over importtarieven uitbreidt naar de valutamarkt. „Het is retoriek, een stok om de spreekwoordelijke hond te slaan. Trump kan niet zomaar de valutamarkt manipuleren”, aldus valutahandelaar Bart Hordijk van Monex Europa. „Wel verschuift het algehele risicosentiment doordat hij zulke tweets uitstuurt.”</p><p>Wall Street begon met lichte winst. Beleggers bleven op de vlakte op ’Fed Day’: de handelsoorlog wordt gewogen tegen effecten van verruiming door centrale banken.</p><p>Brentolie zakte met 0,7% tot $61,70 per vat.</p><p>Oliekartel OPEC meldde dat leden bijeen komen. Een pril signaal dat de huidige productiebeperking van Brentolie blijft, aldus Bloomberg.</p><p>’Boot niet missen’</p><p>„Beleggers zijn dinsdag na de ECB-omslag ingestapt. Ze vreesden de boot te missen. Maar richting het rentebesluit worden ze alweer voorzichtiger”, zo wijst handelaar Rein Schutte van Boer &amp; Olij Securities op de grondstoffen- en chipbeleggingen.</p><p>Beleggers hebben veel cash aangehouden, afkomstig van verkochte aandelen, en staan klaar staan om in te stappen. Komt er groot nieuws, dan moeten beleggers vanwege die instappende reuzen op stevige bewegingen rekenen, zegt Schutte.</p><p>Zeker als de Fed vanavond al een renteverlaging van bijvoorbeeld 50 basispunten meldt.</p><p>Als het optimisme vanavond doorzet, komt een recordstand van de AEX in beeld. „Maar wil zo’n stijging stand houden, dan heeft de markt zekerheid nodig dat die opmars beklijft. Dan willen beleggers een goed uitonderhandelde stevige deal tussen de VS en China zien”, aldus Schutte. „En die is er niet.”</p><p>Aegon pakt koppositie</p><p>Met dat gemoed bleef Aegon bij de slotbel koploper in de AEX met 2,5% winst na een adviesverhoging door de Italiaanse bank Mediobanca. Bij een actuele koers van €4,38 staat een koersdoel van €5,50.</p><p>In de AEX won ABN Amro 1,9%. Analisten bij Berenberg hebben het advies voor de bank bijgesteld van ’verkopen’ naar ’houden’. ING won 1,7% en NN steeg met 0,9%.</p><p>Het cyclische fonds ArcelorMittal dat de voorgaande dag nog vleugels kreeg op de verminderde stress over China hield net 0,2% winst over.</p><p>Chipmachinemaker ASML kreeg er uiteindelijk 0,8% bij. Morgan Stanley is begonnen met het volgen van de chipmachinefabrikant met een overweight-advies.</p><p>Adyen daarentegen sloot 2% lager na de melding van een een aandeelhouder circa 400.000 aandelen in de betalingsdienstverlener met korting te koop aan te bieden. De betalingsverwerker zou ook last krijgen van de cryptobetalingen via een netwerk met 28 partners.</p><p>Zwaargewicht Unilever (0,5%) drukte de index. Kredietbeoordelaar Fitch gaf het voeding- en levensmiddelenbedrijf een downgrade naar A, met een stabiele outlook.</p><p>Philips (+0,5%) kreeg ’s middags toestemming van de Amerikaanse toezichthouder FDA voor verkoop van zijn hartapparatuur bedoeld direct voor consumenten.</p><p>Verzekeraar ASR verloor 1,3%. Mediobanca verlaagde het advies voor de verzekeraar naar neutraal, bij een koersdoel van €38.</p><p>Ahold Delhaize werd 1,2% lager verhandeld nadat de Belgische branchegenoot Colruyt (-15,5%) werd afgestraft op de waarschuwing voor toenemende prijsdruk in de eigen thuismarkt.</p><p>Verfmaker AkzoNobel raakte 0,8% waarde kwijt. Concurrent Axalta (+15%), lang op de radar bij Akzo en PPG, zou in de verkoop gaan.</p><p>In de Midkap moest Air France KLM ten slotte 3,6% afstaan. Het luchtvaartconcern is door HSBC van de kooplijst gehaald. KLM plaatste een order van $2,48 miljard bij Embraer voor vijftien City Hopper-toestellen, en nam een optie op nog twintig exemplaren.</p><p>Halfgeleider Besi steeg met 0,8%, navigatieleverancier TomTom won 1,9%.</p><p>Altice Europe ging met 3,2% winst naar huis. Het telecomconcern overweegt volgens de Franse krant Les Echos zijn videoreclamedienst Teads af te stoten.</p><p>Meer financieel nieuws via de mail? Schrijf je hier in voor onze nieuwsbrief!</p>
