---
layout: post
title: "Overheid had grafietregens eerder moeten onderzoeken"
date: Wed, 05 Jun 2019 18:24:48 +0200
categories: 
- entertainment 
- opinie 
externe_link: "https://www.telegraaf.nl/nieuws/517659207/overheid-had-grafietregens-eerder-moeten-onderzoeken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7a169c2a-87ae-11e9-8037-0218eaf05005.jpg"
---

<p class="intro">De overheid had eerder onderzoek moeten doen na de gezondheidsgevolgen van zogeheten grafietregens rond Tata Steel in IJmuiden. Dat heeft staatssecretaris Van Veldhoven (Infrastructuur) gezegd tijdens een debat in de Tweede Kamer.</p> <p>In opdracht van het ministerie van Infrastructuur en Waterstaat doet het Rijksinstituut voor Volksgezondheid en Milieu (RIVM) om de vier jaar onderzoek naar gezondheidsrisico’s van de hoogovens, maar Van Veldhoven bekende dat de grafietregens nooit zijn meegenomen.</p><p>Pas na aanhoudende klachten van bewoners zijn de stofwolken die zware metalen bevatten onderzocht door het RIVM. Uit het deze week gepubliceerde rapport blijkt dat kinderen uit de omgeving aan ‘ongewenste’ concentraties lood, mangaan en vanadium kunnen zijn blootgesteld door de grafietregens.</p><p>Van Veldhoven gaat zelf niet ingrijpen, dat is volgens haar aan het bevoegd gezag: de provincie Noord-Holland. De bewindsvrouw heeft wel contact gehad met de verantwoordelijke gedeputeerde. Ze heeft er vertrouwen in dat er een einde gaat komen aan de grafietregens.</p>
