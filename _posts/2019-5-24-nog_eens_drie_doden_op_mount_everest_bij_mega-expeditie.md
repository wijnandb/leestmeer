---
layout: post
title: "Nog eens drie doden op Mount Everest bij mega-expeditie"
date: Fri, 24 May 2019 09:37:02 +0200
categories: 
- entertainment 
- opinie 
externe_link: "https://www.telegraaf.nl/nieuws/3640847/nog-eens-drie-doden-op-mount-everest-bij-mega-expeditie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0f4f3038-7dfd-11e9-b60b-0217670beecd.jpg"
---

<p class="intro">Op de Mount Everest zijn weer drie bergbeklimmers om het leven gekomen bij een grote expeditie. Het aantal doden op de hoge bergpiek komt daarmee deze week al op zeven. Onder de klimmers die de Mount Everest deze week willen betreden zijn ook Nederlanders.</p> <p>„Twee Indiase klimmers zijn gisteren op de Everest gestorven”, meldt Mira Acharya van de afdeling toerisme in Nepal, terwijl organisatoren van expedities het derde dodelijke ongeluk bevestigden. Door de drukte op de berg en de lange rijen die dat met zich meebrengt, is de kans op hoogteziekte en bevriezing aanzienlijk groter. Eerder deze week kwamen ook een Amerikaanse en Indiase klimmer om het leven.</p><p>Volgens het basiskamp, blies de 55-jarige Donald Lynn Cash uit Utah, VS, zijn laatste adem uit op een paar meter onder de Hillary Step.</p><p>De regering van Nepal heeft voor dit jaar een recordaantal van 378 klimvergunningen verleend aan klimmers. Dat is lucratief voor het arme land, want alpinisten moeten omgerekend 10.000 euro betalen om de hoogste (8848 meter) berg ter wereld op te mogen. Maar de beklimming is niet zonder gevaar. Op foto’s is te zien hoe een lange rij klimmers zich op de bergtoppen vormt. Zo gingen alleen woensdag al tweehonderd klimmers tegelijk de berg op.</p><p>Tot nu toe is het meer dan 5000 mensen gelukt om de top (8.848 meter) van de Mount Everest te bereiken. De Nieuw-Zeelander Edmund Hillary en zijn Nepalese sherpa Tenzing Norgay waren de eersten in 1953.</p><p>Vorig jaar kwamen er op de Everest vijf mensen om het leven. In 2016 wist de pas 35-jarige Nederlandse klimmer Eric Arnold de beklimming van de berg niet te overleven.</p>
