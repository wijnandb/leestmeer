---
layout: post
title: "Beurs blijft hangen na bliksemstart"
date: Thu, 20 Jun 2019 12:11:00 +0200
categories: 
- financieel 
- koersen 
externe_link: "https://www.telegraaf.nl/financieel/1902535580/beurs-blijft-hangen-na-bliksemstart"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c0899ee6-9343-11e9-96af-02c309bc01c1.jpg"
---

<p class="intro">De beurshandel in Amsterdam haalde bij de start van de dag een mooie winst, maar blijft in de loop van de ochtend even steken. Een forse koersval van ING verhindert een echt forse stijging van de AEX-index.</p> <p>De hoofdgraadmeter aan Beursplein 5 noteert rond het middaguur 566 punten, een winst van 0,8% en het hoogste niveau sinds begin mei. De Midkap-index begint de middag met 784,3 punten, een winst van 0,9%. Ook elders in Europa worden er gretig aandelen gekocht: de Duitse DAX-index wint 1%, de Franse CAC-40 krijgt er 0,8% bij.</p><p>In Groot-Brittannië volgt later vandaag een rentebesluit. In de aanloop daarnaartoe won de FTSE100 vanochtend 0,5%. De belangrijkste beurzen in de Verenigde Staten, waar de centrale bank Fed haar rentetarief gisteren ongewijzigd hield, lijken ook hoger te gaan openen. Veel economen verwachten dat het Amerikaanse rentetarief volgende maand al wordt verlaagd.</p><p>Banken</p><p>„We zijn vanochtend uit de startblokken geschoten, maar daarna is het een beetje hetzelfde gebleven”, ziet handelaar Chris Jongbloed (Saxo Bank). Financiële aandelen als ABN Amro (-0,7%), Aegon (-0,1%) en ING (-1,8%) laten een behoorlijke veer. „Dat scheelt zo een vol punt op de index.” De mogelijke renteverlaging van de Fed, waar bij andere aanden zo over gejuichd wordt, werpt voor banken en verzekeraars een onheilspellender schaduw vooruit. Zij zouden juist last hebben van een lagere rente.</p><p>De olieprijs (Brent) trok vanochtend flink aan tot boven de $63 vanwege het vooruitzicht op monetaire ondersteuning van de economische groei. Goud „breekt dankzij het Fed-besluit uit”, constateert de Saxo-handelaar. „We hebben heel lang op het niveau van $1365 gezeten, maar nu de rente mogelijk verlaagd wordt en investeren in dollars dus minder interessant, gaat de goudprijs weer richting $1400 per ounce.”</p><p>Hoofdrol voor ASML</p><p>In de grotendeels geheel groengekleurde AEX wordt koploper ASML 2,7% meer waard De Amerikaanse bank Wells Fargo gaat de chipmachinefabrikant volgen met een overwogen-advies. Toeleverancier voor de chipindustrie ASMI valt ook in de smaak en koerst 3,5% hoger.</p><p>Verf- en chemieconcern AkzoNobel kan ook kopersinteresse rekenen met een vooruitgang van 1,5%. Het cyclische aandeel Randstad zit eveneens in de voorhoede en gaat 1,5% vooruit. Shell steeg 0,5% geholpen door de aantrekkende olieprijzen. Unilever en Vopak, twee andere zwaargewichten, krijgen er 0,4% respectievelijk 0,6% bij.</p><p>In de Midkap blinkt gespecialiseerd staalconcern AMG uit met een sprong vooruit van 3,9% met dank aan de stevige opleving van de grondstofprijzen. Detacheerder Brunel verliest na een rapport van ABN Amro 3,2%.</p><p>Meer financieel nieuws via de mail? Schrijf je hier in voor onze nieuwsbrief!</p>
