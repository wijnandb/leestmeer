---
layout: post
title: "'Opdracht Fugro helpt Seabed Solutions'"
date: Wed, 15 May 2019 10:07:40 +0200
categories: 
- financieel 
- koersen 
externe_link: "https://www.telegraaf.nl/financieel/3589402/opdracht-fugro-helpt-seabed-solutions"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b876fe5a-76e8-11e9-aa5b-02d2fb1aa1d7.jpg"
---

<p class="intro">Een opdracht die bodemonderzoeker Fugro van partner CGG kreeg in de Golf van Mexico kan precies zijn wat de divisie Seabed Solutions nodig heeft, schrijven analisten van ING. Met een waarde van circa 10 miljoen dollar gaat het weliswaar om een kleine deal die ook nog snel is afgerond, maar daarmee kan een verlieslatend tweede kwartaal ten einde worden gebracht. De divisie heeft projecten voor Shell en Adnoc, waarop het verlies leed, afgerond.</p> <p>De vooruitzichten voor Seabed Solutions zijn in het tweede halfjaar veel beter. Gezien de onderliggende vraag verwachten de marktkenners van ING dat Fugro behalve twee al geplande projecten nog meer opdrachten binnen kan slepen. Als de Seabed-tak het beter doet, worden ook de goede resultaten bij de Marine-divisie beter zichtbaar, verwacht ING dat een buy-advies heeft voor Fugro met een koersdoel van 15,10 euro.</p><p>Ook KBC Securities is positief over het opdracht. De analisten van die bank merken op dat Fugro de opdracht als bewijs ziet dat OBN-beeldvormingstechniek steeds vaker gebruikt wordt voor seismische testen en dat biedt meer commerciÃ«le kansen. KBC heeft een accumulate-advies voor Fugro met een koersdoel van 13,50 euro.</p><p>Het aandeel Fugro stond woensdag rond 10.00 uur 0,5 procent lager op 7,74 euro.</p>
