---
layout: post
title: "15.000 handtekeningen voor petitie tegen bezuinigingen publieke omroep"
date: Tue, 10 Sep 2019 13:44:41 +0200
category: cultuur
externe_link: "https://nos.nl/l/2301128"
feature_image: "https://nos.nl/data/image/2019/09/10/576324/1008x567.jpg"
---

<p>Met 15.000 handtekeningen op zak zijn medewerkers van de Nederlandse Publieke Omroep naar Den Haag gegaan. Ze hebben daar politici de petitie Publieke Omroep, juist nu! aangeboden. Met de petitie hopen ze de bezuinigingen op de publieke omroep te stoppen.</p>
<p>Programmamakers hopen de waardering voor hun werk niet alleen in woorden maar ook in daden terug te zien, zegt Wais Shirbaz, omroepsecretaris van de Nederlandse Vereniging van Journalisten.</p>
<p>"Al jaren wordt bezuinigd bij de publieke omroep. Het woord is nu aan de programmamakers die zeggen: "we doen ons werk uitstekend, onze programma's worden goed gewaardeerd door onze kijkers en luisteraars, we zijn een van de goedkoopste omroepen in Europa, het wordt nu tijd dat ook de politiek dat inziet."</p>
<p>De actie in Den Haag is opgezet door de NVJ, de FNV en het CNV, en wordt gesteund door de omroepen (VPRO, NTR, KRO-NCRV, NPO, AVROTROS, BNNVARA, EO, Max en NOS).</p>
<p>Morgen wordt de visiebrief van minister Slob over de toekomst van de publieke omroepen behandeld in de Tweede Kamer.</p>
