---
layout: post
title: "Ere-Zilveren Reissmicrofoon voor Felix Meurders"
date: Wed, 15 May 2019 00:02:20 +0200
category: entertainment
externe_link: "https://www.telegraaf.nl/entertainment/3588608/ere-zilveren-reissmicrofoon-voor-felix-meurders"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f25c24ec-7693-11e9-b1c7-02d2fb1aa1d7.jpg"
---

<p class="intro">Felix Meurders wordt onderscheiden met de Ere-Zilveren Reissmicrofoon. Meurders is pas de achtste winnaar van de radio-oeuvreprijs. Hij krijgt de prijs op 20 juni uitgereikt, als ook de winnaars van de Zilveren Reissmicrofoon bekend worden gemaakt. Genomineerd zijn dit jaar het culinaire programma Mangiare! van NPO Radio 1, presentatrice Mieke van der Weij en de podcast De brand in het landhuis.</p> <p>Volgens juryvoorzitter Vincent Bijlo laat Meurders nog elke week zijn gesprekspartners alle hoeken van de kamer zien, omdat hij beschikt „over een dodelijke combinatie van ervaring, immer aanwezige geestelijke lenigheid en gevatheid en onmetelijke feitenkennis.”</p><p>Meurders verdient de prijs voor 45 jaar Spijkers met koppen, maar ook voor Langs de Lijn, de Woensdag- en Vrijdageditie en talloze popprogramma’s die hij presenteerde. Vorig jaar werd de radio-oeuvreprijs toegekend aan Tineke de Nooij.</p><p>De Zilveren Reissmicrofoon voor het beste radioprogramma of de beste radiomaker wordt sinds 1966 uitgereikt. Vorig jaar won het radioprogramma Vroege Vogels.</p>
