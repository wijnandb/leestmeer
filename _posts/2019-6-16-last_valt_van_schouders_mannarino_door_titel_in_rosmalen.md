---
layout: post
title: "Last valt van schouders Mannarino door titel in Rosmalen"
date: Sun, 16 Jun 2019 18:06:19 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/nW2D6OUQgU0/2289339"
feature_image: "https://nos.nl/data/image/2019/06/16/557174/1008x567.jpg"
---

<p>Adrian Mannarino is winnaar geworden van het grastoernooi van Rosmalen. De 30-jarige Fransman speelde zijn zevende ATP-finale en eindelijk was het raak. Door een 7-6 (7), 6-3 zege op de Australiër Jordan Thompson verloste Mannarino zichzelf van de last van het niet kunnen winnen van finales.</p>
<p>De vijf jaar jongere Thompson stond voor het eerst in een ATP-finale, maar was niet de mindere. Hij was op de belangrijke momenten echter te ongeduldig.</p>
<p>Thompson had al vier setpoints gemist, toen Mannarino in de tiebreak wel toesloeg bij zijn tweede kans om de set te beslissen. De Fransman had aan een break in de vierde game van de tweede set voldoende om de titel voor zich op te eisen.</p>
<h2>Berrettini heerst in Stuttgart</h2>
<p>Het grastoernooi van Stuttgart werd gewonnen door Matteo Berrettini. De Italiaan was in de finale de meerdere van het Canadese talent Felix Auger-Aliassime: 6-4, 7-6 (11).</p>
<p>Berrettini bekroonde een topweek met zijn tweede titel van 2019 en de derde van zijn loopbaan. De 25-jarige Italiaan won al zijn vijftig servicebeurten en alleen Jan-Lennard Struff creëerde in de halve finales (twee) breakpoints.</p><img src="http://feeds.feedburner.com/~r/nossporttennis/~4/nW2D6OUQgU0" height="1" width="1" alt=""/>
