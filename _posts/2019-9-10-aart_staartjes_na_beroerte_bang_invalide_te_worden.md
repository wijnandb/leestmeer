---
layout: post
title: "Aart Staartjes na beroerte bang invalide te worden"
date: Tue, 10 Sep 2019 22:56:09 +0200
categories: 
- entertainment 
- gossip 
externe_link: "https://www.telegraaf.nl/entertainment/13685612/aart-staartjes-na-beroerte-bang-invalide-te-worden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6a8e1e8a-d40d-11e9-ab90-02d1dbdc35d1.jpg"
---

<p class="intro">Aart Staartjes is niet bang voor de dood. Maar de acteur is wel bang dat hij na een beroerte invalide zou kunnen raken. Dat vertelde de 81-jarige Sesamstraat-coryfee dinsdag in het programma Sterren op het doek.</p> <p>„Ik heb recent een beroerte gehad”, bekende Staartjes. „Sindsdien neem ik elke dag trouw mijn bloedverdunner. De dood is wel het minste wat ik vrees. Maar dat ik invalide word, dat lijkt me erg.” Hij noemt als angstig voorbeeld Martine Bijl. „Ik heb nog met haar gespeeld bij Sesamstraat; één scene, het was meesterlijk. Zo leuk en zo geweldig. En korte tijd later kwam de hersenbloeding, daar is ze aan onderdoor gegaan.”</p><p>Het televisie-icoon voelt dat het einde dichterbij komt. „Het is eindig, dat voel ik”, vertelde Staartjes. „Ik voel dat ik in het laatste bedrijf zit. Als je 81 bent zoals ik, dan is de kans dat je 91 wordt, bijzonder klein. Maar ik ben niet bang voor de dood, al weet ik niet wat ik moet verwachten. Het is niet erg als het afgelopen is.”</p>
