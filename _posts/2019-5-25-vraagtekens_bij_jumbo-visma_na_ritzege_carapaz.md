---
layout: post
title: "Vraagtekens bij Jumbo-Visma na ritzege Carapaz"
date: Sat, 25 May 2019 20:05:55 +0200
category: sport
externe_link: "https://www.telegraaf.nl/sport/3646997/vraagtekens-bij-jumbo-visma-na-ritzege-carapaz"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bd74b38e-7f17-11e9-9730-0218eaf05005.jpg"
---

<p class="intro">Ploegleider Addy Engels van Jumbo-Visma wist na de veertiende etappe in de Giro niet zo goed of hij wel of niet blij moest zijn dat Primoz Roglic net naast het roze had gegrepen.</p> <p>De Sloveen leek in de zware bergetappe op weg om de leiderstrui te heroveren, maar de ontketende Richard Carapaz troefde hem dankzij een knappe solo net af.</p><p>„Aan de ene kant is het niet ongunstig dat we nu op de tweede plek in het klassement staan”, erkent Engels. „We hoeven nu niet de koers te controleren, daar zijn we dan vanaf. Maar van die man nog niet”, zo doelde de ploegleider van de Nederlandse formatie op Carapaz. De renner uit Ecuador soleerde op indrukwekkende wijze naar de ritzege en verdiende daarmee ook 10 bonificatieseconden, precies genoeg om Roglic zeven tellen voor te blijven in het klassement.</p><p>„Die Carapaz is heel gevaarlijk. Hij heeft met Movistar ook een ploeg die de koers kan controleren. Ik kan me ook voorstellen dat ze het hier niet bij laten, met het oog op de tijdrit van Primoz op de laatste dag”, aldus Engels. „We zullen dus later wel zien in hoeverre hier hoog spel is gespeeld. Heeft iedereen nog over en spelen ze een spelletje of zijn dit gewoon de verhoudingen? Als dat zo is, weet ik niet of dit wel zo’n goede dag is geweest.”</p>
