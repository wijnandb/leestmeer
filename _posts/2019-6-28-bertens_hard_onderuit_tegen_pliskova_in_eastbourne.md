---
layout: post
title: "Bertens hard onderuit tegen Pliskova in Eastbourne"
date: Fri, 28 Jun 2019 15:08:13 +0200
categories: 
- sport 
- tennis 
externe_link: "https://www.telegraaf.nl/sport/1630973631/bertens-hard-onderuit-tegen-pliskova-in-eastbourne"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/370056b8-99a8-11e9-8141-02d2fb1aa1d7.jpg"
---

<p class="intro">Kiki Bertens is er niet in geslaagd de finale te bereiken van het grastoernooi van Eastbourne.</p> <p>De nummer 4 van de wereld moest met duidelijke cijfers haar meerdere erkennen in Karolina Pliskova, die een plek hoger staat op de wereldranglijst. Het werd 6-1 6-2.</p><p>De 27-jarige Pliskova, die het toernooi in 2017 won, liet leeftijdsgenote Bertens op alle fronten kansloos. De Tsjechische verloor slechts twee punten op haar eerste opslag, stond geen enkel breakpoint toe en maakte nauwelijks onnodige fouten. Al na ruim 56 minuten had ze de zege binnen.</p><p>Bertens kwam direct met 3-0 achter en riep na een half uur, na het kansloze verlies van de eerste set, coach Raemon Sluiter de baan op. Sluiter gaf aan dat Bertens Pliskova al tennissend de vraag moest stellen of zij het hoge niveau kon vasthouden en daarop antwoordde Pliskova volmondig „ja.” De Tsjechische strooide met sterke opslagen, zocht veelvuldig het net op en liet zien een belangrijke kanshebster te zijn voor de titel op Wimbledon. Vorig jaar verloor ze daar in de vierde ronde van Bertens.</p><p>Pliskova neemt het in de eindstrijd op tegen de Duitse Angelique Kerber, die een walk-over ontving van de Tunesische Ons Jabeur.</p><p>Bertens reist nu af naar Londen, waar maandag Wimbledon begint. Ze speelt daar in de eerste ronde tegen de Luxemburgse Mandy Minella.</p>
