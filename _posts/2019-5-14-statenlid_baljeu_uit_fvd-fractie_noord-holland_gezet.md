---
layout: post
title: "Statenlid Baljeu uit FvD-fractie Noord-Holland gezet"
date: Wed, 15 May 2019 01:41:00 +0200
category: nieuws
externe_link: "https://nos.nl/l/2284670"
feature_image: "https://nos.nl/data/image/2019/05/15/549999/1008x567.jpg"
---

<p>Forum voor Democratie-Statenlid in Noord-Holland Robert Baljeu is door zijn partij uit de fractie gezet. Dat heeft fractievoorzitter Johan Dessing via Twitter laten weten.</p>
<p>"Als gevolg van een ontstane situatie in de Statenfractie van FvD Noord-Holland heeft de voltallige fractie het vertrouwen in het Statenlid Robert Baljeu opgezegd", schrijft Dessing. "Het gaat hier om een interne fractieaangelegenheid waar verder geen mededelingen over worden gedaan."</p>
<h2>Otten</h2>
<p>Volgens NRC heeft de breuk mogelijk te maken met het conflict in de top van de partij tussen leider Thierry Baudet en Henk Otten. Die laatste stapte vorige maand op als bestuurslid van de partij, nadat bekend was geworden dat hij ruim 30.000 euro uit de partijkas op zijn eigen rekening had gestort.</p>
<p>Baljeu (49), die ook kandidaat-Eerste Kamerlid is, is een vertrouweling van Otten. Hij werd de nummer van twee op de kandidatenlijst voor de Provinciale Statenverkiezingen in Noord-Holland.</p>
<p>Het is niet bekend of Baljeu vasthoudt aan zijn Statenzetel. Als hij dat wel doet, is FvD in Noord-Holland niet langer de grootste fractie. De partij heeft nu net als GroenLinks en de VVD negen zetels.</p>
