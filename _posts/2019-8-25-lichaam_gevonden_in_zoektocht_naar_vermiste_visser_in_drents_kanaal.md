---
layout: post
title: "Lichaam gevonden in zoektocht naar vermiste visser in Drents kanaal"
date: Sun, 25 Aug 2019 08:25:53 +0200
category: binnenland
externe_link: "http://feeds.nos.nl/~r/nosnieuwsbinnenland/~3/DPu2qUQMeBY/2298874"
feature_image: "https://nos.nl/data/image/2019/08/25/572339/1008x567.jpg"
---

<p>In de zoektocht naar een vermiste visser in het Drentse dorp Erica is een lichaam gevonden, zegt de politie. Onderzocht wordt hoe de man om het leven is gekomen en of het de vermiste visser is.</p>
<p>De visser was met anderen aan het nachtvissen op de wal van het Van Echtenskanaal. "Toen hoorden de andere vissers opeens een plons en daarna was er een visplek leeg", zegt een politiewoordvoerder.</p>
<p>Afgelopen nacht werd uren naar de man gezocht. Daarbij werden duikers, een brandweerboot en een helikopter ingezet.</p>
<p>De politie wil niets zeggen over de identiteit van de visser. Volgens RTV Drenthe hoorde de man bij een groep Poolse vissers.</p><img src="http://feeds.feedburner.com/~r/nosnieuwsbinnenland/~4/DPu2qUQMeBY" height="1" width="1" alt=""/>
