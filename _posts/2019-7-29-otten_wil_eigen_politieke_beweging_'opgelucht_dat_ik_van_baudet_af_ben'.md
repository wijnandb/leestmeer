---
layout: post
title: "Otten wil eigen politieke beweging: 'Opgelucht dat ik van Baudet af ben'"
date: Mon, 29 Jul 2019 21:12:00 +0200
category: nieuws
externe_link: "https://nos.nl/l/2295654"
feature_image: "https://nos.nl/data/image/2019/07/29/567125/1008x567.jpg"
---

<p>Eerste Kamerlid Henk Otten wil een nieuwe politieke beweging oprichten, nu hij uit Forum voor Democratie is gezet. Dat schrijft hij aan Nieuwsuur. Hij vertelde er ook over bij Jinek.</p>
<p>"Ik ga nu werken aan een nieuwe beweging, met mensen die politieke vernieuwing willen realiseren. Voor mensen met lef die wat willen maken van hun leven en concrete resultaten willen zien", staat in zijn brief aan Nieuwsuur.</p>
<h2>'Opgelucht dat ik van Baudet af ben'</h2>
<p>Otten werd vorige week uit Forum voor Democratie gezet omdat hij zou hebben gefraudeerd met overheidssubsidie. Hij ontkent en uit sindsdien stevige kritiek op de partij en leider Thierry Baudet.</p>
<p>Hij noemt Baudet te rechts en de partij "een soort sektarische Thierry Baudet-fanclub". Ook schrijft hij dat met "een grillig persoon" als Baudet niet valt samen te werken. "Zijn leiderschap laat te wensen over en is destructief. Zijn beweringen aan mijn adres zijn suggestief, feitelijk vaak onjuist en als geheel genomen smadelijk. Ik ben eigenlijk wel opgelucht dat ik nu van hem af ben."</p>
<p>Bij Jinek zei Otten herhaaldelijk dat hij liever niet openlijk ruzie had gemaakt met Baudet en zijn oude partij. "De kiezer snapt hier niets van", zei hij daarover. Otten voegde eraan toe dat hij open stond voor bemiddeling, maar Baudet niet: "Hij was echt op ramkoers".</p>
<h2>'Inkomens drastisch verhogen'</h2>
<p>Met zijn nieuwe beweging zegt Otten een vuist te willen maken "tegen de onbetaalbare klimaatmaatregelen, voor een gecontroleerd immigratie-beleid en voor het snel en drastisch verhogen van de besteedbare inkomens van de werkende middenklasse in Nederland".</p>
<p>Otten schrijft aan Nieuwsuur niet of andere Forum-leden met zijn beweging mee gaan doen. Eerder hintte hij wel op een splitsing binnen de partij.</p>
<p>Bekend is dat het Noord-Hollandse Statenlid Robert Baljeu (die ook uit de partij is gezet) en Eerste Kamerlid Jeroen de Vries vertrouwelingen van Otten zijn. Hij zei bij Jinek dat De Vries "ook van de ene op de andere dag door Baudet aan de kant is gezet".</p>
<p>Otten en De Vries kregen in april het verzoek om te stoppen als medewerkers van de Tweede Kamerfractie omdat ze beiden kandidaat waren voor de Eerste Kamer. De Vries is nog wel lid van Forum voor Democratie.</p>
<h2>'Boreale mensen'</h2>
<p>Bij Jinek wees Otten geregeld naar Eerste Kamerlid Paul Frentrop als kwade genius achter de beschuldigingen tegen hem. Frentrop werd begin dit jaar door Baudet aangesteld om de organisatie om te gooien, zoals Otten het verwoordt. "Maar eigenlijk is hij binnengehaald om mij eruit te werken."</p>
<p>"Het financiÃ«le verhaal is erbij gesleept door Paul Frentrop om de ideologische strijd zo te voeren dat de boreale mensen nu op de key posities zitten", zegt Otten, verwijzend naar de veelbesproken overwinningsspeech van Baudet op 20 maart over de 'boreale wereld'.</p>
<p>Politiek verslaggever Nynke de Zoeten verwacht niet dat Ottens vertrek en zijn nieuwe beweging zullen leiden tot een scheuring binnen Forum:</p>
