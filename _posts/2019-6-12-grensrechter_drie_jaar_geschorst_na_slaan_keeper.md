---
layout: post
title: "Grensrechter drie jaar geschorst na slaan keeper"
date: Wed, 12 Jun 2019 09:08:22 +0200
categories: 
- entertainment 
- opinie 
externe_link: "https://www.telegraaf.nl/nieuws/1443516243/grensrechter-drie-jaar-geschorst-na-slaan-keeper"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3224e68a-8ce8-11e9-91aa-02d1dbdc35d1.jpg"
---

<p class="intro">Een 34-jarige grensrechter van de Haarlemse voetbalclub Geel-Wit die eind maart een keeper van UNO uit Hoofddorp neersloeg is drie jaar geschorst door de KNVB. Dat bevestigt een woordvoerder van de KNVB na berichtgeving van het Noordhollands Dagblad. De schorsing ging op 1 april in, waardoor de man in 2022 weer lid mag worden van een voetbalclub.</p> <p>De mishandeling vond plaats tijdens een grotere vechtpartij op het veld, die deels gefilmd werd. Op die beelden is de klap van de grensrechter goed te zien. Hij sloeg de keeper (24) van achteren neer, die viel op de grond en hield daar een hersenschudding aan over. Op 27 augustus moet de verdachte voorkomen bij de politierechter vanwege de klap. Ook is hij door zijn club geroyeerd.</p><p>Zie hieronder de beelden van eind maart:</p><p>Een woordvoerder van de KNVB laat weten dat de straf van 36 maanden zwaar is. De bond wil hiermee aangeven dat dit niet door de beugel kan. Normaal gesproken wordt 30 maanden schorsing geÃ«ist voor een vergelijkbaar vergrijp.</p><p>Nog vier spelers zijn geschorst naar aanleiding van de ongeregeldheden tijdens de wedstrijd. Hun straffen liepen uiteen van vijf wedstrijden tot vijf maanden. Daarnaast hebben UNO en Geel-Wit een boete gekregen. UNO kreeg punten in mindering en Geel-Wit trok het eigen team terug uit de competitie.</p>
