---
layout: post
title: "’Dieselbak net zo schoon als stekkerauto’"
date: Fri, 12 Jul 2019 11:27:15 +0200
categories: 
- financieel 
- koersen 
externe_link: "https://www.telegraaf.nl/financieel/707405793/dieselbak-net-zo-schoon-als-stekkerauto"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/005d0dde-a490-11e9-8785-0217670beecd.jpg"
---

<p class="intro">De Mercedes-Benz dieselauto C220d heeft in een test van de Consumentenbond op het gebied van uitstoot net zo goed gescoord als zijn elektrische concurrenten.</p> <p>De Mercedes kreeg de maximale score in de Clean Air Index van Green NCAP. Deze test beoordeelt auto’s onder meer op schadelijke uitlaatgassen. Daarbij gaat het overigens niet om broeikasgassen, maar om stoffen die op lokale schaal vervuilend zijn, zoals koolstofmonoxide en stikstofoxide.</p><p>Elektrische auto’s produceren helemaal geen vervuilende emissies, waardoor ze automatisch een 10 krijgen in de Clean Air index. Naar nu blijkt, ligt ook de uitstoot van de Mercedes zo ver onder de drempelwaarden van Green NCAP, dat hij eveneens een 10 krijgt.</p><p>Zuiniger</p><p>Erg zuinig is de Mercedes echter niet. Voor brandstofverbruik krijgt hij een 5,6, waarmee het eindoordeel op 3 sterren komt (van de 5). Dat is evenveel als de andere geteste diesel, de Renault Scenic Blue. De Renault is qua uitstoot viezer, maar rijdt iets zuiniger.</p><p>Sandra Molenaar, directeur Consumentenbond, vond de uitkomt ook verrassend. Toch meende ze dat Green NCAP zijn waarde heeft bewezen. „De test maakt duidelijk welke producenten serieus werk maken van het verduurzamen van hun auto’s, én helpt consumenten bij het kiezen van een schone auto.”</p><p>Groen</p><p>In het Green NCAP programma werken Europese consumentenorganisaties, automobielclubs, overheden en universiteiten samen om een beeld te krijgen van hoe ‘groen’ auto’s zijn. Daarvoor beoordeelt het de hoeveelheid schadelijke uitlaatgassen, uitgedrukt in een Clean Air Index, en het elektriciteit- en brandstofverbruik, weergegeven in een Energy Efficiency Index.</p><p>Green NCAP test de auto’s volgens de Consumentenbond op een realistische manier en strenger dan de wettelijke normen. Een eindscore van 0 tot 5 sterren vertelt consumenten hoe groen een auto is. Een auto haalt alleen 5 sterren als hij zeer schoon én zuinig is. De elektrische Nissan Leaf N-Connecta krijgt in deze test als enige 5 sterren.</p>
