---
layout: post
title: "De Jong maakt eerste competitietreffer voor Barcelona"
date: Sat, 14 Sep 2019 23:05:09 +0200
categories: 
- sport 
- voetbal 
externe_link: "https://nos.nl/l/2301757"
feature_image: "https://nos.nl/data/image/2019/09/14/577323/1008x567.jpg"
aantal: 197
unieke: 137
bron: "NOS"
---

<p>Acht dagen na zijn eerste interlanddoelpunt, is Frenkie de Jong ook bij zijn club FC Barcelona van de nul af. De middenvelder maakte de 2-0 in de door Barça ruim gewonnen competitiewedstrijd tegen Valencia: 5-2.</p>
<p>De Jong gaf in de tweede minuut een assist op Ansu Fati, de zestienjarige aanvaller uit Guinee-Bissau die voor het eerst in de basis startte. Hij opende de score. </p>
<p>Vijf minuten later bediende de aanvaller op zijn beurt De Jong, die tussen drie verdedigers van Valencia opdook en de bal beheerst langs doelman Jasper Cillessen schoot.</p>
<p>Kevin Gameiro bracht de spanning nog even terug na een klein half uur (2-1), maar na rust liep Barcelona weg bij de club die eerder deze week tot ieders verrassing trainer Marcelino op straat zette.</p>
<p>Luis Suarez verving Fati na een uur spelen en maakte prompt de 4-1. Hij nam ook de 5-1 voor zijn rekening. De Jong, die in de zeventigste minuut plaatsmaakte voor Ivan Rakitic, werd uitgeroepen tot man van de wedstrijd.</p>
<p>Barcelona kwam door de zege op zeven punten uit vier duels, twee minder dan koploper Atlético Madrid, dat zaterdag tegen zijn eerste nederlaag aanliep, en één minder dan rivaal Real Madrid.</p>
