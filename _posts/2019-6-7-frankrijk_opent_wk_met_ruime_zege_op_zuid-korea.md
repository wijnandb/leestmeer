---
layout: post
title: "Frankrijk opent WK met ruime zege op Zuid-Korea"
date: Fri, 07 Jun 2019 23:08:08 +0200
categories: 
- sport 
- voetbal 
externe_link: "https://www.telegraaf.nl/sport/986157055/frankrijk-opent-wk-met-ruime-zege-op-zuid-korea"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/59a05218-8968-11e9-9f69-0218eaf05005.jpg"
---

<p class="intro">Frankrijk is het WK in eigen land sterk begonnen. Het thuisland had bij de openingswedstrijd van het toernooi geen kind aan Zuid-Korea.</p> <p>Aan de hand van verdedigster Wendie Renard hebben de Franse voetbalsters de openingswedstrijd van het WK voetbal in het Parc des Princes in Parijs ruim gewonnen van Zuid-Korea: 4-0. De 1 meter 87 lange centrale verdedigster maakte met het hoofd twee doelpunten.</p><p>Eug√©nie Le Sommer had het gastland op aangeven van aanvoerster Amandine Henry in de negende minuut op 1-0 gebracht. Frankrijk leek zelfs snel op 2-0 te komen, maar na lang bekijken van de beelden besloot de VAR dat bij de volley van Griedge Mbock Bathy sprake was van buitenspel.</p><p>Renard was daarna bij hoekschoppen twee keer niet te verdedigen voor de veel kleinere Zuid-Koreaanse speelsters. Haar kopbal was beide keren onhoudbaar voor keepster Kim Min-Jeong. Henry bepaalde aan het eind van de tweede helft de eindstand met een mooi schot op 4-0.</p>
