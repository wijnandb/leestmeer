---
layout: post
title: "Dreigende man met kettingzaag eist 10.000 euro schadevergoeding"
date: Tue, 18 Jun 2019 16:50:58 +0200
categories: 
- entertainment 
- opinie 
externe_link: "https://www.telegraaf.nl/nieuws/1466586203/dreigende-man-met-kettingzaag-eist-10-000-euro-schadevergoeding"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7bec1e42-91d8-11e9-8ff9-0217670beecd.jpg"
---

<p class="intro">Een 40-jarige Arnhemmer eist 10.000 euro schadevergoeding van stadgenoot Eef K., die meerdere schoten op hem loste. Pure zelfverdediging, zegt K. „Het was een overval, een aanslag op mijn eigen huis. Ik was in shock.”</p> <p>De voorzitter van de Arnhemse volksclub MASV kwam eerder dit jaar vast te zitten na schoten te hebben afgevuurd op een man die voor zijn deur stond met een kettingzaag en daarmee de ruit insloeg. De twee hadden eerder die avond tijdens carnaval ruzie gekregen in een café op de Korenmarkt in het centrum van de stad. Daar zou K. ook al bedreigd zijn met de dood, verklaarde zijn advocaat volgens dagblad De Gelderlander dinsdag in de rechtbank.</p><p>Maar het is voor de rechter nog niet duidelijk in hoeverre K., die tijdelijk als voorzitter geschorst is, in doodsangst verkeerde en zichzelf dus moest verdedigen. De echtgenote van K. moet mogelijk getuigen in de zaak.</p>
