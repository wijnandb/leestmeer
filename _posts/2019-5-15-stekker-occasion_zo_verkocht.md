---
layout: post
title: "Stekker-occasion zo verkocht"
date: Wed, 15 May 2019 16:07:11 +0200
categories: 
- entertainment 
- opinie 
externe_link: "https://www.telegraaf.nl/financieel/3592172/stekker-occasion-zo-verkocht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bdf867f6-771a-11e9-9c2d-02d1dbdc35d1.JPG"
---

<p class="intro">Occasions met een elektromotor zijn razend populair. Volgens onderzoek door dienstverlener voor de autobranche VWE Automotive zijn de verkopen van tweedehands stekkerauto’s vorig jaar verdubbeld. Verder hoeft een dergelijk voertuig maar korte tijd te wachten op een nieuwe eigenaar.</p> <p>Nu moet gezegd dat het e-wagenpark nog altijd in het niet valt bij het totale wagenpark. In heel 2018 werden volgens VWE bijna 1,2 miljoen tweedehands personenauto’s verkocht. Daarvan waren er 2221 een volledig elektrisch aangedreven model. Inclusief zogeheten plug-in hybrides ging het om circa 11.000 auto’s.</p><p>Maar staat er een gebruikte stekkerauto te koop, dan is deze zo verkocht. Tesla, dat louter elektrisch aangedreven auto’s maakt, was vorig jaar het merk met de kortste zogeheten statijd. Een Tesla-occasion was door de bank genomen na iets meer dan een maand verkocht. Nummer twee in de statijdenlijst was Volkswagen waar doorgaans na iets meer dan twee maanden een nieuwe eigenaar voor werd gevonden.</p>
