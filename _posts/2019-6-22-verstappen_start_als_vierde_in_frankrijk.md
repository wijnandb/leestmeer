---
layout: post
title: "Verstappen start als vierde in Frankrijk"
date: Sat, 22 Jun 2019 16:02:52 +0200
categories: 
- sport 
- autosport 
externe_link: "https://www.telegraaf.nl/sport/1204416364/verstappen-start-als-vierde-in-frankrijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a9c5e8f2-9502-11e9-8efa-02c309bc01c1.jpg"
---

<p class="intro">Max Verstappen start zondag tijdens de Grand Prix van Frankrijk vanaf de vierde positie. De coureur van Red Bull Racing klokte 1.29,409.</p> <p>Lewis Hamilton reed zaterdagmiddag tijdens de kwalificatie de snelste tijd (1.28,319), en vertrekt van pole position. Zijn teamgenoot Valtteri Bottas (1.28,605) heeft morgen de tweede startplek, Charles Leclerc is derde. Pierre Gasly, teamgenoot van Verstappen, noteerde de negende tijd. Sebastian Vettel start vanaf de zevende positie. Lando Norris en Carlos Sainz van McLaren klokten respectievelijk de vijfde en zesde tijd.</p><p>Na Q1 vielen Daniil Kvyat, Romain Grosjean, Lance Stroll, George Russell en Robert Kubica af. In Q2 werden Alexander Albon, Kimi Räikkönen, Nico Hülkenberg, Sergio Perez en Kevin Magnussen geëlimineerd.</p><p>Verstappen denkt dat plek 3 zondag het maximaal haalbare is. „Met de Mercedessen kunnen we, verwacht ik, niet vechten. Hopelijk wel met de Ferrari’s. Het zal lastig gaan worden, maar we staan in ieder geval weer op een goede startpositie in vergelijking met Canada. We gaan ons best doen.”</p><p>De Grand Prix van Frankrijk is zondag de achtste Grand Prix van het seizoen. De lichten doven op het circuit van Paul Ricard om 15.10 uur. In de WK-stand staat Hamilton ruim aan de leiding. De Brit won dit seizoen al vijf van de zeven races. In Australië en Azerbeidzjan moest hij de zege aan Bottas laten. Vorig jaar won Hamilton in Frankrijk.</p>
