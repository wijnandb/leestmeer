---
layout: post
title: "Heerenveen haalt Nigeriaanse vleugelspits Ejuke"
date: Mon, 15 Jul 2019 17:15:37 +0200
category: sport
externe_link: "https://nos.nl/l/2293602"
feature_image: "https://nos.nl/data/image/2019/07/15/563698/1008x567.jpg"
---

<p>sc Heerenveen heeft de Nigeriaan Chidera Ejuke gecontracteerd. De 21-jarige vleugelaanvaller komt over van het Noorse Valerenga en heeft voor vier jaar getekend in Friesland.</p>
<p>Ejuke, voormalig Nigeriaans jeugdinternational, speelde sinds 2017 in Noorwegen. Hij maakte dit lopende seizoen zes goals in 14 wedstrijden voor Valerenga.</p>
<p>Technisch manager Gerry Hamstra is blij met de komst van Ejuke: "Met Chidera hebben we een speler in huis gehaald waarvoor de mensen naar het stadion komen. Met zijn snelheid, dribbels en scorend vermogen past hij uitstekend bij sc Heerenveen."</p>
<h2>Odgaard en Faik overige aanwinsten</h2>
<p>Heerenveen haalde deze zomer al spits Jens Odgaard (gehuurd van Sassuolo) en Hicham Faik (Zulte Waregem) naar Friesland. Daarnaast keerde Jordy Bruijn terug van een verhuurperiode aan NEC.</p>
<p>Aan de andere kant nam Heerenveen afscheid van onder anderen Sam Lammers (PSV, was gehuurd), Michel Vlap (Anderlecht), Stijn Schaars (gestopt), Kik Pierie (Ajax), Morten Thorsby (Sampdoria) en Yuki Kobayashi (nog geen nieuwe club).</p>
