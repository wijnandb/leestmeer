---
layout: post
title: "’Verwarmingscontroleur’ besteelt moeder Gerard Joling"
date: Sun, 26 May 2019 14:38:02 +0200
categories: 
- entertainment 
- opinie 
externe_link: "https://www.telegraaf.nl/entertainment/3648517/verwarmingscontroleur-besteelt-moeder-gerard-joling"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f2b7ce14-7fb7-11e9-a7b6-0255c322e81b.jpg"
---

<p class="intro">Janny, de 89-jarige moeder van Gerard Joling, is op laffe wijze bestolen. In een video op Facebook legt de zanger uit wat er is gebeurd.</p> <p>„Vrijdag kwam er iemand controleren voor de verwarming. Ze was natuurlijk niet meegelopen naar boven. Achteraf vond ze het al een vreemd mannetje. Nu blijkt dat al haar sieraden weg zijn”, vertelt Gerard.</p><p>Hij vervolgt: „Haar slaapkamerdeur stond wagenwijd open, waar haar ringetjes, oorbelletjes en alles lagen. Dus dat is allemaal weg.”</p><p>Gerard vertelt dat hij, ondanks dat er geen bewijs is, iedereen wil waarschuwen. „Laat niet zomaar mensen naar je verwarming kijken, zet niet zomaar ergens een handtekening op en dat geldt al helemaal voor de oudere mensen.”</p><p>Vorig jaar werd tijdens de Toppers-concerten ook al ingebroken bij de moeder van Geer, terwijl daar volgens hem maar weinig te halen valt. „Voor iedereen die kijkt: mijn moeder heeft geen kroonjuwelen. Het is ontzettend jammer dat het weer gebeurd is.”</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
