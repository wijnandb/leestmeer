---
layout: post
title: "Ongeloof bij Van Dijk na discutabele penalty: 'Kom op man, even serieus'"
date: Fri, 06 Sep 2019 22:58:23 +0200
category: sport
externe_link: "https://nos.nl/l/2300662"
feature_image: "https://nos.nl/data/image/2019/09/06/575548/1008x567.jpg"
---

<p>Virgil van Dijk complimenteert het Nederlands elftal het geloof in een goed resultaat, ook al gooide een ongelukkige penalty tegen nog bijna roet in het eten. De aanvoerder kon niet geloven dat de bal na hands van Matthijs de Ligt op de stip ging.</p>
<p>"Kom op man, even serieus", zei Van Dijk over het moment. "Ik kon het niet geloven, hij had helemaal niets door."</p>
<p>Toni Kroos maakte na een sterke fase van Oranje vanaf de stip dankbaar 2-2, maar het elftal van bondscoach Ronald Koeman liet zich niet uit het veld slaan door de tegenvaller.</p>
<p>"Ik blok een bal, hij gaat via hem de lucht in. Ik heb de bal daarna niet meer gezien", zegt De Ligt over het ongelukkige moment, dat volgens hem niet het enige was. "Volgens mij waren er een paar discutabele beslissingen tegen ons."</p>
<p>"We zijn blijven geloven, blijven voetballen", merkte Van Dijk, die uiteindelijk met een 4-2 zege van het veld stapte. "Duitsland tegen Nederland staat garant voor spektakel, dit was weer een mooie avond", toonde De Ligt zich gelukkig met de goede afloop.</p>
