---
layout: post
title: "Brunswijk betrokken bij verdwijning Dillenburg?"
date: Thu, 06 Jun 2019 09:14:22 +0200
categories: 
- entertainment 
- opinie 
externe_link: "https://www.telegraaf.nl/nieuws/416074507/brunswijk-betrokken-bij-verdwijning-dillenburg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c316e8cc-882a-11e9-8062-02d1dbdc35d1.jpg"
---

<p class="intro">De rechters buigen zich vanmorgen over de vraag welke rol Ronnie Brunswijk heeft gespeeld bij de verdwijning van Patrick van Dillenburg in 2002. De Surinaamse ex-rebellenleider en huidig politicus zou de opdrachtgever van een ripdeal zijn geweest die Dillenburg fataal werd, aldus de advocaat van een van de twee verdachten die zijn aangehouden.</p> <p>Het onderzoek draait vooralsnog om de verdachten Ad K. (49) uit Nederhemert en Fred T. (59) uit Noordwijkerhout. Zij worden door het openbaar ministerie gezien als uitvoerders van de verdwijning en moord.</p><p>De toen 38-jarige Amsterdammer Patrick van Dillenburg vertrok op 2 januari 2002 plots uit zijn woning aan de Willemsstraat. Tegen zijn vriendin, tevens de moeder van zijn jonge zoontje, zei hij dat hij even weg moest.</p><p>Het thuisfront hoorde nimmer meer iets van Patrick Dillenburg. Uit het politieonderzoek blijkt zijn vermissing te maken te hebben met een drugsgerelateerd conflict. Zijn lichaam is overigens nooit gevonden.</p><p>De rechtszaak is een tussentijdse zitting. De inhoudelijke behandeling van de zaak vindt op een later te bepalen tijdstip plaats.</p>
