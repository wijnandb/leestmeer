---
layout: post
title: "’Gove schenkt EU-burgers Brits paspoort’"
date: Tue, 28 May 2019 00:02:15 +0200
categories: 
- entertainment 
- opinie 
externe_link: "https://www.telegraaf.nl/nieuws/3657286/gove-schenkt-eu-burgers-brits-paspoort"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/16ae7570-80cb-11e9-bb93-0255c322e81b.jpg"
---

<p class="intro">Michael Gove, een van de belangrijkste gegadigden om Theresa May op te volgen als partijleider en premier, wil naar schatting drie miljoen ingezetenen van de Europese Unie gratis een Brits paspoort geven. De geste is bedoeld voor EU-burgers die ten tijde van het brexit-referendum in juni 2016 al in het Verenigd Koninkrijk woonden. Dat hebben assistenten van de milieuminister maandag gezegd tegen Sky News.</p> <p>Het naturalisatieproces kost normaal gesproken 1500 euro. De buitenlanders die ervoor in aanmerking komen, kunnen een aanvraag indienen wanneer ze vijf jaar in Groot-Brittannië verblijven. Het voorstel, dat pas volgende week formeel wordt gepresenteerd, is een tegemoetkoming aan de Conservatieve parlementariër Alberto Costa. Die voert al maanden campagne voor de rechten van Europeanen uit de lidstaten na het Britse vertrek uit de EU.</p>
