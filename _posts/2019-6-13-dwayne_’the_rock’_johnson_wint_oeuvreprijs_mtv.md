---
layout: post
title: "Dwayne ’The Rock’ Johnson wint oeuvreprijs MTV"
date: Thu, 13 Jun 2019 18:53:00 +0200
categories: 
- entertainment 
- sterren 
externe_link: "https://www.telegraaf.nl/entertainment/1384874128/dwayne-the-rock-johnson-wint-oeuvreprijs-mtv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a0e7193a-8e00-11e9-abbe-02d2fb1aa1d7.jpg"
---

<p class="intro">Dwayne ’The Rock’ Johnson krijgt volgende week een bijzondere prijs overhandigd tijdens de uitreiking van de MTV Movie &amp; TV Awards. De acteur en worstelaar mag de Generation Award in ontvangst nemen, maakte de muziekzender donderdag bekend.</p> <p>„Johnson is een icoon in zowel films als op tv en is een van de meest geliefde acteurs van onze generatie geworden”, zegt Amy Doyle, manager van onder meer MTV. „Door zijn hele carrière heeft Johnson bewezen de ultieme stoere gast te zijn. Daarnaast is hij een actieheld met talent voor komedie, een van de beste professionele worstelaars en een echte familieman.”</p><p>De 47-jarige acteur werd in de jaren 90 bekend als professioneel worstelaar. Nog steeds betreedt hij sporadisch de ring. In 2002 had Dwayne zijn eerste hoofdrol in een film: The Scorpion King. Daarnaast was hij te zien in onder meer de Fast and Furious-reeks, Jumanji: Welcome to the Jungle en Baywatch.</p><p>Bijdrage</p><p>De Generation Award reikt MTV jaarlijks uit aan acteurs die een indrukwekkende bijdrage hebben geleverd aan de film- en televisiewereld. Eerder werden onder anderen Chris Pratt, Will Smith, Reese Witherspoon en Robert Downey Jr. onderscheiden.</p><p>De MTV Movie &amp; TV Awards worden maandag voor de 27e keer uitgereikt. Acteur Zachary Levi praat de show aan elkaar.</p>
