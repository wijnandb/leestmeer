---
layout: post
title: "Carney genoemd als mogelijke nieuwe baas IMF"
date: Fri, 05 Jul 2019 16:26:16 +0200
categories: 
- financieel 
- koersen 
externe_link: "https://www.telegraaf.nl/financieel/529444511/carney-genoemd-als-mogelijke-nieuwe-baas-imf"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fb51ad4a-9f30-11e9-84e9-02c309bc01c1.jpg"
---

<p class="intro">Mark Carney, het hoofd van de Bank of England, wordt genoemd als mogelijke nieuwe baas van het Internationaal Monetair Fonds (IMF). Persbureau Bloomberg meldt op basis van een ingewijde dat Europese landen momenteel "actief" over zijn nominatie zouden praten.</p> <p>De huidige IMF-directeur Christine Lagarde werd eerder deze week voorgedragen als nieuwe president van de Europese Centrale Bank (ECB). In afwachting van haar benoeming in Frankfurt heeft ze haar taken bij het fonds neergelegd. Vandaar dat er gezocht word naar iemand die haar kan opvolgen.</p><p>Carney zou sowieso begin volgend jaar stoppen bij de Bank of England. De Canadees trad in 2013 aan als gouverneur van de Britse centrale bank. Zijn termijn in Londen was al enkele keren verlengd om continuïteit te garanderen te midden van de brexit.</p><p>Er bestaat een soort herenakkoord dat Europese landen het hoofd van het IMF mogen aanwijzen, terwijl de Amerikanen die van de Wereldbank mogen benoemen. Ook de Franse minister van Financiën Bruno Le Maire en ECB-bestuurslid Benoît Cœuré worden in het geruchtencircuit genoemd als mogelijke kandidaten.</p>
