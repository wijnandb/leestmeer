---
layout: post
title: "Ajax ook in Elftal van de Week de beste"
date: Mon, 13 May 2019 08:30:49 +0200
categories: 
- entertainment 
- opinie 
externe_link: "https://www.telegraaf.nl/sport/3576656/ajax-ook-in-elftal-van-de-week-de-beste"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/df169b52-7548-11e9-ae89-0255c322e81b.jpg"
---

<p class="intro">In het Telesport Elftal van de Week is Ajax hofleverancier. De officieuze kampioen van de Eredivisie - mede te danken aan de zege van AZ op PSV - levert vier spelers af, terwijl AZ-middenvelder Guus Til het hoogste cijfer scoort.</p> <p>AZ deelde zondagmiddag een flinke dreun uit aan het adres van PSV. Door de 1-0 zege van de Alkmaarders kan PSV de titel wel vergeten. Til - met het hoogste rapportcijfer van de week (8) - maakte het enige doelpunt van de wedstrijd. De middenvelder deelt zijn plek in het Elftal van de Week met twee van zijn ploegmakkers: Ron Vlaar (7) en Jonas Svensson (7,5).</p><p>Kampioen</p><p>Ajax wist optimaal te profiteren van de misstap van PSV in Alkmaar. De Amsterdammers zijn dankzij een 4-1 overwinning op angstgegner FC Utrecht officieus kampioen van Nederland. Ajax is daarnaast ook hofleverancier voor het Elftal van de Week met maar liefst vier spelers. Dusan Tadic, Hakim Ziyech en Donny van de Beek scoren allemaal een 7,5. Aanvoerder Matthijs de Ligt haalt een 7.</p><p>De overige spelers in het Elftal van de Week zijn: Robert Zwinkels, Dion Malone, Sheraldo Becker (alle drie ADO) en Martin Ødegaard (Vitesse).</p><p>Voetballer van het Jaar</p><p>PSV kan de landstitel weliswaar niet prolongeren, maar de aanvoerder van de Eindhovenaren voert nog altijd de ranglijst aan in het Voetballer van het Jaar-klassement. De topscorer van de Eredivisie - met 28 goals - voelt echter wel de hete adem in de nek van collega-aanvoerder De Ligt. De twee captains lijken uit te gaan maken wie zichzelf aan het einde van het seizoen de beste Eredivisie-speler van het jaar mag noemen.</p><p>De top vijf wordt aangevuld door Angeliño (PSV), Tadic (Ajax) en Steven Bergwijn (PSV).</p>
