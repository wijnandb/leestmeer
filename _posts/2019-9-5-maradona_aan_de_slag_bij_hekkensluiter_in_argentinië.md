---
layout: post
title: "Maradona aan de slag bij hekkensluiter in Argentinië"
date: Thu, 05 Sep 2019 23:16:53 +0200
category: sport
externe_link: "https://www.telegraaf.nl/sport/1657070364/maradona-aan-de-slag-bij-hekkensluiter-in-argentinie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/da48c3b4-d026-11e9-acd1-0255c322e81b.jpg"
---

<p class="intro">Diego Maradona gaat in Argentinië aan de slag als trainer bij Gimnasia y Esgrima. De voormalige voetbalheld moet de club uit La Plata, gelegen op 60 kilometer ten zuiden van Buenos Aires, behoeden voor degradatie uit de hoogste profdivisie. De 58-jarige Argentijn heeft een contract tot het einde van het seizoen ondertekend bij de hekkensluiter.</p> <p>Maradona debuteert op 15 september tegen Rácing Club. Hij fungeerde tot juni als trainer van de Mexicaanse tweedeklasser Dorados de Sinaloa. De voormalige topvoetballer stopte om gezondheidsredenen met die baan, maar gaat het in eigen land nu toch weer proberen. Hij onderging in juli in Buenos Aires een knie-operatie.</p><p>Maradona leidde Argentinië in 1986 als onnavolgbare aanvaller naar de wereldtitel. Als bondscoach van zijn land was hij minder succesvol. Bij het WK in 2010 strandde Argentinië onder leiding van het vroegere idool in de kwartfinales.</p>
