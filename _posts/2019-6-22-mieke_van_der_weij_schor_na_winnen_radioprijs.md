---
layout: post
title: "Mieke van der Weij schor na winnen radioprijs"
date: Sat, 22 Jun 2019 14:39:00 +0200
categories: 
- entertainment 
- sterren 
externe_link: "https://www.telegraaf.nl/entertainment/1999963773/mieke-van-der-weij-schor-na-winnen-radioprijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b15f1074-94ea-11e9-831e-0217670beecd.jpg"
---

<p class="intro">Mieke van der Weij is haar stem kwijt, uitgerekend in de week dat ze de Zilveren Reissmicrofoon won. Ze heeft Dieuwertje Blok gevraagd om de presentatie van het Omroep MAX-programma Nieuwsweekend op NPO Radio 1 over te nemen. De kans dat ze zondagavond Met het Oog op Morgen kan presenteren lijkt klein.</p> <p>„Ik ga niet forceren, het doet ontzettend pijn”, vertelde Mieke in Nieuwsweekend. Ze nam alleen de aankondiging van de onderwerpen in de radioshow voor haar rekening en liet het daarbij. Donderdag won Mieke van der Weij de Zilveren Reissmicrofoon voor beste radiopresentator. „Mensen zullen wel denken, die is daarna feest gaan vieren en heeft gillend op een tafel gestaan”, zei co-presentator Peter de Bie.</p><p>Maar Mieke was haar stem daarvóór al kwijt. „Dat gefuif heeft zeker niet geholpen. Ik moest met iedereen praten en ’s avonds was het finito”, zei Mieke, die eerder in Met het Oog op Morgen met schorre stem had uitgelegd dat ze haar stem kwijt was wegens een verkoudheid.</p><p>Mieke van der Weij won de radioprijs omdat ze volgens de jury van recensenten en mediajournalisten al jaren ’opvallend onopvallend gewoon haar werk doet’. „Bovendien is ze geen boegbeeld van welke omroep dan ook. Ze schuift ergens aan zonder zich meteen te bekeren tot de eventuele opvattingen van haar werkgevers.” Ook prijst de jury ’haar milde ironie en prettig soort van eigenwijsheid.’</p><p>Mieke van der Weij is pas de derde vrouw sinds de jaren zestig die de Zilveren Reissmicrofoon wint. „Het is een bloody shame”, zei ze in ’t Oog.</p>
