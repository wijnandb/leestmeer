---
layout: post
title: "’Duizenden euro’s besparen door oversluiten lening’"
date: Tue, 21 May 2019 16:26:46 +0200
categories: 
- financieel 
- geld 
externe_link: "https://www.telegraaf.nl/financieel/3624519/duizenden-euro-s-besparen-door-oversluiten-lening"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/94ac2da6-7bd4-11e9-a983-02c309bc01c1.jpg"
---

<p class="intro">Door een persoonlijke lening over te sluiten naar een andere bank of kredietverstrekker, kan al snel duizenden euro’s worden bespaard. Gemiddeld zelfs €5000.</p> <p>Dat blijkt uit een analyse van gegevens van ruim 1300 respondenten van de financiële vergelijkingssite Geld.nl. Niet alleen is het vaak mogelijk tegen een lagere rente te lenen, ook door de looptijd te verkorten kan flink worden bespaard.</p><p>Looptijd</p><p>De respondenten betaalden gemiddeld 7,45% rente over hun lening, met een gemiddelde leensom van €22.000. Die konden zij oversluiten naar gemiddeld 4,76% rente.</p><p>In plaats van een looptijd van gemiddeld 101 maanden (bijna 8,5 jaar) gingen zij naar 74 maanden, iets meer dan 6 jaar. Hoewel de maandlasten daardoor ongeveer €30 hoger werden, betaalden zij onder aan de streep bijna €5000 minder.</p><p>Risicoprofiel</p><p>Voor het onderzoek is alleen gekeken naar klanten met een laag risicoprofiel. Daarvoor wordt gekeken naar inkomen, woonsituatie en andere leningen. Soms betalen klanten met een hoger risico meer rente over hun lening.</p><p>Amanda Bulthuis van Geld.nl raadt mensen aan niet te lang te wachten met het oversluiten van hun lening: de rentes zijn namelijk weer licht aan het stijgen.</p>
