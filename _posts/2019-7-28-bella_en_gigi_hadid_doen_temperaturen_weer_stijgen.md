---
layout: post
title: "Bella en Gigi Hadid doen temperaturen weer stijgen"
date: Sun, 28 Jul 2019 23:16:56 +0200
category: entertainment
externe_link: "https://www.telegraaf.nl/entertainment/1851550509/bella-en-gigi-hadid-doen-temperaturen-weer-stijgen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/858dc1ac-b17d-11e9-a8d9-0217670beecd.jpg"
---

<p class="intro">Er mag dan wel een einde zijn gekomen aan de hittegolf die Europa de afgelopen week teisterde, met hun verschijning op Mykonos doen Bella en Gigi Hadid de temperaturen weer flink stijgen.</p> <p>De twee half-Nederlandse supermodellen zijn op het Griekse eiland om de verjaardag van hun halfzus Alana te vieren, die zaterdag 27 kaarsjes mocht uitblazen.</p><p>Gigi, met 24 jaar de oudste van de twee, draagt een polkadot bikini, terwijl de twee jaar jongere Bella in haar minuscule badkleding weinig aan de verbeelding overlaat. De twee maakten zich niet al te druk en hielden zich vooral bezig met het maken van selfies en foto’s van elkaar.</p><p>De dochters van Yolanda Hadid waren wel toe aan een ontspannen vakantie. Voor met name Bella kwam de Griekse zon als geroepen. Het model ging vorige maand diep door het stof, nadat ze op sociale media werd beticht van racisme.</p><p>Ze plaatste op Instagram een foto waarop ze met haar schoen tegen een raam op het vliegveld zat. Op de achtergrond zijn zowel Saoedische vliegtuigen, als vliegtuigen uit de Verenigde Arabische Emiraten te zien, waardoor het lijkt alsof ze er tegenaan trapt. Volgers waren woedend en meenden dat Bella zich respectloos en racistisch gedroeg.</p><p>Bella maakte haar verontschuldigingen op Twitter, zowel in het Engels als in het Arabisch. „Deze foto heeft niets, maar dan ook niets met politiek te maken. Eerlijk gezegd waren de vliegtuigen op de achtergrond mij niet eens opgevallen, laat staan dat ik beide vliegtuigmaatschappijen belachelijk zou willen maken.”</p>
