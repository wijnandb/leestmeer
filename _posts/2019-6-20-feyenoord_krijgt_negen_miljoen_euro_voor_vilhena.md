---
layout: post
title: "Feyenoord krijgt negen miljoen euro voor Vilhena"
date: Thu, 20 Jun 2019 16:01:27 +0200
categories: 
- sport 
- voetbal 
externe_link: "https://www.telegraaf.nl/sport/1366049120/feyenoord-krijgt-negen-miljoen-euro-voor-vilhena"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e56934c2-9363-11e9-b461-0255c322e81b.jpg"
---

<p class="intro">Feyenoord ontvangt negen miljoen euro voor Tonny Vilhena, die naar het Russische FC Krasnodar vertrekt. De middenvelder tekent binnen enkele dagen een vijfjarig contract. De speler zelf gaat een miljoenenbedrag aan salaris verdienen, meer dan het dubbele van zijn inkomen bij Feyenoord. Het gaat naar verluidt om een bedrag van in totaal vijftien miljoen euro aan salaris over die hele periode.</p> <p>De trasnfersom is fors gelet op het nog slechts éénjarige contract dat Vilhena had. De 24-jarige Maassluizer wilde zelf weg uit De Kuip, waar hij in 2010 via de eigen jeugdopleiding terechtkwam. Een zware delegatie uit Rusland heeft de hele dag in Rotterdam onderhandeld over de deal met Feyenoord en Vilhena.</p><p>Krasnodar eindigde afgelopen seizoen in de Premjer Liga als derde en verdiende daarmee een ticket voor de derde voorronde van de Champions League. Met Feyenoord won Vilhena twee keer de KNVB-beker en Johan Cruijff Schaal en veroverde hij in 2017 de landstitel. Vilhena speelde tot op heden vijftien interlands voor Oranje.</p><p>Vilhena kon in 2015 al eens de overstap maken naar Sampdoria. Feyenoord en de Italiaanse club hadden destijds al een akkoord bereikt, maar de speler wilde zelf niet en wilde toen gewoon in De Kuip blijven. Vilhena stond in die periode zijn ernstige zieke moeder Jeanette bij. Zijn moeder overleed in oktober van 2016.</p>
