---
layout: post
title: "Veel politie bij omstreden Straight Pride Boston"
date: Sat, 31 Aug 2019 09:56:07 +0200
category: buitenland
externe_link: "https://www.telegraaf.nl/nieuws/1365361413/veel-politie-bij-omstreden-straight-pride-boston"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1228c54c-cbc5-11e9-a497-02d1dbdc35d1.jpg"
---

<p class="intro">In de Amerikaanse stad Boston wordt veel politie ingezet voor een omstreden Straight Pride Parade, een hetero-optocht die zaterdag wordt gehouden als antwoord op verschillende gay pride-parades.</p> <p>De organisatoren zijn overwegend Trump-aanhangers. Ze noemen zich een ’onderdrukte meerderheid’. Massachusetts, de staat waarvan Boston de hoofdstad is, was de eerste Amerikaanse staat waar het homohuwelijk legaal werd.</p><p>De naar verwachting 1200 deelnemers aan de heteroparade gaan een mars lopen die eindigt bij het stadhuis van Boston. Er worden sprekers verwacht als Enrique Tarrio van Proud Boys, een extreemrechtse en neofascistische organisatie die alleen mannen als lid toelaat en politiek geweld promoot.</p><p>Veel anti-Trump- en homo-activisten hebben al tegendemonstraties aangekondigd.</p><p>Een ’Straight Pride’-optocht vorig weekend in Modesto, Californië trok slechts enkele tientallen deelnemers en zo’n 250 tegendemonstranten.</p>
