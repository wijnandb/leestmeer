---
layout: post
title: "’Lukaku moet oerwoudgeluiden als teken van respect zien’"
date: Wed, 04 Sep 2019 09:13:34 +0200
category: sport
externe_link: "https://www.telegraaf.nl/sport/55321954/lukaku-moet-oerwoudgeluiden-als-teken-van-respect-zien"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d282e730-cee7-11e9-8880-0217670beecd.jpg"
---

<p class="intro">Bizarre toestanden in Italië: in een open brief aan Romelu Lukaku, verspreid via Facebook, maakt de Curva Nord van Inter, notabene de nieuwe club van de Belg, hun spits duidelijk dat wat afgelopen weekeinde in Cagliari gebeurde (hij was het mikpunt van oerwoudgeluiden), niets met racisme te maken had. Het was ’gewoon een manier om de tegenstander uit balans te halen’.</p> <p>Lukaku was afgelopen zondag het mikpunt van racistische leuzen tijdens de wedstrijd tussen Cagliari en Inter (1-2). Toen de Belgische international zich in de 72e minuut klaarmaakte om een penalty binnen te schieten, klonken er oerwoudgeluiden vanuit de tribunes.</p><p>Lukaku schoot zonder blikken of blozen de strafschop binnen. Maar een dag later besloot de bonkige spits tóch om te reageren. ’Dames en Heren, het is 2019’, reageerde Lukaku via Instagram, waarmee in Italië de discussie over racisme op de voetbalvelden opnieuw werd aangezwengeld.</p><p>Wie dacht dat Lukaku dan in ieder geval door zijn eígen Inter-fans zou worden gesteund, komt bedrogen uit. In hun ’open brief’ verdedigen de Ultra’s van Inter de aanpak van de supporters van Cagliari. Zij zien er geen vorm van racisme in, maar eerder ’een manier om de tegenstander uit balans te halen’, in de hoop dat hij een slechte prestatie zal afleveren. Zij zien het als een manier om hun team te ’helpen’.</p><p>Sterker nog, Lukaku moet de oerwoudgeluiden zien als een teken van respect en als een uiting van hun angst voor de aanvaller. „Het was niet racistisch bedoeld. Het was een vorm van respect. Omdat ze bang van je zijn. Niet omdat ze je haten wegens je huidskleur. Italiaanse fans zijn misschien niet perfect en we begrijpen je frustratie met deze spreekkoren, maar ze zijn absoluut niet racistisch bedoeld. Nogmaals, welkom Romelu.”</p><p>In Italië wordt intussen met ontzetting gereageerd op de ’open brief’ van de Inter-fans.</p>
