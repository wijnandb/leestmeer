---
layout: post
title: "Voornaamste uitdaging: de hele scène uitkijken zonder volkomen simpel te worden"
date: Mon, 10 Jun 2019 20:24:30 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/voornaamste-uitdaging-tijdens-zoek-de-fouten-de-hele-scene-uitkijken-zonder-volkomen-simpel-te-worden~bb497a3c/"
feature_image: "https://images2.persgroep.net/rcs/QjR_IEP5K5QbW1CH6PG50_hkCts/diocontent/150262490/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Vroeger stonden in de Donald Duck – of misschien in de Donald Duck Vakantieboeken, dat kan ook – zoekplaatjes. Twee op het oog identieke tekeningen naast elkaar waarin vijf of zes verschillen zaten. Op de linker had Kwik zijn petje wel op, en op de rechter niet of er sprongen zes zweetdruppels van Donalds hoofd in plaats van drie. De eerste vier fouten had ik meestal zó gevonden, de vijfde lukte ook nog wel, maar bij de laatste liep het altijd spaak. Uren heb ik vergooid door vruchteloos naar die plaatjes te staren, voor ik het opgaf en een week later de voor de hand liggende oplossing (bijna altijd: de schaduw!) kon teruglezen, plus de naam van de wijsneus die ze wel alle zes had gevonden – waarschijnlijk met hulp – en nu, van de oppereend zelf, een pen ontving, of een tas.
