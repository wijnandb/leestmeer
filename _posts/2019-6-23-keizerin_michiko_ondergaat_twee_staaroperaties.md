---
layout: post
title: "Keizerin Michiko ondergaat twee staaroperaties"
date: Sun, 23 Jun 2019 21:09:34 +0200
categories: 
- entertainment 
- royalty 
externe_link: "https://www.telegraaf.nl/entertainment/1044287911/keizerin-michiko-ondergaat-twee-staaroperaties"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/782d23d0-95ea-11e9-8d4b-02d2fb1aa1d7.jpg"
---

<p class="intro">Keizerin-emerita Michiko heeft zondag een staaroperatie ondergaan aan haar linkeroog. Dat heeft het Keizerlijk Hofagentschap laten weten. De keizerin arriveerde om half elf bij het ziekenhuis en mocht aan het einde van de middag weer naar huis.</p> <p>Michiko (84) heeft nu binnen een week twee staaroperaties ondergaan. Vorige week zondag werd ze behandeld aan haar rechteroog, zo bevestigde het agentschap. De keizerin klaagde al langer over verminderd zicht maar wachtte met de operaties tot na de troonsafstand van haar man keizer Akihito. Die gaf op 30 april de Chrysantentroon op.</p><p>De keizerin-emerita staat sinds kort ook onder bewaking voor haar hart nadat onderzoek heeft uitgewezen dat de hartklep zich niet goed sluit elke keer als het hart samentrekt. Medici hebben haar aangeraden zich vooral niet teveel op te winden en niet teveel inspanningen te leveren.</p>
