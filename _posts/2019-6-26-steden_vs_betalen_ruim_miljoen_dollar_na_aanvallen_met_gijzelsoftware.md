---
layout: post
title: "Steden VS betalen ruim miljoen dollar na aanvallen met gijzelsoftware"
date: Wed, 26 Jun 2019 15:34:38 +0200
category: tech
externe_link: "https://nos.nl/l/2290780"
feature_image: "https://nos.nl/data/image/2017/06/29/399455/1008x567.jpg"
---

<p>Twee steden in de Amerikaanse staat Florida hebben in totaal meer dan een 1 miljoen dollar betaald aan criminelen nadat die hun computers hadden ge√Ønfecteerd met gijzelsoftware. De steden konden daardoor niet meer bij hun bestanden totdat ze de indringers betaalden. De steden Lake City en Riviera Beach betaalden de criminelen uit in bitcoins.</p>
<p>De bestanden van ambtenaren waren versleuteld en medewerkers van de alarmcentrale konden geen gesprekken registeren als er naar het Amerikaanse noodnummer 911 werd gebeld. Doordat de computers bij Amerikaanse overheden verouderd zijn en niet voorzien van de laatste updates, zijn deze instanties makkelijker vatbaar voor gijzelsoftware van internetcriminelen.</p>
<p>Infecties met gijzelsoftware komen vaker voor en niet alleen in Amerika. Duizenden Nederlanders hebben er last van gehad. Ook zeker vijftien ziekenhuizen zijn de afgelopen jaren doelwit geweest.</p>
