---
layout: post
title: "’Knallende ruzie Brooklyn Beckham en vriendin in restaurant’"
date: Sun, 26 May 2019 20:42:27 +0200
categories: 
- entertainment 
- gossip 
externe_link: "https://www.telegraaf.nl/entertainment/3650214/knallende-ruzie-brooklyn-beckham-en-vriendin-in-restaurant"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f6f825d6-7fef-11e9-87df-02d1dbdc35d1.png"
---

<p class="intro">Bezoekers van het peperdure Hotel Martinez in Cannes zullen raar opgekeken hebben toen Brooklyn Beckham en zijn vriendin Hana elkaar tijdens een etentje verbaal te lijf gingen. De ruzie liep zelfs zo hoog op dat de twee door de beveiliging uit elkaar gehaald moesten worden.</p> <p>Het stel verbleef in de Franse badplaats voor het beroemde filmfestival. Een bron laat aan The Sun weten dat de ruzie erg dramatisch was. „Ze hadden een paar drankjes op en toen vlogen de beledigingen over en weer. Ze zijn allebei nog erg jong, dus alles gaat nogal hartstochtelijk op hun leeftijd. Het liep snel uit de hand, ze waren aan het schreeuwen en aan het huilen.” Hana werd inderdaad buiten het restaurant huilend door fotografen op de gevoelige plaat vastgelegd.</p><p>Volgens de bron zou Hana moeite hebben met Brooklyns bekendheid en met zijn rijkdom, Brooklyn schijnt op zijn beurt snel jaloers te worden van alle mannelijke aandacht die zij als model krijgt. Uiteindelijk kwam de beveiliging tussenbeide en werden David en Victoria ingelicht. „Ze maken zich grote zorgen om de relatie van hun zoon en zijn gefrustreerd dat al dit drama in de openbaarheid heeft plaatsgevonden.”</p><p>Uiteindelijk zouden Brooklyn en Hana het bijgelegd hebben. De twee werden eind vorig jaar voor het eerst samen gespot.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
