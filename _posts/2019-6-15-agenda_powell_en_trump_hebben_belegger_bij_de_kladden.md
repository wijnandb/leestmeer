---
layout: post
title: "Agenda: Powell en Trump hebben belegger bij de kladden"
date: Sat, 15 Jun 2019 11:38:10 +0200
categories: 
- financieel 
- geld 
externe_link: "https://www.telegraaf.nl/financieel/323232950/agenda-powell-en-trump-hebben-belegger-bij-de-kladden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/03fe065c-9061-11e9-b616-0217670beecd.jpg"
---

<p class="intro">Beleggers kijken komende beursweek vooral naar Federal Reserve-voorzitter Jerome Powell. Zal zijn Fed de belangrijkste rentetarieven, zoals president Trump wil, woensdag al verlagen? Het zou beurzen hoger zetten. Bij gebrek aan bedrijfsresultaten domineren zulke macrocijfers. Aan het einde van de week bieden voorlopige inkoopmanangerscijfers beter zicht op het groeitempo van de VS.</p> <p>Over de afgelopen week boekte de Amsterdamse AEX-index 0,6% winst bij 553,24 punten. De brede S&amp;P500 won 0,2% in vijf dagen.</p><p>Het aandeel van de technisch dienstverlener TKH (+16%) werd absolute winnaar onder de Damrakfondsen. ArcelorMittal herstelde met 8% winst. NN stond over de week dankzij 2% verlies onderin de AEX.</p><p>De rente op tienjarige Nederlandse staatsschuld ging na het historisch laagste punt vorige week licht hoger naar -0,09%. Schade voor de olieprijs bleef, na de aanslagen op twee olietankers in de Straat van Hormuz, met 1,1% verlies beperkt bij $62,10 per vat.</p><p>Vanuit de Nederlandse genoteerde bedrijven moeten beleggers komende week weinig verwachten, zegt Richard Abma van OHV vermogensbeheer. Veel bedrijven zijn druk met hun roadshows langs beleggers. Het duurt nog enkele weken voordat de eerste kwartaalresultaten doorkomen.</p><p>Speldenprikken</p><p>„Terwijl het blijft rommelen tussen de VS en China, wordt bepalend of Powell nu al de rente gaat verlagen”, meent hij. Dat zou een verrassing zijn: analisten schatten die kans op zo’n 25%. Want op 28 en 29 juni komen de wereldleiders bijeen voor de G20-top van grootste industriële landen.</p><p>„Beleggers willen dat eerst afwachten. Nu duidelijk is dat er geen snelle deal voor de handel tussen de VS en China komt, hoopt de markt dat de G20 het podium wordt waarop Trump en Xi Jiping tot een vergelijk komen”, aldus Abma. „Maar Trump deelt nu al speldenprikken uit. Hij zegt het niet relevant te vinden om daar iets af te spreken.”</p><p>Ondertussen verzwakt de Amerikaanse economie en het vertrouwen van Joe Sixpack. Morgan Stanley ziet de slechtste investeringen sinds 2008. Ook de laatste cijfers over de productie in de regio Michigan bleven achter.</p><p>Abma: „Trump zelf heeft niet veel instrumenten om de economie te versterken. De importtarieven heeft hij wel in de hand, maar de Fed bepaalt toch de rentes. De olieprijs en de dollar worden door de markt gezet. Daarom doet hij alles om Powell te beïnvloeden.”</p><p>De beurs toont een totaal ander beeld, nuanceert Abma. De Amerikaanse S&amp;P 500-index is op honderd punten na bij zijn all time high. Dat zit in de verwachting van beleggers dat de Federal Reserve in slechte data aanleiding ziet om de rente versneld te verlagen.</p><p>Abma: „De druk op Powell is groot om nu al de rente te verlagen. Dat zal woensdag niet gebeuren. Maar als Powell met woorden de richting aangeeft dát de renteverlaging komt, zal dat de beurzen absoluut hoger zetten. Het gaat dus om die bewoording.”</p><p>De markt rekent volgens Bloomberg-peilingen er voor juli op een 87% kans dat de Fed de rente verhoogt. En voor september een 100% kans.</p><p>In Europa blijft het conflict tussen Rome en Brussel over het begrotingstekort dat niet boven 3% mag komen zeuren. Deze week zette de Italiaanse rente wel nieuwe dieptepunten. „Toch een teken van vertrouwen”, meent Abma.</p><p>„We gaan de komende tijd nog een hoop gedoe over de tekorten zien”, stelt analist Corné van Zeijl (Actiam Vermogensbeheer) daarentegen in zijn vooruitblik. „De Europese Commissie rekent door en ziet een tekort van meer dan 4%. De Italianen denken dat het tekort gaan krimpen tot onder 2%. Dat kan een probleem gaan worden.”</p><p>Kopzorgen</p><p>Brexit blijft een kopzorg voor beleggers, meent Van Zeijl. De euro werd afgelopen week iets sterker tegen het Britse pond. „Het lijkt erop als Boris Johnson er met gestrekt been in gaat”, aldus de analist over de kandidaat van de conservatieven die volgens peilingen de meeste kans maakt om de opvolger van premier May te worden.</p><p>Bedrijven stemmen met hun voeten, waarschuwt Actiam-strateeg. Dataverzamelaar ThomsonReuters vroeg ondernemers bijvoorbeeld of en hoeveel ze gaan investeren.</p><p>Van Zeijl: „Bedrijven worden heel terughoudend. Niemand wil meer investeren in het Verenigd Koninkrijk. Zeker niet nu een hard Brexit een grotere kans maakt. Ook beleggers vrezen daarvoor”, verwijst hij naar de volatiliteitsindex.</p><p>Voor oktober - op de 31e van die maand zouden Britten uit de EU gaan - staat in die VSTOXX-index een enorme piek genoteerd.</p><p>Hier de volledige agenda. Op Beursplein 5 zal de aandacht vooral uitgaan naar de beursgang van uitbater van snellaadstations Fastned.</p><p>Maandag 17 juni</p><p>06.30 Eurozone: Loonkosten eerste kwartaal</p><p>12.00 VS: Vertrouwen van huizenbouwers</p><p>Dinsdag</p><p>01.00 Japan: Tankan-rapport (kwartaalrapport van Bank of Japan dat inzicht geeft in de economische situatie van het land)</p><p>07.00 Kwartaalcijfers NSI</p><p>08.00 Duitsland: Inflatie</p><p>11.00 Duitsland: ZEW-index (vertrouwen van beleggers en analisten in Duitse economie)</p><p>14.30 VS: In aanbouw genomen woningen (mei)</p><p>Woensdag</p><p>11.00 EU: Bouwuitgaven</p><p>20.00 VS: Rentebesuit Fed</p><p>20.30 VS: Toelichting op rentebesluit Fed</p><p>Donderdag</p><p>05.00 Japan: Rentebesluit BoJ</p><p>06.30 NL: Consumptie, consumentenvertrouwen</p><p>13.00 VK: Rentebesluit BoE</p><p>Vrijdag</p><p>06.30 NL: Investeringen (april)</p><p>08.00 NL: Prijzen bestaande koopwoningen (mei)</p><p>09.00 Beursgang Fastned op Euronext Amsterdam</p><p>13.00 Aandeelhoudersvergadering Alumexx</p><p>15.45 VS: Inkoopmanagersindex (juni)</p><p>16.00 VS: Verkoop bestaande huizen (mei)</p><p>Op de hoogte blijven van financieel nieuws? Ontvang gratis de DFT Nieuwsbrief. Meld je hier aan.</p>
