---
layout: post
title: "Eerste van 64 extra AED’s langs kustlijn"
date: Thu, 06 Jun 2019 06:41:47 +0200
categories: 
- entertainment 
- opinie 
externe_link: "https://www.telegraaf.nl/nieuws/1152850306/eerste-van-64-extra-aed-s-langs-kustlijn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/69dcf810-8815-11e9-abbe-02d2fb1aa1d7.jpg"
---

<p class="intro">In Katwijk wordt donderdag de eerste van 64 extra draagbare apparaten opgehangen die speciaal aan de kust hartproblemen moeten beperken. Het zijn Automatische Externe Defibrillatoren (AED’s), die het hartritme kunnen herstellen bij een hartstilstand, met een elektrische schok. Bij een hartstilstand is de overlevingskans het grootst als binnen 6 minuten wordt begonnen met reanimeren en er een AED wordt aangesloten.</p> <p>Op dit moment zijn er bij verschillende reddingsbrigades langs de kust al AED’s te vinden, aldus de Hartstichting, maar deze zijn alleen beschikbaar wanneer de brigadekantoren geopend zijn. De 64 nieuwe AED’s komen onder meer in strandpaviljoens.</p><p>Ze moeten binnenkort langs 130 kilometer kustlijn te vinden zijn, bij Rotterdam, Westland, Den Haag, Wassenaar, Katwijk, Noordwijk, Zandvoort, Bloemendaal, Velsen, Beverwijk, Heemskerk, Bergen, Castricum, Schagen en Den Helder.</p><p>Het initiatief kwam van Martijn van Dijk, die sinds sinds 2015 het zogenoemde Hoek tot Helder kitesurf-evenement organiseert om geld op te halen voor de Hartstichting.</p>
