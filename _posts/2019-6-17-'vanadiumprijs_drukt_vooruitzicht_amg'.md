---
layout: post
title: "'Vanadiumprijs drukt vooruitzicht AMG'"
date: Mon, 17 Jun 2019 17:29:23 +0200
categories: 
- financieel 
- koersen 
externe_link: "https://www.telegraaf.nl/financieel/831748609/vanadiumprijs-drukt-vooruitzicht-amg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1917061e-9116-11e9-b616-0217670beecd.jpg"
---

<p class="intro">AMG heeft zijn voorraden in het tweede kwartaal met 40 miljoen dollar afgewaardeerd. Dat deed de metalenspecialist vanwege de dalende prijzen van veel van de materialen waar het bedrijf zich mee bezighoudt. Met name de prijs van vanadium daalde, al zeggen analisten van ING dat dat metaal op de Chinese markt weer wat stijgt.</p> <p>In het eerste kwartaal sneed AMG al in de verwachtingen voor het bedrijfsresultaat (ebitda). Die moet nu op 150 miljoen dollar uitkomen dit jaar. Als de vanadiumprijzen zo laag blijven als ze nu zijn, kan er op korte termijn voor het bedrijfsresultaat nog wel meer slecht nieuws volgen, denken de marktvorsers van ING.</p><p>AMG maakte verder bekend te zijn begonnen met de verkoop van een dertigjarige obligatielening ter waarde van 300 miljoen dollar. Dat geld wil de metalenspecialist gebruiken voor het uitbreiden van een fabriek in Cambridge, Ohio. Daarmee wil het bedrijf zijn recyclingscapaciteit voor gebruikte katalyse verdubbelen. Die uitbreiding is een belangrijk onderdeel voor het behalen van het middellangetermijndoel van een bedrijfsresultaat van 350 miljoen euro, merkt ING op.</p><p>ING heeft een buy-advies voor AMG met een koersdoel van 37 euro. Het aandeel AMG stond maandag rond 17.05 uur 3,8 procent in de min op 24,07 euro.</p>
