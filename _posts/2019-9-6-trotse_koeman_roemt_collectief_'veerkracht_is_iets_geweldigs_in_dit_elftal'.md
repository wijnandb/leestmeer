---
layout: post
title: "Trotse Koeman roemt collectief: 'Veerkracht is iets geweldigs in dit elftal'"
date: Fri, 06 Sep 2019 23:14:46 +0200
category: sport
externe_link: "https://nos.nl/l/2300666"
feature_image: "https://nos.nl/data/image/2019/09/06/575557/1008x567.jpg"
---

<p>Ronald Koeman vindt dat er niks is af te dingen op de zege van Oranje in Duitsland (2-4). "De ploeg die er het meest aan heeft gedaan om te winnen, heeft het verdiend."</p>
<p>"De Duitsers hebben ook een aantal goede kansen gehad", vond Koeman, die desondanks meende dat maar een ploeg de zege verdiende. "Ik vond Duitsland afwachtend."</p>
<p>"Het veld was niet goed, dan kun je wat minder snel de mensen zoeken tussen de linies", zocht hij naar oorzaken voor het matige spel voor rust. Mede dankzij een dubbele wissel van Koeman wist Oranje het duel te kantelen.</p>
<h2>'Wissels pakten goed uit'</h2>
<p>"In de eerste helft waren we niet gevaarlijk, de tweede helft bouwden we het wat beter op. De wissels pakten goed uit. In de tweede helft konden de Duitsers het niet meer belopen."</p>
<p>"Je hebt wel de veerkracht, dat is iets geweldigs in dit elftal", besloot Koeman. "Het geloof, de rust."</p>
