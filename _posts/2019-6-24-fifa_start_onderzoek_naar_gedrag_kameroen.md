---
layout: post
title: "FIFA start onderzoek naar gedrag Kameroen"
date: Mon, 24 Jun 2019 17:37:37 +0200
category: sport
externe_link: "https://www.telegraaf.nl/sport/560042824/fifa-start-onderzoek-naar-gedrag-kameroen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/00fb906a-9696-11e9-9168-0217670beecd.jpg"
---

<p class="intro">De FIFA en de Afrikaanse voetbalfederatie overwegen disciplinaire maatregelen vanwege het gedrag van de voetbalvrouwen van Kameroen in de achtste finales van het WK tegen Engeland.</p> <p>De speelsters van het land reageerden furieus op twee ingrepen van de VAR en weigerden op een gegeven moment zelfs het spel te hervatten. Engeland won met 3-0. Daarnaast maakten enkele speelsters van Kameroen zich schuldig aan soms zware overtredingen.</p><p>„Hoewel we trots zijn op de deelname van Afrikaanse teams aan dit toernooi zijn er dingen gebeurd die niet kunnen”, zegt Isha Johansen, voorzitter van de vrouwenafdeling van het Afrikaanse voetbal. „Dit is niet alleen een smet op het vrouwenvoetbal van Afrika, maar op het gehele Afrikaanse voetbal.”</p><p>De FIFA sloot zich daarbij aan. „Op dit moment onderzoeken we heel nadrukkelijk wat er is gebeurd”, aldus een woordvoerder.</p>
