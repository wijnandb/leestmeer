---
layout: post
title: "Verstappen baalt na uitvallen in Japan: 'Lompe actie van Leclerc'"
date: Sun, 13 Oct 2019 10:24:49 +0200
categories: 
- sport 
- autosport 
externe_link: "https://nos.nl/l/2305912"
feature_image: "https://nos.nl/data/image/2019/10/13/584493/1008x567.jpg"
aantal: 350
unieke: 220
bron: "NOS"
---

<p>Na twee tweede plaatsen en een derde plaats in de afgelopen drie seizoenen viel er zondag voor Max Verstappen op het circuit van Suzuka niets te genieten. Een botsing met Charles Leclerc (Ferrari), vrij snel na de start, betekende na veertien ronden einde verhaal voor de Nederlander in de Grand Prix van Japan. De Red Bull-coureur was ziedend.</p>
<p>De wedstrijdleiding ondernam aanvankelijk niets, maar besloot later toch een onderzoek naar de actie van de Ferrari-coureur in te stellen en hem een straf op te leggen. "Belachelijk", noemde Verstappen het besluit om niet direct tot een straf voor Leclerc over te gaan.</p>
<p>"Ik word in bocht twee vol in de zijkant gereden door Leclerc. Het was een lompe actie. Ik liet genoeg ruimte aan de binnenkant en zat al voor hem", gaf de Nederlander teleurgesteld aan. En dat alles gebeurde na een voortreffelijke start.</p>
<p>Uiteindelijk kreeg Leclerc toch een tijdstraf van vijftien seconden voor zijn actie. Vijf daarvan waren voor het veroorzaken van de botsing met Verstappen. De straf kostte Leclerc de zesde plaats. Hij zakte naar plaats zeven.</p>
<h2>Matige kwalificatie</h2>
<p>Verstappen had eerder op de zondag een matige kwalificatie afgewerkt. Hij miste, in vergelijking met de tweede training op vrijdag, redelijk wat vermogen. Het gevolg was de vijfde startplaats achter twee snelle Ferrari's en twee Mercedessen. "Er gebeurt elke keer weer wat", mopperde hij.</p>
<p>Vanaf de derde startrij was Verstappen in de race voortreffelijk weg. De Nederlander schoof op tot Leclerc zijn bolide ramde. "Wat moet hij meer doen om straf te krijgen. Dat moeten ze meteen bepalen", zei de Red Bull-coureur voor de camera van Ziggo.</p>
<h2>Valse start</h2>
<p>Dat Sebastian Vettel zijn bolide al voor de start in beweging liet komen, zorgde ook al voor veel gefronste wenkbrauwen. "Hij maakt gewoon een valse start", vond Verstappen, die na veertien ronden zijn gehavende bolide naar binnen reed. "Het had geen zin meer om door te rijden."</p>
<p>Suzuka, belangrijk voor zijn motorleverancier Honda, was de tweede uitvalbeurt voor Verstappen. Eerder overkwam hem dat in BelgiÃ«. Over twee weken kan hij zich revancheren in Mexico, waar hij de laatste twee seizoenen won.</p>
