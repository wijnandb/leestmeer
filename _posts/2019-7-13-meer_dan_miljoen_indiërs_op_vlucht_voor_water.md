---
layout: post
title: "Meer dan miljoen Indiërs op vlucht voor water"
date: Sat, 13 Jul 2019 17:19:41 +0200
category: buitenland
externe_link: "https://www.telegraaf.nl/nieuws/1360897270/meer-dan-miljoen-indiers-op-vlucht-voor-water"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ac3dfebe-a581-11e9-a189-0217670beecd.jpg"
---

<p class="intro">Meer dan een miljoen Indiërs hebben een veilig heenkomen moeten zoeken omdat door de moesson rivieren buiten hun oevers traden. Volgens de autoriteiten in de deelstaat Assam hebben overstromingen de afgelopen dagen zeker tien levens geëist. Meer dan 1800 dorpen zijn ondergelopen.</p> <p>Vooral de rivier de Brahmaputra, die vanuit de Himalaya door Assam richting Bangladesh stroomt, kan de waterhoeveelheid niet aan. Het waterniveau zal volgens de autoriteiten alleen maar verder stijgen, ook omdat er meer regen is voorspeld voor de komende dagen. „De situatie is extreem kritiek”, aldus de deelstaatminister van Waterstaat, Keshab Mahanta.</p>
