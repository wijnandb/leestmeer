---
layout: post
title: "Acht gewonden door turbulentie op Berlijn-Tegel"
date: Mon, 09 Sep 2019 21:52:04 +0200
category: nieuws
externe_link: "https://nos.nl/l/2301041"
feature_image: "https://nos.nl/data/image/2019/09/09/576207/1008x567.jpg"
---

<p>Door hevige turbulentie aan boord van een vlucht van de Duitse luchtvaartmaatschappij Eurowings zijn zeker acht mensen gewond geraakt. Een persoon raakte zwaargewond maar verkeert niet in levensgevaar.</p>
<p>De vlucht vertrok maandag vanaf Lamezia Terme in Zuid-ItaliÃ«. Tijdens het inzetten van de landing richting vliegveld Berlijn-Tegel kreeg het toestel last van hevige turbulentie. Meerdere mensen hadden hun gordel niet om op dat moment.</p>
<p>Na de landing zijn zes passagiers door de brandweer naar het ziekenhuis gebracht. Onder de gewonden zijn twee bemanningsleden.</p>
<h2>Meer turbulentie</h2>
<p>Onder invloed van klimaatverandering zal turbulentie in de toekomst naar verwachting vaker voorkomen, blijkt uit onderzoek van de Universiteit van Reading. Daardoor worden temperatuurverschillen tussen de evenaar en de polen groter op de vlieghoogte van passagiersvliegtuigen, waardoor meer en sterkere verticale luchtstromen ontstaan. </p>
<p>In de volgende video wordt uitgelegd welke vormen van turbulentie er zijn en hoe die ontstaan:</p>
<p>Verder kwam uit het onderzoek naar voren dat de schade door turbulentie groter zal zijn en er meer gewonden zullen vallen. </p>
