---
layout: post
title: "Vermiste Loes (18) verdronken in sloot na botsing met boom"
date: Mon, 08 Jul 2019 16:01:29 +0200
categories: 
- entertainment 
- opinie 
externe_link: "https://www.telegraaf.nl/nieuws/1574210522/vermiste-loes-18-verdronken-in-sloot-na-botsing-met-boom"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ac57b7c-a189-11e9-a7c4-0218eaf05005.jpg"
---

<p class="intro">De 18-jarige Loes uit Epe is vrijdagnacht overleden nadat ze tegen een boom aanreed, vervolgens in een sloot viel en verdronk. Dat heeft de Gelderse politie maandag op verzoek van de familie bekendgemaakt.</p> <p>De vermissing van Loes leidde de afgelopen dagen tot veel beroering. Vrienden tuigden een grote zoekactie op. Uiteindelijk werd ze aan de Middendijk gevonden. De politie deed daar urenlang onderzoek en kwam uiteindelijk tot de conclusie dat het om een ’noodlottig ongeval’ ging.</p><p>De politie spreekt in een uitgebreid bericht dan ook van ’een ingrijpende zaak’. Na de vermissing werd al snel duidelijk dat er ernstige zorgen over Loes waren, verklaart de politie maandag. „Dezelfde dag nog werden mensen in de omgeving via Burgernet opgeroepen om uit te kijken naar het meisje. Ook achter de schermen deed de politie al onderzoek.”</p><p>Zoektocht</p><p>Zondag werd die zoektocht geïntensiveerd. „We hebben gezocht met onder andere speurhonden en een helikopter. Ook familie, bekenden en vrijwilligers hielpen mee met zoeken. In de middag werden het lichaam en de fiets van het meisje aangetroffen aan de Middendijk in Nijbroek.”</p>
