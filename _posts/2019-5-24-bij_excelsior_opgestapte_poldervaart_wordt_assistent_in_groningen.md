---
layout: post
title: "Bij Excelsior opgestapte Poldervaart wordt assistent in Groningen"
date: Fri, 24 May 2019 10:29:18 +0200
category: sport
externe_link: "https://nos.nl/l/2286085"
feature_image: "https://nos.nl/data/image/2018/06/06/477617/1008x567.jpg"
---

<p>FC Groningen biedt Adrie Poldervaart een nieuwe kans in de voetballerij. De bij Excelsior opgestapte coach wordt in Groningen assistent-trainer van Danny Buijs.</p>
<p>De 48-jarige Poldervaart is sinds afgelopen seizoen een bekende naam in de voetbalwereld. Excelsior baarde opzien met zijn aanstelling vorig jaar zomer. Poldervaart werkte daarvoor namelijk als fysiotherapeut bij de club.</p>
<p>Wel had hij al ervaring als coach in het amateurvoetbal, waar hij Buijs ook van kent. Poldervaart en Buijs speelden met respectievelijk BVV Barendrecht en Kozakken Boys bovenin mee in de tweede divisie.</p>
<h2>Geen succes</h2>
<p>Poldervaart greep de kans in Kralingen met beide handen aan en gaf er twee fysiopraktijken voor op. Maar het werd geen succesverhaal. Begin april legde hij zijn functie neer na een 2-1 thuisnederlaag tegen hekkensluiter NAC.</p>
<p>Na het vertrek van Poldervaart bij Excelsior nam Ricardo Moniz het over en ging het elftal de nacompetitie in. Afgelopen week degradeerden de Rotterdammers na vijf seizoenen uit de eredivisie.</p>
<p>"Ik snap de reactie van mensen die de stap van hoofdtrainer bij Excelsior naar assistent bij Groningen opmerkelijk vinden, maar ik heb nooit aan carri√®replanning gedaan", reageert Poldervaart op zijn nieuwe baan. "De naamgeving van de functie is voor mij totaal irrelevant."</p>
<p>Bij Groningen komt hij opnieuw te werken met Wouter Gudde. De algemeen directeur stapt deze zomer over van Excelsior naar Groningen, waar hij de opvolger is van Hans Nijland. </p>
<p>Poldervaart is in Groningen de opvolger van Hennie Spijkerman en tekent een contract voor een jaar. Ook Peter Hoekstra vertrekt. Alfons Arts wordt toegevoegd aan de technische staf. Hij was afgelopen seizoen trainer van Groningen onder 23 jaar. </p>
