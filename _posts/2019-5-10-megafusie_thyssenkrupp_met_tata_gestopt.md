---
layout: post
title: "Megafusie ThyssenKrupp met Tata gestopt"
date: Fri, 10 May 2019 11:53:00 +0200
categories: 
- financieel 
- koersen 
externe_link: "https://www.telegraaf.nl/financieel/3566048/megafusie-thyssen-krupp-met-tata-gestopt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/63203db2-730b-11e9-9c2d-02d1dbdc35d1.jpg"
---

<p class="intro">Staalreus ThyssenKrupp heeft de fusie met de Europese activiteiten van Tata Steel afgeblazen. Dat heeft het bedrijf vrijdag zelf bekendgemaakt. In plaats daarvan krijgt de liftdivisie van het bedrijf een eigen beursgang.</p> <p>Onder druk van aandeelhouders werd in september nog een strategie uit de doeken gedaan om twee ThyssenKrupp-divisies te creÃ«ren.</p><p>Onder de divisie Industrials zouden naast de lifttak ook de auto-onderdelendivisie en de technische installatie-eenheid vallen. Bij Materials zou de handel in materialen en de scheepsbouw worden ondergebracht.</p><p>Door die plannen wordt nu naar verluidt een streep gezet, mede omdat de huidige waardering van het aandeel ThyssenKrupp deze stap onpraktisch zou hebben gemaakt.</p><p>Blokkade</p><p>Er gaan al langer geluiden rond over het mislukken van de fusie tussen de Europese activiteiten van Tata Steel, waar ook de fabrieken in IJmuiden toe behoren, en ThyssenKrupp.</p><p>De Europese Commissie zou met een blokkade dreigen, omdat het fusiebedrijf een te groot marktaandeel zou krijgen. Brussel zou de bedrijven hebben opgedragen meer onderdelen af te stoten.</p><p>De deadline voor een beslissing van de Europese mededingingsautoriteit is al enkele keren verschoven en staat nu op 17 juni.</p><p>Tata Steel benadrukte onlangs nog het belang van een succesvolle samensmelting van de divisies. De aandacht van het Indiase bedrijf zou na de Europese deal, volledig naar de thuismarkt kunnen gaan. In India wil Tata verder groeien, onder meer door capaciteitsuitbreiding en overnames. Het niet doorgaan van de fusie kan groei in India belemmeren.</p><p>Geschrokken</p><p>Beleggers in Tata, dat zijn winst recent zag slinken, schrokken van het bericht over het mogelijk klappen van de fusie. Het aandeel van de staalreus raakte op de beurs in India 7 procent aan beurswaarde kwijt. ThyssenKrupp, dat dit voorjaar eveneens lagere resultaten meldde, noteerde in Frankfurt bijna 10 procent hoger.</p><p>Meer financieel nieuws via je mail? Schrijf je hier in voor onze nieuwsbrief.</p>
