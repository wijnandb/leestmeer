---
layout: post
title: "'Risicobereidheid Takeaway verrassend'"
date: Mon, 29 Jul 2019 09:53:32 +0200
categories: 
- financieel 
- koersen 
externe_link: "https://www.telegraaf.nl/financieel/896789668/risicobereidheid-takeaway-verrassend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e3a289e4-b20e-11e9-8006-02d2fb1aa1d7.jpg"
---

<p class="intro">Dat maaltijdbestelsite Takeaway.com bereid is om flink te betalen voor de bundeling van krachten met de Britse branchegenoot Just Eat roept de nodige vraagtekens op. Kenners van Berenberg wijzen op de mogelijk gefronste wenkbrauwen bij aandeelhouders van Takeaway om een dergelijke premie te betalen voor de deal, terwijl ook de risicobereidheid van Takeaway als verrassend wordt bestempeld.</p> <p>Berenberg vraag zich af of de prijs van 731 pence per aandeel Just Eat te rechtvaardigen valt. Vanuit het perspectief van Just Eat is de deal logischer. De Britten zitten zonder topman of -vrouw. Daarnaast kampt het bedrijf met een duidelijke concurrentiedruk. Just Eat staat tevens voor een groot investeringstraject om zijn bezorginfrastructuur te verbeteren.</p><p>Dit alles kan Just Eat geruster doen als onderdeel van een grotere geheel. Ook zijn er activisten bij de Britten aan boord die hier al tot opriepen. De kenners zijn echter verbaasd over de risico's die Takeaway bereid is te nemen. Een tegenbod is volgens Berenberg mogelijk, maar lijkt in dit stadium onwaarschijnlijk.</p><p>ING</p><p>Volgens kenners van ING is een deal vooral ingegeven door schaalvergroting. Voor aandeelhouders van Takeaway pakt de deal volgens de kenners gunstig uit omdat de prijs voor Just Eat relatief laag uitvalt. Ook Just Eat-aandeelhouders mogen volgens ING in hun handjes knijpen, omdat de deal een aantal strategische kwesties oplost. Volgens ING is er een grote kans dat de fusie zal slagen, ook omdat mededingingsautoriteiten niet dwars zullen liggen omdat de geografisch gezien weinig overlap is tussen de activiteiten van de bedrijven.</p><p>ING handhaafde zijn koopadvies op Takeaway met een koersdoel van 100 euro. Het aandeel van de maaltijdbestelsite stond maandag omstreeks 09.40 uur 4 procent hoger op 86,90 euro.</p>
