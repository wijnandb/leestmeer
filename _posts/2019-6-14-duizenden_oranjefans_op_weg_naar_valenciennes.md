---
layout: post
title: "Duizenden Oranjefans op weg naar Valenciennes"
date: Fri, 14 Jun 2019 13:04:52 +0200
categories: 
- sport 
- voetbal 
externe_link: "https://www.telegraaf.nl/sport/471671702/duizenden-oranjefans-op-weg-naar-valenciennes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0a9e5316-8ea6-11e9-b6fa-0218eaf05005.jpg"
---

<p class="intro">De Franse stad Valenciennes maakt zich op voor de komst van duizenden Oranjefans. De KNVB heeft ruim 13.500 kaarten verkocht aan Nederlanders voor de tweede groepswedstrijd van de voetbalsters op het WK, tegen Kameroen.</p> <p>De supporters verzamelen zaterdagochtend in de fanzone, op het Place d’Armes in het centrum van Valenciennes, en gaan kort na het middaguur lopend naar het 2 kilometer verderop gelegen Stade du Hainaut.</p><p>Nog nooit gingen zoveel Oranjefans de ’Leeuwinnen’ achterna bij een interland in het buitenland. De FIFA had het ook niet beter kunnen inplannen. De wedstrijd tegen Kameroen is op een gunstig tijdstip, zaterdagmiddag om 15.00 uur, en in een stad in het noorden van Frankrijk, vlak over de grens met België, op slechts drie uur rijden van Utrecht. De KNVB denkt dat wellicht zelfs richting de 20.000 Nederlanders naar Valenciennes komen. Het was namelijk mogelijk om ook buiten de bond om aan kaarten te komen.</p><p>Vanaf het KNVB-complex in Zeist vertrekken zaterdagochtend in alle vroegte 24 bussen met zo’n duizend sponsoren en relaties van de bond naar Valenciennes. Zij sluiten halverwege de Oranjeparade door de stad aan bij de fans die naar het stadion lopen.</p><p>Bij de eerste wedstrijd van Oranje op het WK, dinsdag tegen Nieuw-Zeeland, zaten zo’n 5000 Nederlanders op de tribunes in Le Havre. Velen van hen hadden zo’n zes uur in de auto gezeten voor de reis naar de kuststad in Normandië. Ze zagen Oranje in de blessuretijd met 1-0 winnen.</p><p>Canada</p><p>Voor de derde groepswedstrijd, donderdag vanaf 18.00 uur in Reims tegen Canada, heeft de KNVB ruim 6000 kaarten verkocht. Vanuit het midden van ons land is het zo’n vierenhalf uur rijden naar Reims.</p>
