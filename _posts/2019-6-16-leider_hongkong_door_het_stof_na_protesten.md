---
layout: post
title: "Leider Hongkong door het stof na protesten"
date: Sun, 16 Jun 2019 15:56:15 +0200
category: buitenland
externe_link: "https://www.telegraaf.nl/nieuws/1593057650/leider-hongkong-door-het-stof-na-protesten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98e701c4-903e-11e9-a792-02c309bc01c1.jpg"
---

<p class="intro">De hoogste bestuurder van Hongkong heeft excuses aangeboden voor de wijze waarop is geprobeerd een omstreden uitleveringswet door te voeren. Carrie Lam erkent in een verklaring dat haar regering steken heeft laten vallen en daarmee voor onrust heeft gezorgd.</p> <p>Lam doet zo een nieuwe poging de onrust in Hongkong te bezweren. Ze kondigde zaterdag al aan dat het omstreden wetsvoorstel voorlopig in de ijskast wordt gezet. Dat weerhield tegenstanders van het plan er niet van zondag weer massaal de straat op te gaan. Betogers eisen het vertrek van Lam en willen dat de uitleveringswet definitief van tafel gaat.</p><p>Niet alle betogers zitten te wachten op het mea culpa van Lam. Een demonstrant zegt tegen de lokale krant South China Morning Post dat het excuus te laat komt. „Ze moet opstappen”, stelt de man. „Maar helaas weten we dat zelfs als ze vertrekt, er door Peking gewoon een andere marionet zal worden gezocht om Hongkong te besturen.”</p>
