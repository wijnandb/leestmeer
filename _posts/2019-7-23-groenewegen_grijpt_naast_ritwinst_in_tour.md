---
layout: post
title: "Groenewegen grijpt naast ritwinst in Tour"
date: Tue, 23 Jul 2019 17:34:24 +0200
categories: 
- sport 
- wielrennen 
externe_link: "https://www.telegraaf.nl/sport/1740097194/groenewegen-grijpt-naast-ritwinst-in-tour"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/846c9b3a-ad7d-11e9-b8ac-02d2fb1aa1d7.jpg"
---

<p class="intro">Dylan Groenewegen heeft in de zestiende etappe in de Tour de France naast de ritzege gegrepen. De Jumbo-Visma-renner moest in de massaspurt zijn meerdere erkennen in Caleb Ewan.</p> <p>Vijf renners zochten hun heil in een vlucht. In de zeer warme etappe over 177 kilometer - met start en finish in Nîmes - geloofde het peloton het wel, zeker gezien de tropische hitte. Alexis Gougeard (AG2R), Stephane Rossetto (Cofidis), Lukasz Wisniowski (CCC), Paul Ourselin (Total-Direct Energie) en oudgediende Lars Bak (39, Team Dimension Data) kregen maximaal twee minuten voorsprong van het peloton. Maar een echte kans van slagen kreeg het uiteindelijk nooit, al hielden ze het tot enkele kilometers voor de finish vol.</p><p>En dus kwam het weer aan op een massaspurt, waar Groenewegen voor de tweede keer deze Tour Ewan voor zich moest dulden. Eerder deze Tour won de Amsterdammer nog wel de zevende etappe, maar zijn teller blijft vooralsnog op één staan deze Ronde van Frankrijk.</p><p>Jakob Fuglsang moest zo’n 25 kilometer voor de meet afstappen. De Deense kopman van Astana viel en moest opgeven. Hij stond negende in het algemeen klassement.</p><p>Er verandert verder weinig in het algemeen klassement. Julian Alaphilippe behoudt de gele trui. Peter Sagan mag ook woensdag de groene trui aantrekken, Egan Bernal is de beste jongere (witte trui) en Tim Wellens de beste klimmer (bolletjestrui).</p><p>Bekijk hier de uitslagen in de Ronde van Frankrijk.</p><p>Bekijk hier de klassementen in de Ronde van Frankrijk.</p>
