---
layout: post
title: "Eindhoven wil race in Formule E"
date: Wed, 19 Jun 2019 16:23:40 +0200
categories: 
- sport 
- autosport 
externe_link: "https://www.telegraaf.nl/sport/562507433/eindhoven-wil-race-in-formule-e"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/494c08a0-929e-11e9-982e-0255c322e81b.jpg"
---

<p class="intro">De gemeente Eindhoven is geïnteresseerd in de organisatie van een Formule E-race.</p> <p>Stijn Steenbakkers, wethouder Economie, Brainport, Innovatie, Onderwijs en Sport van Eindhoven, heeft de interesse geformaliseerd door een zogeheten Letter of Interest gericht aan organisator Formule E Holdings te ondertekenen.</p><p>„Als college van burgemeester en wethouders hebben we al eerder aangegeven dat we heel veel aanknopingspunten zien met de Formule-E race en onze stad en regio. Op het gebied van economie, mobiliteit, duurzaamheid en bovenal innovatie. Een aansprekend evenement met elektrische auto’s, zoals de Formule-E, kan mensen meenemen op de weg naar vernieuwing en verduurzaming. Dat vinden we belangrijk”, zei Steenbakkers.</p><p>Formule-E is ontstaan in 2010 en het eerste kampioenschap vond plaats in 2014. De races met elektrisch aangedreven raceauto’s worden in steden over de hele wereld gereden, met name op straatcircuits.</p>
