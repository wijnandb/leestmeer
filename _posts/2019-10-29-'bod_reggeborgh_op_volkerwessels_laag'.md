---
layout: post
title: "'Bod Reggeborgh op VolkerWessels laag'"
date: Tue, 29 Oct 2019 16:27:28 +0100
category: financieel
externe_link: "https://www.telegraaf.nl/financieel/1081700853/bod-reggeborgh-op-volker-wessels-laag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/42643e6e-fa62-11e9-a9bf-02d2fb1aa1d7.jpg"
aantal: 154
unieke: 110
bron: "De Telegraaf"
---

<p class="intro">Het bod van grootaandeelhouder Reggeborgh op bouwbedrijf VolkerWessels is aan de lage kant. Dat schrijft Kepler Cheuvreux in een reactie. Reggeborgh, het investeringsfonds van de familie Wessels, biedt 21,75 euro per aandeel inclusief interim-dividend en bezit al 63,6 procent van VolkerWessels.</p> <p>Volgens Kepler kunnen sommige aandeelhouders van VolkerWessels teleurgesteld zijn over de geboden prijs aangezien het bedrijf onlangs een belangrijke stap heeft gezet bij het zeesluis-project in IJmuiden. Het ging om het succesvol afzinken van de tweede deurkas. Dat project was voor VolkerWessels en samenwerkingspartner BAM een soort hoofdpijndossier geworden. Volgens Kepler zijn nu de risico's rond dat project flink verminderd en is het sentiment rond het aandeel VolkerWessels daarmee verbeterd. Een hoger bod is daarom mogelijk nodig, aldus Kepler.</p><p>Bank Degroof Petercam kwam met een adviesverlaging voor VolkerWessels, van buy naar hold. Het koersdoel staat op 21,75 euro.</p><p>Het aandeel VolkerWessels noteerde dinsdag rond 16.25 uur een plus van 17,5 procent op 20,80 euro.</p>
