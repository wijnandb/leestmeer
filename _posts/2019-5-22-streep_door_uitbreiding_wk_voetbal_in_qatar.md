---
layout: post
title: "Streep door uitbreiding WK voetbal in Qatar"
date: Wed, 22 May 2019 21:41:32 +0200
category: sport
externe_link: "https://www.telegraaf.nl/sport/3632459/streep-door-uitbreiding-wk-voetbal-in-qatar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ce773528-7ccc-11e9-8c69-0255c322e81b.jpg"
---

<p class="intro">De FIFA annuleert de uitbreiding van het WK voetbal in 2022 in Qatar. Aan dat toernooi nemen nog gewoon 32 landen deel. In het oorspronkelijke plan wilde de wereldvoetbalbond het aantal landen uitbreiden naar 48.</p> <p>Na een uitgebreid onderzoek is de FIFA tot de conclusie gekomen, dat gezien de omstandigheden onder meer de tijd ontbreekt om de plannen ten uitvoer te brengen.</p><p>Tijdens het FIFA-congres op 5 juni in Parijs zal FIFA-voorzitter Gianni Infantino het besluit toelichten. Hij was zelf een groot voorstander van een uitbreiding van het deelnemersveld. Het zou meer wedstrijden en dus ook veel meer inkomsten opleveren.</p><p>Tweede gastland</p><p>Voor een uitbreiding van het WK in 2022 naar 48 teams was onder meer een tweede gastland nodig in de Golfregio. Alleen die kwestie leek op voorhand al onoplosbaar. Landen als Bahrein, Koeweit, Oman, Saudi-ArabiÃ« en de Verenigde Arabische Emiraten werden genoemd als mogelijke WK-kandidaten. Qatar leeft echter met diverse landen in onmin, onder meer omdat de regering in Doha terrorisme zou ondersteunen.</p><p>Mensenrechtenorganisaties als Amnesty International en Human Rights Watch wezen de FIFA er bovendien op, dat het tweede gastland van het WK moet voldoen aan de normen, waarden en regels die de wereldvoetbalbond zelf in 2017 heeft opgesteld, vooral op het gebied van mensenrechten en arbeidsvoorwaarden. Ook dat zou problemen opleveren.</p>
