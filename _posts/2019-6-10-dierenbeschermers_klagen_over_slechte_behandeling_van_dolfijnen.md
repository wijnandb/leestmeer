---
layout: post
title: "Dierenbeschermers klagen over slechte behandeling van dolfijnen"
date: Mon, 10 Jun 2019 16:37:43 +0200
category: jeugdjournaal
externe_link: "http://feeds.nos.nl/~r/jeugdjournaal/~3/rkSu8LbPlSE/2288446"
feature_image: "https://nos.nl/data/image/2019/06/10/555891/1008x567.jpg"
---

<p>Een groep dierenbeschermers heeft een klacht ingediend tegen een dierentuin in Madrid. Ze vinden dat de dolfijnen in deze dierentuin niet goed behandeld worden.</p>
<p>Ziek</p>
<p>De dierenbeschermers hebben een dierenarts naar filmpjes van de dieren laten kijken. Hij zegt dat negen dolfijnen ziek zijn. De dolfijnen zouden huidproblemen hebben, te veel chloor in hun ogen krijgen en niet genoeg ruimte hebben om te zwemmen.</p>
<p>De dierentuin begrijpt de klacht niet. Zij zeggen dat ze de dolfijnen goed verzorgen en ze altijd de beste vis te eten geven.</p>
<p>Nederland</p>
<p>Een paar jaar geleden was er ook in Nederland kritiek op het houden van dolfijnen. Het Dolfinarium in Harderwijk, een stad in de provincie Gelderland, beloofde toen minder dolfijnen in het park te gaan houden.</p><img src="http://feeds.feedburner.com/~r/jeugdjournaal/~4/rkSu8LbPlSE" height="1" width="1" alt=""/>
