---
layout: post
title: "Handballers Aalsmeer beginnen strijd om titel met nipte zege"
date: Sat, 25 May 2019 22:16:11 +0200
category: sport
externe_link: "https://nos.nl/l/2286305"
feature_image: "https://nos.nl/data/image/2019/05/25/552517/1008x567.jpg"
---

<p>De handballers van Aalsmeer hebben het eerste duel in de best-of-three serie om de landstitel tegen Volendam gewonnen. De titelhouder en negenvoudig kampioen boekte in de eigen sporthal een 24-23 zege op zevenvoudig kampioen Volendam.</p>
<p>Volendam kwam al snel op achterstand (3-6), maar boog die nog voor rust door zes goals op rij om in een 9-6 voorsprong. De ploeg ging vervolgens rusten met een doelpunt verschil in het voordeel: 11-10.</p>
<p>Na de pauze zag trainer Bert Bouwer zijn Aalsmeer snel op 13-12 komen. In het spannende vervolg van het duel wist het team van coach Peter Portengen geen voorsprong meer te nemen, zoals in de eerste helft. Alleen bij 20-20 kwam Volendam nog op gelijke hoogte.</p>
<p>Bij de Aalsmeerders was Remco van Dam topscorer en bij Volendam Robin Jansen. Beide spelers troffen zeven keer doel.</p>
<p>De tweede wedstrijd in de strijd om de landstitel staat zondag 2 juni op het programma. Dan spelen de Volendammers in eigen huis. </p>
