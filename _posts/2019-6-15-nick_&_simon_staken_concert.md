---
layout: post
title: "Nick & Simon staken concert"
date: Sat, 15 Jun 2019 13:31:00 +0200
categories: 
- entertainment 
- sterren 
externe_link: "https://www.telegraaf.nl/entertainment/317151771/nick-simon-staken-concert"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/396e53e6-8f6c-11e9-b56c-02c309bc01c1.jpg"
---

<p class="intro">UPDATE - Fans van Nick &amp; Simon werden vrijdagavond flink teleurgesteld tijdens het concert van hun idolen in Oostende, België. Nick kreeg na twee nummers flink last van zijn stem, waarna het duo besloot het concert te stoppen.</p> <p>„Graag wil ik nog even mijn dank uit spreken aan alle lieve mensen die gisteren aanwezig waren in het Kursaal in Oostende. Ik kon wel door de grond zakken toen ik na twee nummers merkte dat mijn stem me compleet in de steek liet. Jullie applaus, nadat ik genoodzaakt was dit aan jullie uit te leggen, heeft me diep geraakt. Intussen is duidelijk dat ik een acute keelontsteking heb, ik verwacht binnen een paar dagen te herstellen”, laat Nick op Instagram weten.</p><p>„Ik vind het erg dat jullie moeite hebben gedaan om naar Kursaal te komen, maar onze liedjes worden gedragen door onze tweestemmige zang en ik kon jullie niet de kwaliteit bieden die jullie van ons gewend zijn”, gaat hij verder. „Jullie horen z.s.m. wanneer we het concert kunnen inhalen. Ik hoop uit de grond van m’n hart dat jullie dan nog een keer willen komen, bedankt voor jullie beterschapswensen en begrip. Jullie zijn zo’n lief publiek en ook namens Simon; we kijken er enorm naar uit om weer terug te komen.”</p><p>Al tijdens de rit naar Oostende vrijdagmiddag merkte Nick dat hij ’de kracht in zijn stembanden’ begon te verliezen. „Ik heb er backstage alles aan gedaan, maar het mocht niet baten. Het is me nog nooit overkomen dat ik tijdens een concert genoodzaakt was deze keuze te maken en gelukkig weet ik uit ervaring dat het snel weer goedkomt met mijn stem”, vertelt de zanger aan het Het laatste Nieuws.</p>
