---
layout: post
title: "#MeToo-grap uit Toy Story 2 verdwenen"
date: Wed, 03 Jul 2019 18:06:13 +0200
category: entertainment
externe_link: "https://www.telegraaf.nl/entertainment/361661215/me-too-grap-uit-toy-story-2-verdwenen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ada754f8-9dac-11e9-b1ad-02d2fb1aa1d7.jpg"
---

<p class="intro">Disney heeft in een heruitgave van de animatiefilm Toy Story 2 stilletjes een grapje uit de aftiteling gehaald. In een zogenaamde blooperscène doet een besnorde goudzoekerspop genaamd Stinky Pete een oneerbaar voorstel aan twee Barbies en dat lijkt niet te kunnen in het huidige #MeToo-tijdperk, zo ontdekte de website ReRelease.com.</p> <p>Stinky Pete vraagt de twee Barbies, die beide een kort rokje dragen, of ze identiek zijn. Hij lacht, grijpt de hand van een van de Barbies en zegt dan dat hij ze een rol in Toy Story 3 kan geven. De oude goudzoeker merkt dan op dat de camera’s draaien waarna hij de Barbies nerveus wegstuurt maar niet voordat hij nog eens goed naar hun achterwerk heeft gekeken.</p><p>De scène doet denken aan de verhalen rond producer Harvey Weinstein die diverse actrices carrièremogelijkheden aanbood in ruil voor seks. Recent trad Disney en Pixar-baas John Lasseter terug vanwege ongepast gedrag.</p><p>Het origineel van Toy Story 2 werd in 1999 gereleased. Vorige week kwam het vierde deel uit.</p>
