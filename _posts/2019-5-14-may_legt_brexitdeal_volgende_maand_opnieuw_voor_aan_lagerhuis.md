---
layout: post
title: "May legt brexitdeal volgende maand opnieuw voor aan Lagerhuis"
date: Wed, 15 May 2019 00:12:17 +0200
category: nieuws
externe_link: "https://nos.nl/l/2284669"
feature_image: "https://nos.nl/data/image/2019/05/15/549998/1008x567.jpg"
---

<p>De Britse premier May gaat haar brexitdeal volgende maand opnieuw voorleggen aan het Lagerhuis. Het uittredingsakkoord, dat al drie keer werd afgewezen door het parlement, zal in de week van 3 juni aan de parlementariÃ«rs worden voorgelegd.</p>
<p>Haar hoop is dat het Verenigd Koninkrijk de Europese Unie deze zomer, voor het reces, kan verlaten als het Britse parlement het akkoord goedkeurt. Het is onduidelijk hoe May dat voor elkaar denkt te krijgen: de onderhandelingen met Labour, waar de premier steun zoekt voor een meerderheid, hebben nog geen doorbraak opgeleverd.</p>
<p>Volgens May was een gesprek tussen haar en Corbyn gisteren "nuttig en constructief". De regering en Labour zetten hun gesprekken naar verwachting vandaag voort.</p>
<h2>Europese verkiezingen</h2>
<p>Vorige week maakte Downing Street bekend dat het VK definitief gaat meedoen aan de Europese verkiezingen van 23 mei. In de overeenkomst tussen het VK en de EU die vorige maand werd bereikt, werd vastgelegd dat de Britten voor 31 oktober de EU moeten verlaten.</p>
<p>Ook werd afgesproken dat het VK moet deelnemen aan de verkiezingen voor het Europees Parlement, tenzij ze voor 23 mei de uittredingsovereenkomst hebben geratificeerd. David Lidington, plaatsvervanger van premier Theresa May, gaf aan dat dat te kort dag was.</p>
<p>In de peilingen in de aanloop naar de verkiezingen gaat Nigel Farage, een van de drijvende krachten achter de brexit in 2016, met zijn Brexit Party aan kop.</p>
