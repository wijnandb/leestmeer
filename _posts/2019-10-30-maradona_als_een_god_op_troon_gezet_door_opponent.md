---
layout: post
title: "Maradona als een god op troon gezet door opponent"
date: Wed, 30 Oct 2019 15:31:42 +0100
category: sport
externe_link: "https://www.telegraaf.nl/sport/1632936183/maradona-als-een-god-op-troon-gezet-door-opponent"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/804877a2-fb22-11e9-a54a-02c309bc01c1.png"
aantal: 251
unieke: 171
bron: "De Telegraaf"
---

<p class="intro">Adoratie kent geen grenzen in Argentinië. En al helemaal niet als het om Diego Armando Maradona (59) gaat. Als coach van Gimnasia nam hij het dinsdag op tegen zijn ex-club Newell’s Old Boys.</p> <p>Nog voor de wedstrijd zochten duizenden fans van tegenstander Newell’s Old Boys Maradona en de zijnen op in het hotel in Rosario waar het team verbleef voor de wedstrijd. Niet om hen uit te joelen, wel om hun oude held toe te juichen. Ergens halfweg jaren 90 had de grote ster van het WK 1986 immers een handvol wedstrijden gespeeld voor het team. Het open doekje voor Maradona beviel hem prima en daarom kwam hij met een paar teamleden de fans groeten vanop het balkon, inclusief dansje.</p><p>Bekijk hier het onthaal plus dans van El Diego:</p><p>Eenmaal in het stadion werd het nog gekker. Voor de gelegenheid had Newell’s Old Boys immers een speciale troon voorzien voor Maradona, van waarop hij de wedstrijd kon volgen. Compleet met inscriptie ‘Dios’. God dus.</p><p>‘Pluisje’ mocht onder massale media-aandacht op de stoel een handtekening zetten, sprak de fans toe, ontving een clubshirt met zijn naam erop en kreeg gedurende de hele wedstrijd een camera op zich gericht. Diegocam, goed voor 2,5 uur uur beelden van een man die heel geconcentreerd vanaf een troon naar een wedstrijd zit te kijken.</p><p>Het team van Maradona, dat als allerlaatste van de 24 eersteklassers aan de partij was begonnen, won verrassend met ruime cijfers: 4-0. Om het feest compleet te maken: Maradona mag vandaag (woensdag) 59 kaarsjes uitblazen.</p>
