---
layout: post
title: "’Energieverkopers handelen in persoonsgegevens’"
date: Sat, 17 Aug 2019 11:15:29 +0200
categories: 
- financieel 
- geld 
externe_link: "https://www.telegraaf.nl/financieel/1835488136/energieverkopers-handelen-in-persoonsgegevens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ca612780-c0d0-11e9-b10a-02c309bc01c1.jpg"
---

<p class="intro">Bedrijven die telefonisch energiecontracten verkopen, handelen in persoonsgegevens. Adressen, bankrekeningnummers en zelfs burgerservicenummers gaan zo van hand tot hand.</p> <p>Dat meldt het Algemeen Dagblad op basis van documenten en gesprekken met verkopers.</p><p>Ook bij De Telegraaf zijn hierover signalen binnengekomen in gesprekken met (voormalig) verkopers van energiecontracten.</p><p>Volgens het AD handelen diverse bedrijven in deze persoonsgegevens. Een paar jaar geleden zijn gegevens van tienduizenden Nederlanders bij een datalek vrijgekomen. Die gegevens zouden nu nog door telefonisch verkopers van energiecontracten worden gebruikt.</p><p>Gegevens</p><p>Het wordt veel makkelijker om een contract te verkopen als je alle gegevens van de klant al hebt. Het bel-me-niet-register wordt door deze bedrijven vaak genegeerd.</p><p>De gegevens worden schaamteloos verkocht. Zo wordt in een mail aan een verkoopbedrijf geschreven, bij een bestand met 10.000 adressen: ’Als bijlage de adressen die ik ongeveer drie jaar geleden heb verkregen. (..) Veel klanten zijn boven de 60 jaar, het bestand heeft enkel vaste nummers.’ </p><p>Toeslagen</p><p>Opvallend genoeg staan ook de geboortedata en burgerservicenummers van deze mensen in het bestand. Met dit soort gegevens is het mogelijk om bijvoorbeeld toeslagen aan te vragen.</p><p>De Autoriteit Consument en Markt (ACM) doet momenteel onderzoek naar de agressieve en misleidende methoden van energieverkopers aan de telefoon en aan de deur.</p>
