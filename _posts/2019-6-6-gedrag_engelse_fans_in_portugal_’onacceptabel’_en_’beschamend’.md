---
layout: post
title: "Gedrag Engelse fans in Portugal ’onacceptabel’ en ’beschamend’"
date: Thu, 06 Jun 2019 09:45:00 +0200
category: sport
externe_link: "https://www.telegraaf.nl/sport/398151566/gedrag-engelse-fans-in-portugal-onacceptabel-en-beschamend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/45173300-8834-11e9-a8f6-02c309bc01c1.jpg"
---

<p class="intro">De Engelse voetbalbond FA noemt het gedrag van supporters in Porto beschamend. „Iedereen die hiervoor verantwoordelijk is kan niet worden gezien als een fan van Engeland en is niet welkom in het voetbal.”</p> <p>Het was woensdagavond de tweede dag op rij dat er ongeregeldheden waren met Engelse supporters. Honderden Engelsen daagden agenten uit en gooiden met flessen. In een voor supporters ingerichte zone werden autoruiten ingeslagen en toen een Portugese supporter juichte bij een doelpunt werd hij belaagd met voorwerpen. Een dag daarvoor waren er problemen bij een bar. Daar werden ook flessen gegooid en werd er schade aangericht.</p><p>De problemen met de supporters van Engeland komen een paar dagen nadat de Engelse voetbalbond FA een campagne had gelanceerd om het geweld te beteugelen: ’Don’t Be That Idiot’ (wees nou niet die idioot).</p><p>Een hoge politiebaas spreekt over ’volstrekt onacceptabel’ gedrag van de rellende Engelse fans aan de vooravond van het Nations League-duel met Nederland. „Het gedrag van een kleine groep Engelse supporters blijft de reputatie besmeuren van echte voetbalfans die van het voetbal willen genieten”, aldus Mark Roberts, de hoogste baas bij de politie die zich bezig houdt met voetbalgeweld.</p>
