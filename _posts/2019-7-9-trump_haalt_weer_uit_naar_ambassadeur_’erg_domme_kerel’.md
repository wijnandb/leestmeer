---
layout: post
title: "Trump haalt weer uit naar ambassadeur: ’Erg domme kerel’"
date: Tue, 09 Jul 2019 14:46:25 +0200
categories: 
- entertainment 
- opinie 
externe_link: "https://www.telegraaf.nl/nieuws/741910143/trump-haalt-weer-uit-naar-ambassadeur-erg-domme-kerel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a3ff3598-a247-11e9-a815-0255c322e81b.jpg"
---

<p class="intro">De Amerikaanse president Donald Trump heeft opnieuw uitgehaald naar de Britse ambassadeur in zijn land. Hij noemde de diplomaat in een reeks Twitterberichten onder meer „maf” en „een erg domme kerel.”</p> <p>Ambassadeur Kim Darroch riep de toorn van Trump over zich af met een serie kritische memo’s, die uitlekten via een Britse krant. De diplomaat zou onder meer hebben geschreven dat Trump „onzekerheid uitstraalt” en omschreef de Amerikaanse regering als onbekwaam en disfunctioneel.</p><p>De kritiek schoot Trump in het verkeerde keelgat. Hij haalde al eerder uit naar de ambassadeur en deed daar dinsdag nog een schepje bovenop. „Ik ken de ambassadeur niet, maar heb me laten vertellen dat hij een pompeuze dwaas is.”</p><p>De president vervolgde dat iemand de Brit maar eens moet uitleggen dat de Verenigde Staten nu beschikken over „verreweg de beste economie en strijdkrachten in de wereld. En ze worden allebei alleen maar groter, beter en sterker.” Hij sloot de tweet af met: „Dank u wel, meneer de president.”</p><p>Het is nog onduidelijk wie de berichten van ambassadeur Darroch heeft gelekt en waarom. De Britse regering heeft hem ondanks de kritiek van Trump nog niet laten vallen. „Sir Kim kan rekenen op de volledige steun van de premier”, zei de woordvoerder van premier Theresa May.</p>
