---
layout: post
title: "Forse nederlaag SPD, Groenen grote winnaar in Duitsland"
date: Sun, 26 May 2019 22:48:50 +0200
category: nieuws
externe_link: "https://nos.nl/l/2286436"
feature_image: "https://nos.nl/data/image/2019/05/26/552747/1008x567.jpg"
---

<p>De Duitse regeringspartijen hebben een flinke dreun gekregen, blijkt uit de voorlopige resultaten voor de EU-verkiezingen. De grote winnaar zijn de Groenen: die staan op 22 procent van de stemmen, bijna een verdubbeling. De opkomst was met 60 procent fors hoger dan de vorige keer, vijf jaar geleden was dat 48 procent.</p>
<p>Angela Merkels CDU levert iets in. Maar samen met het CSU blijft de combinatie nog wel de grootste Duitse delegatie (28,9 procent) in het Europarlement, zegt correspondent Judith van de Hulsbeek op NPO Radio 1: "Je ziet bij CSU/CDU hetzelfde als wat er in de rest van Europa gebeurt: mensen lopen weg bij de middenpartijen."</p>
<p>De Groenen zijn de tweede partij van het land geworden. De partij steeg met 9,8 procent punt naar 20,5 procent van de stemmen. "Daaraan kun je zien hoe dicht bij het thema klimaat is gekomen", zegt Van de Hulsbeek. "Door een heel droge zomer en heftige stormen is het thema, dat eerst nog ver van de mensen stond, dichterbij gekomen."</p>
<p>Volgens de correspondent heeft het de partij ook geholpen dat de topkandidaten van de Groenen een voor velen aansprekende boodschap hebben. "Ze hebben een hoopvolle toon."</p>
<h2>AfD</h2>
<p>Ook de de rechts-populistische AfD kreeg meer stemmen dan vijf jaar geleden. De partij groeide met 3,9 procentpunt tot 11 procent. "Dat is winst, maar AfD had op meer gehoopt", zegt Van de Hulsbeek. De partij zegt last te hebben gehad van het corruptieschandaal rondom de nationaal-populistische FPÃ– in Oostenrijk.</p>
<p>In Duitsland steeg de opkomst voor de Europese Parlementsverkiezingen flink. Maar liefst 61,4 procent ging naar de stembus, een stijging van 13,3 procent ten opzichte van 2014.</p>
<p>De grootste klappen vielen bij het sociaaldemocratische SPD. Die partij gaat van 27,3 procent van de stemmen naar 15,8 procent. "Een enorme Nederlaag. Het Timmermans-effect zie je hier totaal niet. Het tegenovergestelde zelfs: hun lijsttrekker Barley is een heel competente minister van Justitie, maar heel zakelijk en geen stemmentrekker."</p>
<p>De sociaaldemocraten worstelen volgens de correspondent met welk thema ze zich moeten profileren, zoals de Groenen dat doet met klimaat. Ook is er intern ruzie over wie de SPD moet leiden en dat lijkt de kiezer te hebben weggejaagd.</p>
<p>Kiezers liepen met name over naar de Groenen, blijkt uit onderzoek. Maar de grootste groep teleurgestelde SPD-stemmers besloot om helemaal weg te blijven van de stembus.</p>
