---
layout: post
title: "MH17 door de ogen van Ron Smits: 'Gefrustreerd tot op het bot dat je je werk niet kan doen'"
date: Mon, 15 Jul 2019 06:30:01 +0200
category: nieuws
externe_link: "https://nos.nl/l/2293538"
feature_image: "https://nos.nl/data/image/2019/07/15/563582/1008x567.jpg"
---

<p>"In het gereconstrueerde wrakstuk van de MH17 zit de emotie van 298 mensen." Daarom is Ron Smits, technisch adviseur van de Onderzoeksraad voor Veiligheid, altijd een minuut stil als hij in de hangar komt waar de reconstructie van het vliegtuig staat.</p>
<p>Woensdag is het vijf jaar geleden dat vlucht MH17 in Oost-Oekraïne uit de lucht werd geschoten. Van de 298 mensen in het vliegtuig, onder wie 196 Nederlanders, overleefde niemand de ramp. In aanloop naar 17 juli vertelt elke dag een nabestaande of direct betrokkene zijn of haar verhaal.</p>
<p>In deze video Ron Smits van de Onderzoeksraad voor Veiligheid. Hij ging naar Oost-Oekraïne om de wrakstukken te verzamelen, maar mocht pas maanden na de ramp aan de slag op de rampplek. "Dan kom je in een omgeving die een enorme puinhoop is, waar slachtoffers gevallen zijn. Je begint met een moment van bezinning. En dan toch zet je de knop om: ga je kijken, je werk uitvoeren."</p>
