---
layout: post
title: "Navalny van ziekenhuis terug naar gevangenis"
date: Mon, 29 Jul 2019 14:03:36 +0200
category: buitenland
externe_link: "https://www.telegraaf.nl/nieuws/1209693791/navalny-van-ziekenhuis-terug-naar-gevangenis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/078b5d1a-b1f9-11e9-9c4a-02d2fb1aa1d7.jpg"
---

<p class="intro">De Russische oppositieleider Alexej Navalny is maandag ontslagen uit het ziekenhuis in Moskou waar hij zondag was opgenomen wegens een „extreem allergische reactie.” Zijn arts zei dat Navalny is teruggestuurd naar de gevangenis. Hij kreeg afgelopen week 30 dagen celstraf wegens het oproepen tot een ongeautoriseerd protest.</p> <p>De 43-jarige Navalny was zondagmorgen met spoed vanuit de gevangenis naar een ziekenhuis overgebracht. Volgens zijn woordvoerster had hij een allergische reactie met ernstige opzwellingen in het gezicht en rode huiduitslag.</p><p>De advocaat van Navalny zei maandag dat de oppositieleider is vergiftigd met een onbekend chemisch middel. De arts die Navalny behandelde, had daar zondag ook al op gezinspeeld.</p><p>Navalny is een prominente criticus van president Vladimir Poetin. Hij uit geregeld openlijk kritiek op het Kremlin.</p>
