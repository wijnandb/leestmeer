---
layout: post
title: "Faillissement dreigt voor Jamie Oliver-restaurants"
date: Tue, 21 May 2019 13:12:51 +0200
category: cultuur
externe_link: "https://nos.nl/l/2285671"
feature_image: "https://nos.nl/data/image/2019/05/21/551539/1008x567.jpg"
---

<p>De restaurantketen van tv-kok Jamie Oliver in Groot-BrittanniÃ« dreigt failliet te gaan. Meer dan duizend banen staan daardoor op de tocht. Het bedrijf is onder curatele gesteld.</p>
<p>"Ik ben diep teleurgesteld en wil al onze medewerkers en leveranciers danken, die zich meer dan tien jaar met hart en ziel voor de zaak hebben ingezet", zegt Oliver in een verklaring.</p>
<p>Volgens The Guardian gaat het om 23 Jamie's Italian-restaurants en de Londense restaurants Barbecoa en Fifteen. Oliver zou al een tijd op zoek zijn naar een overnamekandidaat.</p>
<h2>Naked Chef</h2>
<p>De kok werd wereldberoemd door tv-programma's als The Naked Chef en zijn kookboeken met gezonde gerechten, die makkelijk en snel zijn te maken.</p>
<p>In het Verenigd Koninkrijk zette hij zich in voor gezondere maaltijden op scholen en invoering van een suikertaks voor frisdranken.</p>
<p>In Nederland heeft Jamie's Italian-restaurants twee vestigingen, in Rotterdam en Den Haag. Die blijven open, net als andere restaurants buiten het Verenigd Koninkrijk die door franchisenemers worden gerund.</p>
