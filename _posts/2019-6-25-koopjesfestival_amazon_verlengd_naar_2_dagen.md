---
layout: post
title: "Koopjesfestival Amazon verlengd naar 2 dagen"
date: Tue, 25 Jun 2019 09:31:28 +0200
categories: 
- financieel 
- geld 
externe_link: "https://www.telegraaf.nl/financieel/492076798/koopjesfestival-amazon-verlengd-naar-2-dagen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/47b56e56-971b-11e9-ad7a-0218eaf05005.jpg"
---

<p class="intro">Prime Day, het koopjesfestival van webwinkelreus Amazon, duurt dit jaar twee volle dagen. Dat is een halve dag langer dan vorig jaar.</p> <p>Het Amerikaanse bedrijf zegt de nodige voorbereidingen te treffen voor het evenement, dat op 15 juli in verschillende landen wereldwijd begint.</p><p>Sinds vorig jaar is Prime Day, waarbij Prime-leden van Amazon toegang krijgen tot duizenden aanbiedingen, ook in Nederland. Volgens Amazon was Prime Day vorig jaar het grootste evenement in de geschiedenis van het bedrijf, waarbij ruim 100 miljoen producten werden verkocht, ondanks computerstoringen die enkele uren duurden.</p><p>Dit jaar is Prime Day voor het eerst ook toegankelijk voor klanten in de Verenigde Arabische Emiraten. Behalve in dit land, Nederland en de Verenigde Staten kunnen ook Prime-leden in Spanje, Frankrijk, België, Oostenrijk, India, Japan, Mexico, Canada, het Verenigd Koninkrijk, Duitsland, Singapore, China en Australië zich opmaken voor het koopjesfestijn.</p>
