---
layout: post
title: "Witteboordencriminelen slaan hun slag"
date: Thu, 23 May 2019 12:26:50 +0200
categories: 
- financieel 
- koersen 
externe_link: "https://www.telegraaf.nl/financieel/3635539/witteboordencriminelen-slaan-hun-slag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/470b407e-7d45-11e9-be43-02c309bc01c1.jpg"
---

<p class="intro">Vier op de vijf Nederlandse bedrijven en andere organisaties geven aan in de afgelopen twee jaar in aanraking te zijn gekomen met financieel-economische criminaliteit.</p> <p>Dat is een flinke stijging ten opzichte van een jaar eerder, meldt advies- en accountantsbureau PwC dat samen met de Vrije Universiteit zijn Economic Crime Survey hield. Per incident bedraagt de schade gemiddeld bijna 400.000 euro.</p><p>Financieel-economische criminaliteit omvat onder meer fraude, bedrijfsspionage en hacken. Vooral die cybercriminaliteit nam toe ten opzichte van twee jaar geleden. Van alle financieel-economische criminaliteit was nu 60 procent cybercriminaliteit. In 2017 ging het nog om een derde van alle gevallen.</p><p>Volgens PwC passen de cijfers bij de trend dat hacks door criminele organisaties en staatsgesteunde hackers steeds vaker voorkomen. De water- en energiesector heeft het meeste last van cybercriminaliteit, maar ook de industrie en bouwnijverheid geven aan daar veel mee te maken hebben.</p><p>Opvallend is dat Nederlandse bedrijven veel vaker melden last te hebben van financieel-economische criminaliteit dan internationaal gebruikelijk. Dat komt volgens PwC-partner Andreas Mikkers door de opsporingscapaciteit. Nederland is niet kwetsbaarder voor deze vorm van criminaliteit, het wordt alleen vaker ontdekt.</p>
