---
layout: post
title: "Sport Kort: Van Amersfoort trekt naar Polen"
date: Mon, 17 Jun 2019 23:45:00 +0200
category: sport
externe_link: "https://www.telegraaf.nl/sport/1199417820/sport-kort-van-amersfoort-trekt-naar-polen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f4eda40-9149-11e9-a4a8-0217670beecd.JPG"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>23.43 uur: Pelle van Amersfoort vervolgt zijn loopbaan bij Cracovia Kraków. De aanvallende middenvelder heeft overeenstemming bereikt over een driejarig contract bij de Poolse club.</p><p>21.44 uur: Het aantal Russische atleten dat onder neutrale vlag kan meedoen aan internationale atletiekwedstrijden is verder uitgebreid. De Internationale atletiekfederatie verleende maandag nog eens veertien atleten toestemming. Zij hebben aangetoond dat ze hun sport dopingvrij beoefenen.</p><p>20.48 uur: Moreno Rutten speelt het komend seizoen voor FC Crotone. De rechtsback verlaat VVV-Venlo transfervrij voor de club die in de Italiaanse Serie B uitkomt. Rutten speelde de afgelopen vier jaar 122 duels voor VVV-Venlo, dat hem overnam van FC Den Bosch.</p><p>17.50 uur: Fredrik Ljungberg is de nieuwe assistent van hoofdtrainer Unai Emery van Arsenal. De Zweed had het afgelopen seizoen het beloftenelftal van de club uit Londen onder zijn hoede. Ljungberg wisselt van functie met Steve Bould. Hij gaat zich vooral bezig houden met de jongste spelers van de hoofdmacht van Arsenal.</p><p>16.01 uur: De Spaanse renner Jesús Herrada heeft de nieuwe klimkoers naar de top van de Mont Ventoux gewonnen. De renner van Cofidis reed in de laatste kilometer naar de top van de ’kale berg’ in de Provence de Fransman Romain Bardet (AG2R) uit het wiel. De derde plaats was voor de Est Rein Taaramaë (Direct Energie).</p><p>14.16 uur: Langeafstandsloopster Eunice Jepkirui Kirwa is voor vier jaar geschorst wegens dopinggebruik. De Keniaanse van geboorte, tegenwoordig uitkomend voor Bahrein, was begin vorige maand betrapt op het gebruik van epo. Kirwa behaalde op de Olympische Spelen van Rio de Janeiro in 2016 zilver op de marathon. De 35-jarige Kirwa moest in Brazilië Jenima Sumgong voor zich dulden. Zij zit inmiddels een schorsing uit van acht jaar, ook wegens het gebruik van epo.</p><p>08.28 uur: De Noorse golfer Viktor Hovland heeft bij de US Open in Pebble Beach zijn amateurloopbaan op historische wijze afgesloten. De 21-jarige Scandinaviër eindigde met een totaal van 280 slagen op de gedeelde twaalfde plek. Daarmee verbeterde hij het 59 jaar oude record van de legendarische Jack Nicklaus, die in 1960 bij de US Open op Cherry Hills in Colorado op 282 slagen uitkwam.</p>
