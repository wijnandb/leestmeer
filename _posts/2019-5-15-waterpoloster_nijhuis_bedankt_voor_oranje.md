---
layout: post
title: "Waterpoloster Nijhuis bedankt voor Oranje"
date: Wed, 15 May 2019 13:49:47 +0200
category: sport
externe_link: "https://nos.nl/l/2284751"
feature_image: "https://nos.nl/data/image/2017/08/11/409318/1008x567.jpg"
---

<p>Waterpoloster Marloes Nijhuis stelt zich niet meer beschikbaar voor Oranje. De 28-jarige routinier wil zich meer gaan focussen op haar maatschappelijke carri√®re.</p>
<p>Nijhuis debuteerde in 2009 voor Oranje en won met de ploeg heel wat medailles. Op EK's veroverde ze twee keer zilver en een keer brons. Op het WK van 2015 was Nederland goed voor zilver, evenals in de World League van 2016. Ze ontbrak in de selectie voor het EK 2018 in Barcelona, waar Nederland goud won.</p>
<h2>Revanche</h2>
<p>Nijhuis knokte zich terug in de ploeg met als beloning de winst in de Europa Cup voor landenteams, onlangs in Turijn. "Dat was voor mijzelf natuurlijk wel een prettige revanche, maar aan de andere kant merkte ik dat ik er ook weer niet superblij van werd. Eerlijk gezegd is het heilige vuur bij mij een beetje verdwenen."</p>
<p>Volgend jaar zijn de Olympische Spelen in Tokio, maar Nijhuis mist de motivatie om fulltime met topsport bezig te zijn. "Dan is zelfs een maand langer doorgaan al te veel. Ik ben voor de bondscoach geen 'zekerheidje', heb ik gemerkt en werd zelf ook steeds nieuwsgieriger naar het leven buiten de topsport."</p>
