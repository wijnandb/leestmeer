---
layout: post
title: "Joaquin Phoenix dankt acteercarrière aan broer River"
date: Tue, 10 Sep 2019 15:57:35 +0200
category: entertainment
externe_link: "https://www.telegraaf.nl/entertainment/1883227503/joaquin-phoenix-dankt-acteercarriere-aan-broer-river"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/12cb4fb8-d3d3-11e9-a6c7-02d1dbdc35d1.jpg"
---

<p class="intro">Joaquin Phoenix heeft zijn acteercarrière grotendeels te danken aan zijn in 1993 overleden broer River. Zonder hem was hij waarschijnlijk niet gaan acteren, vertelde de 44-jarige Joaquin volgens Variety in een emotionele speech tijdens het Toronto International Filmfestival.</p> <p>„Toen ik vijftien of zestien jaar was, kwam mijn broer thuis met een videoband van Raging Bull. Hij zei tegen me dat ik moest gaan zitten en de film moest bekijken”, aldus de Joker-acteur nadat hij tijdens de show de Tribute Actor Award in ontvangst mocht nemen.</p><p>„En de volgende dag werd ik wakker en dwong hij me hem opnieuw te bekijken. En hij zei: jij gaat weer acteren. Dat is wat jij moet gaan doen. Hij vroeg het me niet, hij vertelde het me.” Joaquin is zijn broer – die overleed aan een hartaanval als gevolg van een overdosis heroïne en cocaïne – daar nog altijd dankbaar voor. „Ik ben hem dank verschuldigd, omdat acteren mij zo’n geweldig leven heeft gegeven.”</p><p>Phoenix kreeg de nieuwe oeuvreprijs samen met Meryl Streep, die als eerste actrice de nieuwe award in ontvangst mag nemen. Binnenkort is hij te zien als de Joker, de schurk uit het Batman-universum. De film gaat begin oktober in première.</p>
