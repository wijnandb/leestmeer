---
layout: post
title: "’Ik ben de goedkoopste bewindspersoon’"
date: Tue, 11 Jun 2019 14:50:29 +0200
categories: 
- entertainment 
- opinie 
externe_link: "https://www.telegraaf.nl/nieuws/828736712/ik-ben-de-goedkoopste-bewindspersoon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/776634ce-8c48-11e9-85ee-0218eaf05005.jpg"
---

<p class="intro">De kersverse staatssecretaris Ankie Broekers-Knol (Asiel) levert een meevaller op voor de belastingbetaler. De VVD-bewindsvrouw is naar eigen zeggen door haar leeftijd de goedkoopste bewindspersoon van kabinet-Rutte III.</p> <p>Uitgerekend op de dag dat het pensioenakkoord werd gepresenteerd, bleek premier Rutte de 72-jarige oud-voorzitter van de senaat gevraagd te hebben om de opgestapte Mark Harbers op te volgen als staatssecretaris van de probleemportefeuille asiel.</p><p>Toeval? „Haha ongetwijfeld”, reageert Broekers-Knol bij aankomst op het ministerie van Justitie en Veiligheid. „Ik ben heel goedkoop voor het departement. Er hoeft voor mij geen pensioenpremie te worden betaald. Heeft u dat al bedacht? Ik ben ontzettend goedkoop bewindspersoon. Ja, daar moet goed over nadenken hoor!”</p><p>De populaire VVD’er stapt het meest gevreesde ministerie van Den Haag binnen waar menig bewindspersoon is gevallen. Broekers Knol lijkt niet onder de indruk van de voorgeschiedenis: „No guts, no glory zeg ik dan maar.” Meer serieus zegt de deftige liberaal: „Het is niet een eenvoudige portefeuille, maar ik ga er met heel veel enthousiasme aan beginnen.”</p><p>De asielportefeuille lijkt in niets op een goed onderhouden gazon. Gevraagd naar het belangrijkste probleem waar de nieuwe VVD-bewindsvrouw zich op wil storten, reageert Broekers-Knol nog voorzichtig. „Dat kan ik op dit moment nog niet overzien. Laat ik nu eerst even aan de slag gaan en alle dossiertjes op me in laten werken.”</p><p>Broekers-Knol is dinsdagmiddag op Paleis Noordeinde ontvangen en ten overstaan van koning Willem-Alexander beëdigd.</p>
