---
layout: post
title: "'Alle ogen op testresultaten Galapagos'"
date: Fri, 31 May 2019 09:33:28 +0200
categories: 
- financieel 
- koersen 
externe_link: "https://www.telegraaf.nl/financieel/3672249/alle-ogen-op-testresultaten-galapagos"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c2c3ce16-8376-11e9-8198-02d2fb1aa1d7.jpg"
---

<p class="intro">De presentatie van de tussentijdse resultaten van de lopende FINCH 1-studie van Galapagos en Gilead Sciences bij de aftrap van het Europese congres voor reumatologie zal veel aandacht trekken in de medische gemeenschap. Dat schrijven kenners bij KBC Securities. Zij benadrukken dat de keuze voor deze gelegenheid benadrukt hoe belangrijk de update van Galapagos is.</p> <p>Ook de FINCH 3-studie wordt gepresenteerd op het congres, maar later tijdens het evenement. De analisten benadrukken dat ontstekingsremmer filgotinib, waar beide proeven voor dienen, een innovatief middel is waar waarschijnlijk veel vraag naar zal zijn. Zij waarschuwen echter dat de concurrentie met vergelijkbare middelen die al op de markt circuleren fiks zal zijn.</p><p>De marktvorsers verwachten dat Galapagos een aanvraag ter goedkeuring van filgotinib bij de Europees Geneesmiddelen Agentschap in de tweede helft van dit jaar indient.</p><p>KBC houdt vast aan zijn koopadvies voor Galapagos en blijft bij het eerdere koersdoel van 124 euro. Galapagos stond omstreeks 09.20 uur 1,5 procent lager op 101,75 euro.</p>
