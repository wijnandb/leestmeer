---
layout: post
title: "Bijzondere vogel blijkt zeemeeuw masala"
date: Mon, 08 Jul 2019 10:33:38 +0200
categories: 
- entertainment 
- opinie 
externe_link: "https://www.telegraaf.nl/nieuws/1299068008/bijzondere-vogel-blijkt-zeemeeuw-masala"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/673021be-a15b-11e9-b258-02d2fb1aa1d7.jpg"
---

<p class="intro">Een knaloranje exotisch ogende vogel die werd gered door dierenambulance in het Britse Buckinghamshire bleek bij nader inzien een doodgewone zeemeeuw die een bad had genomen in een nog onbekend currygerecht.</p> <p>Voorbijgangers hadden het dier langs de snelweg zien zitten en de dierenambulance gebeld. Dat meldt CNN. Door de melding van een oranje vogel wisten de redders aanvankelijk niet welke exoot ze aan zouden treffen.</p><p>„Dit is wel een van de vreemdste vogels die we in tijden hebben hebben gezien!”, schrijft Tiggywinkles Wildlife Hospital op Facebook.</p><p>Volgens de dierenopvang heeft de vogel zich op de een of andere manier ondergedompeld in curry masala of een ander currygerecht. Doordat zijn verenpak geheel besmeurd was, kon het dier niet goed meer vliegen.</p><p>De dierenartsen noemde het oranje schepsel Vinny naar de bekende Vindaloo-schotel waarin het beest vermoedelijk een bad heeft genomen.</p><p>Op een „doordringende kruidige geur” na mankeerde Vinny niets. Wel had hij een flinke poetsbeurt nodig. Zijn redders hebben Vindaloo Vinny uiteindelijk weer weten om te toveren tot een frisse zilvermeeuw.</p><p>Het team dat met de schoonmaakklus belast was, was na een spetterend gevecht met de meeuw doordrenkt met currywater.</p><p>Nu Vinny weer brandschoon is kan hij naar verwachting snel weer uitvliegen „Maar hopelijk blijft hij nu wel uit de buurt van de curryschotels.”</p><p>Gek genoeg is het niet voor het eerst dat een meeuw een schrobbeurt nodig heeft na een currybad.</p><p>In 2016, viel een andere meeuw tot aan zijn kruin in de masala toen hij probeerde een maaltje mee te pikken.</p><p>De collega-curry-meeuw werd destijds opgenomen in een dierenhospitaal in Gloucestershire om na een badsessie aldaar het ruime sop te verkiezen.</p>
