---
layout: post
title: "Sven Kramer aangereden door auto"
date: Sat, 12 Oct 2019 14:04:15 +0200
categories: 
- sport 
- schaatsen 
externe_link: "https://www.telegraaf.nl/sport/1977906262/sven-kramer-aangereden-door-auto"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a982606a-ecf9-11e9-baf5-0255c322e81b.jpg"
aantal: 339
unieke: 216
bron: "De Telegraaf"
---

<p class="intro">Flinke tegenslag voor Sven Kramer vlak voor het nieuwe schaatsseizoen.</p> <p>De 33-jarige Fries meldt op Twitter dat hij zaterdagochtend terwijl hij aan het fietsen was, is aangereden door een auto. Wat de ernst van de kwetsuur is, moet nog verder worden onderzocht. Volgens zijn ploeg Jumbo-Visma is de voorbereiding op het nieuwe seizoen in ieder geval ernstig verstoord.</p><p>„Ik heb vooral last van mijn knie”, zei Kramer die zondag naar huis vliegt voor nader onderzoek. Maandag wordt de kwetsuur verder onderzocht met onder andere een MRI-scan. „Het is op dit moment afwachten wat de gevolgen zijn voor de start van het nieuwe seizoen. Daar valt nu weinig over te zeggen.”</p><p>De 33-jarige Fries werd op weg naar de ijsbaan geschept door een automobiliste die zonder goed te kijken vanuit een uitrit achter een gebouw de straat opdraaide. Daarbij kwam hij ten val en belandde hij op zijn rechterknie. Team Jumbo-Visma verblijft momenteel in Inzell om zich voor te bereiden op het nieuwe schaatsjaar, dat op 1 november wordt geopend met het World Cup Kwalificatietoernooi in Thialf.</p><p>Komende week duidelijkheid</p><p>Het duurt waarschijnlijk nog een dag of twee voordat het duidelijk is hoe ernstig de knieblessure is die drievoudig olympisch schaatskampioen heeft opgelopen. ,,De zwelling in zijn knie moet eerst afgenomen zijn, voordat het zin heeft een MRI-scan te maken’’, aldus een woordvoerder van de Jumbo-Visma schaatsploeg. Normaal gesproken zou Kramer zondag een trainingswedstrijd over drie kilometer schaatsen in de Zuid-Duitse ijstempel waar de gehele internationale top zich momenteel voorbereidt op het komend seizoen.</p><p>Tekst gaat verder onder de tweet:</p><p>Het is bizar dat een van ’s lands grootste schaatsers juist nu in de lappenmand is terechtgekomen. Twee dagen geleden overkwam zijn vader Yep nagenoeg hetzelfde. Kramer-senior maakte een trainingsritje door de provincie en knalde daarbij op een bus. Zijn situatie leek in eerste instantie veel zorgelijker; de voormalige schaatser moest worden overgebracht naar het academisch ziekenhuis van Groningen, waar hij nog verblijft. Volgens zijn familie vergaat het Kramer (die letsel aan zijn nek opliep) alweer zo goed dat hij binnenkort weer naar huis mag.</p>
