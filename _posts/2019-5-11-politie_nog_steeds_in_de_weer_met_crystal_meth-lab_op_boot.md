---
layout: post
title: "Politie nog steeds in de weer met crystal meth-lab op boot"
date: Sat, 11 May 2019 18:24:00 +0200
category: binnenland
externe_link: "https://www.telegraaf.nl/nieuws/3571224/politie-nog-steeds-in-de-weer-met-crystal-meth-lab-op-boot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8a7bad34-7409-11e9-b1c7-02d2fb1aa1d7.jpg"
---

<p class="intro">De politie is zaterdag opnieuw druk geweest met de ontmanteling van een drugslab op een vrachtschip. Dat lab voor de productie van crystal meth werd vrijdag ontdekt op de boot van 80 meter lang in de haven van Moerdijk. Van de vier aangehouden verdachten zijn er drie Mexicaans.</p> <p>Tijdens het onderzoek, dat ook ’s nachts doorging, begon het schip ineens te zinken. Vermoedelijk is op afstand de boel gesaboteerd en is een soort boobytrap geactiveerd. De politie denkt dat mogelijk een pomp op afstand in werking gesteld, waardoor water in rap tempo naar binnen liep. Een agent werd onwel, maar maakt het naar verluidt goed.</p><p>Rijkswaterstaat legde vervolgens een soort scherm om het schip om verspreiding van chemicaliën en brandstof te voorkomen. De pomp stopte na verloop van tijd en het onderzoek kon verder gaan. Vervuild water is zaterdag weggepompt en afgevoerd.</p><p>Tot nu toe is ruim driehonderd liter methamfetamineolie in beslag genomen. Volgens de politie is de handelsprijs van één kilo methamfetamine ongeveer 15.000 euro. Ook lag er veel afval buiten de lab-ruimten en was er een grote container die helemaal vol zat met zo’n 10.000 liter drugsafval en chemicaliën voor methamfetamine.</p><p>De ontmanteling was zaterdag rond 18.00 uur nog in volle gang.</p>
