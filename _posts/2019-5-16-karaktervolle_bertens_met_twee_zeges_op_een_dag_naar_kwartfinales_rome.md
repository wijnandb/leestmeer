---
layout: post
title: "Karaktervolle Bertens met twee zeges op een dag naar kwartfinales Rome"
date: Thu, 16 May 2019 18:39:36 +0200
category: sport
externe_link: "https://nos.nl/l/2284994"
feature_image: "https://nos.nl/data/image/2019/05/17/550583/1008x567.jpg"
---

<p>Kiki Bertens heeft een drukke donderdag in Rome afgesloten met een zege op Carla Suárez Navarro. De nummer vier van de wereld had drie sets nodig om de Spaanse te kloppen: 6-4, 1-6, 6-3.</p>
<p>Bertens bereikte daardoor de laatste acht bij het graveltoernooi en treft nu de als eerste geplaatste Naomi Osaka.</p>
<p>Bertens, die eerder op de dag haar handen vol had aan Amanda Anisimova en in drie sets de jonge Amerikaanse opzij zette, begon sterk tegen Suárez. In set twee leek de tank bij de Nederlandse echter leeg en pakte de Spaanse zowaar vijf games op rij.</p>
<p>In de derde set speelde Bertens als herboren, brak haar opponente twee keer en sloeg zich overtuigend naar de kwartfinales. Daarmee kwam een einde aan een volle dag op het Italiaanse gravel.</p>
<p>Woensdag werd Bertens' partij geannuleerd wegens regen, waardoor ze vandaag twee keer in actie moest komen.</p>
<h2>Tweede plaats op ranglijst mogelijk</h2>
<p>Door haar overwinning staat Bertens nu virtueel op de derde plek van de wereldranglijst. Omdat Simona Halep eerder op de dag verloor van Markéta Vondrousová kruipt de Wateringse zelfs langzaam richting de tweede positie.</p>
