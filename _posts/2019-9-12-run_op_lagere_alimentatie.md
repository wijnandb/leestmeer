---
layout: post
title: "Run op lagere alimentatie"
date: Thu, 12 Sep 2019 07:41:41 +0200
categories: 
- entertainment 
- opinie 
externe_link: "https://www.telegraaf.nl/financieel/1504417205/run-op-lagere-alimentatie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ff947a34-d51f-11e9-a59e-0218eaf05005.JPG"
aantal: 132
unieke: 104
bron: "De Telegraaf"
---

<p class="intro">Duizenden alimentatieplichtige Nederlanders zullen vanaf januari bij de rechter aankloppen om hun verplichte maandelijkse bijdrage te verlagen. Dat verwachten notarissen en echtscheidingsadvocaten.</p> <p>Het kabinet verlaagt de aftrek van partneralimentatie in jaarlijkse stappen van bijna 52 procent naar 37 procent in 2023. Veel ex-echtgenoten moeten daardoor tot duizenden euro’s meer belasting betalen. „Velen zullen naar de rechter stappen om verlaging van hun alimentatie te vragen”, zegt Aniel Autar, notaris en woordvoerder van notariële specialistenvereniging EPN.</p><p>Experts verwachten dat rechters die eis vaak zullen inwilligen. Daardoor ontvangen ex-partners, vaak vrouwen met een laag of modaal inkomen, straks tot honderden euro’s minder alimentatie per maand. Zij gaan vervolgens zorg-, huur en andere toeslagen aanvragen. Zo kost de maatregel het kabinet meer geld dan deze oplevert, stelt vFAS, de vereniging van familie- en erfrechtadvocaten &amp; scheidingsbemiddelaars.</p>
