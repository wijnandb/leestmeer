---
layout: post
title: "Aantal all you can eat-restaurants groeit als kool"
date: Fri, 31 May 2019 14:27:29 +0200
categories: 
- financieel 
- geld 
externe_link: "https://www.telegraaf.nl/financieel/3673867/aantal-all-you-can-eat-restaurants-groeit-als-kool"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0891b95e-844d-11e9-bfff-0255c322e81b.jpg"
---

<p class="intro">Het aantal restaurants waar je voor een vaste prijs kunt eten wat je wil, zogenoemde wereldrestaurants, is de afgelopen drie jaar bijna verdrievoudigd. Vooral in Flevoland en Drenthe zijn er relatief veel all you can eat-restaurants.</p> <p>Dat blijkt uit onderzoek van horeca-adviesbureau Van Spronsen &amp; Partners. In Nederland zijn al meer dan honderd wereldrestaurants als ook de Van der Valk-formules worden meegeteld waar ’live cooking’ plaatsvindt.</p><p>In een wereldrestaurant kan voor een vast bedrag binnen een bepaalde tijd worden gegeten wat men wil. Vaak zijn er gerechten uit diverse keukens te krijgen, van pizza tot sushi. Soms is ook drinken bij de prijs inbegrepen.</p><p>Veel voor weinig</p><p>Van Spronsen &amp; Partners verklaart de opmars van het wereldrestaurant met ’de immer populaire ‘veel voor weinig’ beleving’. Vooral bij gezinnen met jonge kinderen, families en andere grotere groepen zoals personeelsuitjes zijn deze restaurants populair.</p><p>De dichtheid van wereldrestaurants ten opzichte van inwoners is vooral hoog in de noordelijke provincies: Na Flevoland en Drenthe zijn in Utrecht, Overijssel en Groningen de meeste all you can eat-gelegenheden. In Noord-Holland zijn er relatief de minste.</p>
