---
layout: post
title: "Weer straf België om vernedering gevangene"
date: Tue, 28 May 2019 13:17:43 +0200
categories: 
- entertainment 
- opinie 
externe_link: "https://www.telegraaf.nl/nieuws/3659370/weer-straf-belgie-om-vernedering-gevangene"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f0140a6-813a-11e9-be43-02c309bc01c1.jpg"
---

<p class="intro">Het Europees Hof voor de Rechten van de Mens (EHCR) heeft België opnieuw veroordeeld voor de „onmenselijke en vernederende behandeling” van een gedetineerde. De staat moet de betrokken gevangene een schade- en onkostenvergoeding betalen.</p> <p>De zaak stamt uit 2016. Gevangene John Clasens spande toen een rechtszaak aan tegen de slechte leefomstandigheden in de gevangenis. In april 2017 kreeg hij van de Belgische rechter gelijk. De Belgische staat ging tegen die uitspraak in beroep, waarop de zaak bij het EHCR terechtkwam. Die bevestigde dinsdag het oordeel van de Belgische rechter.</p><p>De rechtbank oordeelde in 2017 dat de manier waarop Clasens werd opgesloten, in strijd was met het Europees Verdrag voor de Rechten van de Mens. De gevangene mocht bijna twee maanden lang niet deelnemen aan buitenactiviteiten. Hij werd 24 uur per dag opgesloten in zijn cel, met uitzondering van een uur recreatie per drie dagen. Hij mocht ook maar een of twee keer per week douchen.</p><p>Het is de niet de eerste keer dat België door het EHCR wordt veroordeeld voor de belabberde situatie in de gevangenissen. De staat moet de Clasens een schadevergoeding van 3480 euro betalen plus 2300 euro onkostenvergoeding.</p>
