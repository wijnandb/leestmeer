---
layout: post
title: "Dumoulin ondanks pijnlijke knie toch van start in vijfde etappe"
date: Wed, 15 May 2019 11:18:58 +0200
category: sport
externe_link: "https://nos.nl/l/2284719"
feature_image: "https://nos.nl/data/image/2019/05/15/550038/1008x567.jpg"
---

<p>Tom Dumoulin gaat vandaag toch van start in de Giro d'Italia. De winnaar van 2017 ging dinsdag in de vierde etappe hard onderuit en verloor meer dan vier minuten op rozetruidrager Primoz Roglic. Hij kwam met een bloedende knie over de finish.</p>
<p>Dumoulin liep geen breuken op bij de val, maar had na afloop wel veel pijn aan zijn knie. "Ik heb een flink ei op mijn knie en dat zal niet kleiner worden", zei de 28-jarige Limburger dinsdagavond. "Ik ga er een nachtje over slapen en dan beslis ik morgen. Het klassement is wel voorbij."</p>
<p>Vanochtend heeft Dumoulin op de rollerbank zijn knie getest en na overleg met de ploegleiding en teamarts de knoop doorgehakt. "Hij kan racen, maar we moeten kijken hoe het gaat vandaag, hoeveel pijn hij heeft aan zijn knie", aldus de dokter. "Hopelijk gaat het goed en ebt de pijn weg naarmate de dag vordert."</p>
