---
layout: post
title: "Enfant terrible Kyrgios zegt af voor Roland Garros"
date: Fri, 24 May 2019 15:15:23 +0200
category: sport
externe_link: "https://nos.nl/l/2286120"
feature_image: "https://nos.nl/data/image/2019/02/07/529698/1008x567.jpg"
---

<p>Nick Kyrgios heeft zich afgemeld voor Roland Garros. De Austral√Øer zou in de eerste ronde spelen tegen de Brit Cameron Norrie. Waarom Kyrgios zich heeft afgemeld voor het grandslamtoernooi is niet bekendgemaakt.</p>
<p>De afzegging van de nummer 36 van de wereld komt niet als een enorme verrassing. Afgelopen dinsdag liet hij via Instagram merken helemaal geen zin in het graveltoernooi te hebben. Kyrgios vertelde lopend op The All Engeland Club, waar Wimbledon gehouden wordt, wat hij van Roland Garros vond vergeleken met Wimbledon. "Het Franse Open sucks vergeleken met deze plek. It sucks, it absolutely sucks."</p>
<p>De Instagram-boodschap was niet het eerste incident deze maand. Tijdens het masterstoernooi in Rome werd het enfant terrible gediskwalificeerd omdat hij woedend een stoel op de baan gooide. Eerder die dag uitte hij in een podcast al kritiek op collega's als Novak Djokovic en Rafael Nadal.</p>
<p>Kyrgios ontbreekt voor het tweede jaar op rij op Roland Garros. In 2017 reikte hij tot de tweede ronde. Dit jaar lag hij er op de Australian Open al na een ronde uit.</p>
<p>Roland Garros begint zondag 26 mei en duurt tot zondag 9 juni.</p>
