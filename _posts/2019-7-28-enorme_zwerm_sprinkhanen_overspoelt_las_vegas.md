---
layout: post
title: "Enorme zwerm sprinkhanen overspoelt Las Vegas"
date: Sun, 28 Jul 2019 16:36:28 +0200
category: buitenland
externe_link: "https://www.telegraaf.nl/nieuws/1837136514/enorme-zwerm-sprinkhanen-overspoelt-las-vegas"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/00706280-b147-11e9-a39a-0255c322e81b.jpg"
---

<p class="intro">Een enorme zwerm sprinkhanen is neergestreken in Las Vegas. Hoewel de insecten niet schadelijk zijn voor mens en omgeving vergelijken geschrokken inwoners van Sin City op Twitter de plaag met een „scène uit een horrorfilm”.</p> <p>Hier en daar wordt zelfs verwezen naar de bijbelse passages over de voortekenen van een naderende apocalyps, meldt Het Nieuwsblad. Entomologen, wetenschappers op het gebied van insecten, waarschuwen intussen dat de sprinkhanenplaag mogelijk nog enkele weken zal aanhouden.</p><p>De trimerotropis pallidipennis is een veelvoorkomende woestijnsprinkhaan en geen reden tot zorg, zegt entomoloog Jeff Knight uit de staat Nevada. De insecten zijn, volgens Knight, geen drager van ziekten, ze bijten niet en waarschijnlijk zullen ze ook geen schade veroorzaken aan het groen in de omgeving.</p><p>Volgens Knight doet het fenomeen zich wel vaker voor wanneer er in de regio een natte winter of lente is geweest. De insecten groeien eerst in aantal in het noorden van Arizona en beginnen dan aan hun tocht richting het noorden, waarbij ze ook het zuiden van Nevada aandoen.</p><p>Tekst loopt door onder de video</p><p>De beestjes worden aangetrokken door felwit ultraviolet licht. Dat verklaart meteen waarom ze ’s nachts zo prominent aanwezig zijn in het gokwalhalla. Wie van de sprinkhanen af wil kan het beste iets aan zijn verlichting doen, zo adviseren de autoriteiten.</p><p>Het kwam de laatste dertig jaar zo’n vier à vijf keer voor dat een dergelijke mega-zwerm sprinkhanen Las Vegas overspoelde, blijkt tot slot uit weergegevens.</p>
