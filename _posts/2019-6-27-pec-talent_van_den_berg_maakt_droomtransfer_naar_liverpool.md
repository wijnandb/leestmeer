---
layout: post
title: "PEC-talent Van den Berg maakt droomtransfer naar Liverpool"
date: Thu, 27 Jun 2019 11:08:08 +0200
category: sport
externe_link: "https://nos.nl/l/2290886"
feature_image: "https://nos.nl/data/image/2019/06/27/559469/1008x567.jpg"
---

<p>Van het rechterrijtje in de eredivisie naar de winnaar van de Champions League. Sepp van den Berg heeft een droomtransfer te pakken. De 17-jarige verdediger verruilt PEC Zwolle voor Liverpool.</p>
<p>De Engelse topclub betaalt twee miljoen euro voor de Nederlander en troeft daarmee onder meer Bayern MÃ¼nchen en Ajax af. Het bedrag kan via bonussen nog oplopen tot zeven miljoen euro.</p>
<p>"Een geweldig gevoel", reageert Van den Berg op de website van Liverpool. "Het is de grootste voetbalclub ter wereld en dit is een droom die uitkomt. Ik denk dat ik mij hier het best kan ontwikkelen."</p>
<p>Met 16 jaar en 81 dagen debuteerde Van den Berg anderhalf jaar geleden in de hoofdmacht van PEC. Onder trainer John van 't Schip kon hij op veel speeltijd rekenen centraal achterin.</p>
<p>Na het ontslag van Van 't Schip in december 2018 en de komst van Jaap Stam werd het minder. In 2019 zat Van den Berg voornamelijk op de bank in Zwolle, waar hij ook zijn jeugdopleiding genoot.</p>
<p>Van den Berg heeft een jonger broertje die ook voetbalt. De 15-jarige Rav speelt in de jeugd van Zwolle en zou ook in de belangstelling staan van Ajax en PSV.</p>
