---
layout: post
title: "Migranten verdronken voor Turkse kust"
date: Mon, 17 Jun 2019 11:34:15 +0200
category: buitenland
externe_link: "https://www.telegraaf.nl/nieuws/900443485/migranten-verdronken-voor-turkse-kust"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/26f790b4-90fd-11e9-bfd9-02d1dbdc35d1.jpg"
---

<p class="intro">Zeker twaalf migranten zijn in de Egeïsche zee tussen Turkije en Griekenland verdronken toen de rubberboot waarop zij zaten kapseisde. Volgens de Turkse kustwacht konden 31 opvarenden worden gered.</p> <p>De boot zonk bij Bodrum in het zuidwesten van Turkije en enkele kilometers van het Griekse eiland Kos. Het is nog onbekend wat de nationaliteit is van de migranten.</p><p>In Turkije verblijven drie miljoen Syrische en zo’n 300.000 Irakezen vluchtelingen die het conflict in hun land zijn ontvlucht. Turkije is een doorgangsland voor migranten die naar Europa willen. Geregeld steken zij, voornamelijk Syriërs, in gammele bootjes vanuit Turkije de Egeïsche zee over. Dit jaar hebben al bijna tienduizend vluchtelingen de oversteek proberen te maken.</p>
