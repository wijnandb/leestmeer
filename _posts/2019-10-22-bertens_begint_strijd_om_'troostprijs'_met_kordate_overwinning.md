---
layout: post
title: "Bertens begint strijd om 'troostprijs' met kordate overwinning"
date: Tue, 22 Oct 2019 11:59:31 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/2Xk3Tmef62s/2307190"
feature_image: "https://nos.nl/data/image/2019/10/22/586696/1008x567.jpg"
aantal: 179
unieke: 130
bron: "NOS"
---

<p>Kiki Bertens heeft haar eerste partij in groep A van de WTA Elite Trophy in Zhuhai gewonnen. Na een rommelige eerste set rekende ze in China kordaat af met de Kroatische Donna Vekic: 7-6 (5), 6-2.</p>
<p>Volgende week is Bertens reserve bij de WTA Finals in Zhenzhen. De beste twaalf speelsters die dat prestigieuze eindejaarstoernooi niet haalden, doen deze week mee om de 'troostprijs', de Elite Trophy. De winnaars van de vier groepen plaatsen zich voor de halve finales.</p>
<h2>Gedecideerd</h2>
<p>Bertens, die van de zes eerdere duels met Vekic er drie gewonnen had, begon moeizaam. Zo sloeg ze zes dubbele fouten in haar eerste vier servicegames. Vervolgens herpakte ze zich en knokte zich met enkele fraaie punten in de tiebreak naar setwinst.</p>
<p>In de tweede set liet ze Vekic, die tussen de sets aan haar rug werd behandeld, kansloos. Bertens liep uit naar 5-0, zag Vekic nog één keer breken, maar serveerde de partij even later gedecideerd uit.</p>
<p>Bertens speelt donderdag tegen de Oekraïense Dajana Jastremska haar tweede groepsduel. Vekic en Jastremska treffen elkaar woensdag.</p><img src="http://feeds.feedburner.com/~r/nossporttennis/~4/2Xk3Tmef62s" height="1" width="1" alt=""/>
