---
layout: post
title: "Jumbo-Visma wint Hammer Series in Stavanger"
date: Sun, 26 May 2019 18:46:33 +0200
category: sport
externe_link: "https://nos.nl/l/2286402"
feature_image: "https://nos.nl/data/image/2019/05/26/552712/1008x567.jpg"
---

<p>Jumbo-Visma is winnaar geworden van de driedaagse Hammer Series in het Noorse Stavanger. De ploeg, met Dylan Groenewegen, Pascal Eenkhoorn en Mike Teunissen, bleef op de slotdag Sunweb ruim voor in de afsluitende ploegentijdrit, de Hammer Chase.</p>
<p>Vrijdag won Jumbo-Visma de klimkoers, de Hammer Climb, en ondanks de zesde plaats in de Hammer Sprint op zaterdag, mocht de Nederlandse ploeg het slotonderdeel als leider beginnen. Sunweb, tweede na twee dagen, startte 30 tellen later en moest Jumbo-Visma zien te passeren in de race om de eindzege.</p>
<p>Na drie ronden van 16,3 kilometer in Stavanger had het vijftal van Jumbo-Visma, met verder ook de Noor Amund Gr√∏ndahl Jansen en de Deen Jonas Vingegaard, nog 17 seconden over op Sunweb. Mitchelton-Scott bleef in de spannende strijd om de derde plaats CCC en Ineos voor. CCC liet de beste tijd noteren, voor Ineos en Sunweb.</p>
