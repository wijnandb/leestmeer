---
layout: post
title: "Van Gerwen wil prestigieuze titel terug"
date: Wed, 10 Jul 2019 07:09:50 +0200
categories: 
- sport 
- darts 
externe_link: "https://www.telegraaf.nl/sport/1574111755/van-gerwen-wil-prestigieuze-titel-terug"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f1f1c3f4-a2d0-11e9-baee-0217670beecd.jpg"
---

<p class="intro">Michael van Gerwen is voor de eerste ronde van de World Matchplay gekoppeld aan Steve Beaton. De 30-jarige Nederlandse topdarter jaagt vanaf volgende week in Blackpool op zijn derde eindzege bij het prestigieuze evenement.</p> <p>Titelverdediger is Van Gerwen overigens niet. Die eer is voor Gary Anderson. De Schot kent tot op heden een moeizaam seizoen en stond met een rugblessure langdurig aan de kant. Hij krijgt in de eerste schifting te maken met Danny Noppert.</p><p>Naast Van Gerwen en Noppert staan er nog drie Nederlanders in het 32-koppige hoofdschema. Jeffrey de Zwaan treft James Wade, Jermaine Wattimena moet het opnemen tegen Mensur Suljovic en Vincent van der Voort krijgt te maken met Peter Wright.</p><p>Van Gerwen won de edities van 2015 en 2016, toen hij respectievelijk van Wade en Phil Taylor won. Daarnaast stond Mighty Mike in 2014 ook in de finale, maar toen verloor hij van Taylor.</p><p>De laatste twee toernooien ter voorbereiding op de World Matchplay verliepen niet helemaal volgens plan voor Van Gerwen. Bij de Czech Darts Open werd de nummer één van de wereld in de tweede ronde uitgeschakeld door Keegan Brown en vorige week moest hij bij de US Darts Masters in Las Vegas in de kwartfinale tegen Michael Smith een nederlaag slikken.</p><p>Loting World Matchplay</p><p>Michael van Gerwen (1) - Steve Beaton
Adrian Lewis (16) - Glen Durrant
James Wade (8) - Jeffrey de Zwaan
Mensur Suljovic (9) - Jermaine Wattimena
Michael Smith (5) - Jamie Hughes
Dave Chisnall (12) - Max Hopp
Gary Anderson (4) - Danny Noppert
Nathan Aspinall (13) - Mervyn King
Rob Cross (2) - Chris Dobey
Darren Webster (15) - Krzysztof Ratajski
Gerwyn Price (7) - Stephen Bunting
Ian White (10) - Joe Cullen
Peter Wright (6) - Vincent van der Voort
Simon Whitlock (11) - John Henderson
Daryl Gurney (3) - Ricky Evans
Jonny Clayton (14) - Keegan Brown</p><p>De World Matchplay wordt van zaterdag 20 juli tot en met zondag 28 juli in Blackpool gehouden. Raymond van Barneveld wist zich in zijn afscheidsjaar niet te plaatsen voor de World Matchplay. De beste 16 darters ter wereld worden automatisch toegelaten en vervolgens aangevuld met de top-16 van de opgeschoonde Pro Tour Order of Merit.</p>
