---
layout: post
title: "Zomer wordt droog, zonnig en warm"
date: Sun, 19 May 2019 10:54:21 +0200
category: binnenland
externe_link: "https://www.telegraaf.nl/nieuws/3610390/zomer-wordt-droog-zonnig-en-warm"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ed436400-7a14-11e9-a089-0255c322e81b.jpg"
---

<p class="intro">Komende zomer wordt droger, zonniger en heter dan normaal. Er is veel ruimte voor de zon in de lange periodes met zomers weer. De gemiddelde temperatuur komt volgens Weeronline uit op 18,0 graden; 17,0 graden is normaal. In 2018 beleefden we de warmste zomer ooit met een temperatuurgemiddelde in De Bilt van 18,9 graden.</p> <p>Komende zomer zullen hogedrukgebieden overheersen, dit betekent kortgezegd dat er veel zonneschijn is en dat het warmer zal worden dan gebruikelijk voor de tijd van het jaar. De positie van het hogedrukgebied is bepalend voor de windrichting - en daarmee ook voor de temperatuur!</p><p>In juni zullen we naar alle waarschijnlijkheid te maken krijgen met oosten- tot zuidoostenwinden, daarmee wordt warme lucht aangevoerd. Toch kan die warme lucht ook narigheid met zich meebrengen: het kan soms gaan zorgen voor stevige regen- en onweersbuien, zo meldt Weeronline.</p><p>In de maanden juli en augustus warmt het in het binnenland regelmatig op, maar kunnen de kustprovincies ’redelijk normale’ temperaturen verwachten. Dit komt doordat de wind dan uit het westen en zuidwesten zal komen.</p><p>Al dat goede nieuws betekent niet dat er geen slechte dagen zullen zijn: slechte zomerweken met buien en koele lucht vanaf zee zijn ook in een warme en droge zomer mogelijk. En op warme dagen kan soms een stevig warmte-onweer losbarsten met kans op wateroverlast, zo schrijft de weersite.</p>
