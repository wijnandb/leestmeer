---
layout: post
title: "Zoektocht naar Anja (33) uit Katwijk levert niets op"
date: Sat, 01 Jun 2019 19:58:12 +0200
category: binnenland
externe_link: "https://www.telegraaf.nl/nieuws/3678428/zoektocht-naar-anja-33-uit-katwijk-levert-niets-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fec983c0-84a1-11e9-a539-0255c322e81b.jpg"
---

<p class="intro">Na vier dagen vermist te zijn is het nog altijd een raadsel waar de 33-jarige Anja Schaap uit Katwijk is. Ondanks grote zoekacties de afgelopen dagen is slechts haar tas gevonden in een watertje niet ver van haar huis.</p> <p>„De zoektocht naar Anja Schaap uit Katwijk heeft helaas niets opgeleverd. Dank aan de vele vrijwilligers en het veteranensearchteam voor het meezoeken”, liet de politie zaterdag aan het begin van de avond op sociale media weten. De recherche is naarstig op zoek naar camerabeelden en informatie die kunnen helpen in het vinden van de vrouw.</p><p>Met ruim zestig mensen is de omgeving waar ze gelopen kan hebben uitgekamd. Aan die zoektocht deden agenten, familie en vrienden, vrijwilligers en het zogeheten veteranensearchteam mee.</p><p>Medeleven</p><p>De familie van de dertiger vraagt iedereen „ogen en oren open te houden en relevante informatie te delen met politie”, schrijft Judy Kloos op Facebook. Ook vragen ze vanwege de grote aandacht voor de zaak om „gepaste afstand en rust.” Berichten die de politie eerder over de vermissing op sociale media plaatste, werden tot in de wijde omgeving van het vissersdorp duizenden keren gedeeld.</p><p>Wat er is gebeurd is nog onduidelijk. Een woordvoerder van de politie noemt het op zijn minst „bijzonder dat ze op weg was naar haar woning, maar daar nooit is aangekomen en dat halverwege haar tas in het water wordt gevonden met al haar bezittingen erin.” De politie hoopt met camerabeelden een beter beeld te krijgen en „de tijdspanne te verkleinen.”</p><p>De vrouw verliet in de nacht van dinsdag op woensdag om ongeveer 01.00 uur café In den Blauwen Bock aan de Badstraat en daarna verdween ze van de radar. Ze kwam nooit thuis aan.</p>
