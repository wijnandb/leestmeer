---
layout: post
title: "Vettel blijkt van de milieupolitie: troep opruimen jongens!"
date: Tue, 06 Aug 2019 08:41:00 +0200
categories: 
- sport 
- autosport 
externe_link: "https://www.telegraaf.nl/sport/1254364317/vettel-blijkt-van-de-milieupolitie-troep-opruimen-jongens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8a8c07e8-b819-11e9-978c-0255c322e81b.jpg"
---

<p class="intro">Formule 1-coureur Sebastian Vettel toonde zich zondagmiddag na de GP van Hongarije tussen de interviews door opeens van zijn milieuvriendelijke kant.</p> <p>Het was de meervoudig wereldkampioen, die derde werd in Hongarije, opgevallen dat de zogenaamde TV pen, het gebied waar de interviews worden gehouden, bezaaid lag met plastic flesjes.</p><p>Toen Vettel klaar was met één van de interviews kwam hij opeens met zijn opruimverzoek. „Neem jullie flesje mee. Het is hier geen vuilnisbelt”, citeert het Duitse Bild de Ferrari-coureur. „Gisteren heb ik gezien hoe iedereen alles laat liggen. Ik haat mensen die dat doen.”</p><p>Zijn oproep had succes. De aanwezige journalisten begonnen de plastic flesjes meteen de verzamelen. „Kijk daar ligt er ook nog eentje, die kun je aan mij geven”, spoorde Vettel de journalisten aan.</p>
