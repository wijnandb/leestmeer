---
layout: post
title: "Keizer en Dost winnen Portugese beker met Sporting"
date: Sat, 25 May 2019 22:05:20 +0200
category: sport
externe_link: "https://nos.nl/l/2286304"
feature_image: "https://nos.nl/data/image/2019/05/25/552514/1008x567.jpg"
---

<p>Sporting heeft voor de zeventiende keer de Taça de Portugal gewonnen, de nationale beker. In de finale was de ploeg van trainer Marcel Keizer en Bas Dost na strafschoppen te sterk voor Porto.</p>
<p>Tinquinho Soares kopte Porto in de eerste helft op voorsprong, maar nog voor rust maakte Bruno Fernandes gelijk. In de tweede helft werd er niet meer gescoord en moest er worden verlengd.</p>
<p>Invaller Dost leek in die verlenging matchwinner te worden met zijn doelpunt in de 101ste minuut, maar door de late 2-2 van Felipe moesten er alsnog penalty's genomen worden.</p>
<h2>Dost mist</h2>
<p>Dost schoot de eerste strafschop van Sporting op de lat, maar Pepe en Fernando van Porto misten vervolgens ook. Sporting bleef verder foutloos en pakte zodoende de beker.</p>
<p>Het is de tweede prijs van het seizoen voor Sporting na het winnen van de Taça da Liga, het tweede bekertoernooi van Portugal. Ook in die finale was Porto de tegenstander en won Sporting na penalty's. Dost was toen ook trefzeker en benutte z'n penalty wel.</p>
