---
layout: post
title: "Definitief schema Eredivisie: eerste topper op 22 september"
date: Fri, 14 Jun 2019 17:40:35 +0200
categories: 
- sport 
- voetbal 
externe_link: "https://www.telegraaf.nl/sport/449077697/definitief-schema-eredivisie-eerste-topper-op-22-september"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1da7e25a-8eca-11e9-9652-02c309bc01c1.jpg"
---

<p class="intro">De eerste echte topper van het Eredivisie-seizoen 2019/2020 is op zondag 22 september, wanneer PSV en Ajax elkaar vanaf 14.30 uur in Eindhoven bestrijden.</p> <p>Dat blijkt uit de definitieve versie van het competitieschema dat de KNVB vrijdagmiddag officieel naar buiten heeft gebracht. Op zondag 27 oktober staat de eerste Klassieker van de nieuwe jaargang op de rol. In de Johan Cruijff ArenA ontvangt regerend landskampioen Ajax die dag aartsrivaal Feyenoord. Die wedstrijd begint om 16.45 uur.</p><p>Bekijk het concept competitieprogramma voor het seizoen 2019/20</p><p>De Rotterdamse Kuip is op zondag 15 december het decor van de strijd tussen Feyenoord en PSV. Om 14.30 uur staan de elftallen van oud-ploeggenoten Jaap Stam en Mark van Bommel tegenover elkaar. De traditionele top 3-clubs spelen zodoende allemaal één topwedstrijd thuis en eentje uit in zowel de eerste als de tweede seizoenshelft.</p><p>Eerste speelronde</p><p>Ajax begint op zaterdagavond 3 augustus met een uitduel bij Vitesse. PSV brengt op diezelfde avond een bezoek aan promovendus FC Twente. Feyenoord opent het Eredivisie-seizoen een dag later, als de gepromoveerde stadgenoot Sparta op bezoek komt in De Kuip.</p><p>Johan Cruijff Schaal</p><p>Het seizoen begint officieel op zaterdag 27 juli om 18.00 uur met de strijd om de Johan Cruijff Schaal tussen Ajax en PSV.</p>
