---
layout: post
title: "Met motivatie tobbende Kittel per direct weg bij wielerploeg Katusha"
date: Thu, 09 May 2019 11:53:37 +0200
categories: 
- sport 
- wielrennen 
externe_link: "https://nos.nl/l/2283826"
feature_image: "https://nos.nl/data/image/2019/05/09/548738/1008x567.jpg"
---

<p>Marcel Kittel is per direct bij zijn ploeg Katusha-Alpecin vertrokken. De 30-jarige Duitse wielrenner neemt voorlopig afstand van de sport, omdat hij zich niet meer kan motiveren.</p>
<p>"De laatste twee maanden heb ik het gevoel oververmoeid te zijn", licht Kittel zijn besluit toe op de website van Katusha. "Ik ben op dit moment niet in staat om op het hoogste niveau te trainen en racen."</p>
<p>"Ik heb daarom besloten een pauze te nemen. Ik wil in de toekomst graag weer koersen en ik moet nu een plan uitwerken om dat doel te bereiken. Ik sta voor de grootste uitdaging uit mijn carri√®re."</p>
<h2>Drie zeges in anderhalf jaar</h2>
<p>Kittel kwam in 2018 naar Katusha, maar wist zijn werkgever nauwelijks successen te brengen. In anderhalf jaar tijd boekte de sprinter slechts drie zeges. Vorig jaar was won hij twee ritten in Tirreno-Adriatico en afgelopen februari bracht hij op Mallorca de Trofeo Palma op zijn naam.</p>
<p>De Duitser reed tussen 2013 en 2015 voor de formaties van Iwan Spekenbrink (Argos-Shimano, Giant-Shimano en Giant- Alpecin) en won in die periode in de Tour de France en de Giro d'Italia totaal tien etappes. Op de palmares van Kittel staan 98 overwinningen.</p>
