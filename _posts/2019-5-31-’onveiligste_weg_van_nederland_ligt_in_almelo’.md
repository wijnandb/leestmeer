---
layout: post
title: "’Onveiligste weg van Nederland ligt in Almelo’"
date: Fri, 31 May 2019 08:18:46 +0200
categories: 
- entertainment 
- opinie 
externe_link: "https://www.telegraaf.nl/nieuws/3671975/onveiligste-weg-van-nederland-ligt-in-almelo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0aa45aa8-836c-11e9-aa7c-0218eaf05005.jpg"
---

<p class="intro">De meest onveilige weg van Nederland ligt in Almelo. De Aalderinkssingel scoort het slechtst in een vergelijking van ruim 43.000 lokale, provinciale en rijkswegen. Dat blijkt uit onderzoek van verkeersbureau VIA, waarover EenVandaag beschikt.</p> <p>Het bureau vergeleek in opdracht van STAR, een samenwerkingsverband van de politie en verzekeraars, de trajecten aan de hand van onder meer cijfers over aantallen ongelukken en (dodelijke) slachtoffers gedurende de afgelopen vier jaar.</p><p>Op de Aalderinkssingel gebeurden in de onderzochte periode twee dodelijke ongevallen, zes ongelukken met gewonden en dertien met alleen blikschade. Dat is volgens VIA uitzonderlijk veel binnen de bebouwde kom.</p><p>De top drie wordt gecompleteerd door de Planetenweg in Velsen en de Heemstedestraat en Plesmanlaan in Amsterdam.</p>
