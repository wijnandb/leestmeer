---
layout: post
title: "Joshua krijgt kans op revanche tegen kwelgeest"
date: Tue, 04 Jun 2019 19:57:23 +0200
category: sport
externe_link: "https://www.telegraaf.nl/sport/2017989481/joshua-krijgt-kans-op-revanche-tegen-kwelgeest"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3485ae4c-86f2-11e9-9964-0218eaf05005.jpg"
---

<p class="intro">De Britse profbokser Anthony Joshua (29) krijgt een herkansing tegen zijn Mexicaanse kwelgeest Andy Ruiz.</p> <p>Het management van de onttroonde wereldkampioen in het zwaargewicht gaat gebruik maken van een optie op een revancheduel. Dat zal eind dit jaar plaatsvinden, waarschijnlijk in Las Vegas.</p><p>Ruiz zorgde afgelopen zaterdag in New York voor een daverende verrassing door de nog ongeslagen Joshua in de zevende ronde uit te schakelen. De 29-jarige uitdager mag zich daardoor nu wereldkampioen noemen bij vier bonden: WBA, IBF, WBO en IBO. Hij is de eerste wereldkampioen in het zwaargewicht ooit uit Mexico.</p><p>Ruiz was in New York de vervanger van de Amerikaan Jarrell Miller. Die zou eigenlijk tegen Joshua boksen, maar testte positief bij een dopingcontrole en moest zijn bokslicentie inleveren.</p><p>Ruiz staat als beroepsbokser nu op 33 overwinningen, waarvan 22 op knock-out. Hij verloor één keer, in 2016 tegen de Nieuw-Zeelander Joseph Parker, in een duel om de vacante WBO-wereldtitel. Joshua bleef in New York vooralsnog op 22 overwinningen steken.</p>
