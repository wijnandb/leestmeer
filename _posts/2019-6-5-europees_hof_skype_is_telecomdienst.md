---
layout: post
title: "Europees Hof: Skype is telecomdienst"
date: Wed, 05 Jun 2019 10:34:41 +0200
categories: 
- financieel 
- koersen 
externe_link: "https://www.telegraaf.nl/financieel/731934571/europees-hof-skype-is-telecomdienst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c3a66e48-876c-11e9-8037-0218eaf05005.jpg"
---

<p class="intro">De mogelijkheid die Skype aanbiedt om tegen betaling vaste en mobiele telefoonnummers te bellen moet worden gezien als een telecomdienst. Het Europees Hof van Justitie heeft dat bepaald in een zaak die het Microsoft-bedrijf had aangespannen tegen de Belgische telecomtoezichthouder BIPT. Skype had aangevoerd dat het om een internetdienst gaat.</p> <p>Het Amerikaanse bedrijf kreeg in mei 2016 een boete van 223.000 euro van het BIPT omdat het zijn dienst SkypeOut niet had aangemeld. De waakhond is van mening dat die een elektronische communicatiedienst is en daarom valt onder de telecomwetgeving. Daarbij horen bijvoorbeeld eisen op het vlak van netwerkwerkveiligheid, gegevensbescherming en toegang tot nooddiensten.</p><p>Skype had de boete voorgelegd aan het Brusselse hof van beroep, dat om raad vroeg bij het EU-hof. Dat wijst erop dat Skype-gebruikers moeten betalen voor een verbinding met vaste en mobiele nummers en daarvoor gebruik wordt gemaakt van de diensten van telecomproviders. SkypeOut valt daarom onder de Europese telecomrichtlijn uit 2002.</p><p>Bij het 'gewone' Skype kan gratis worden gebeld met andere gebruikers via het zogenoemde Voice over IP.</p>
