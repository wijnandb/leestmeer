---
layout: post
title: "Schiphol Plaza nog merkwaardig stilletjes"
date: Tue, 28 May 2019 07:39:35 +0200
categories: 
- entertainment 
- opinie 
externe_link: "https://www.telegraaf.nl/nieuws/3657417/schiphol-plaza-nog-merkwaardig-stilletjes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ad37391a-810b-11e9-bde2-02c309bc01c1.jpg"
---

<p class="intro">Waar chaos werd verwacht, overheerst vooralsnog de rust op Schiphol. Er staan dankzij de staking in het openbaar vervoer wel korte files naar de luchthaven, maar op de luchthaven zelf is het eerder stilletjes.</p> <p>Op perron 1 van het treinstation onder de luchthaven gaan sporadisch treinen, op last van de rechter. Die vreesde dat zonder vervoer de drukte een gevaar kon vormen op het vliegveld. Vooralsnog blijkt daar weinig van. Op het perron staan bijna meer journalisten dan reizigers. Als met al stapt een handjevol passagiers in de sprinter richting Amsterdam.</p><p>Een man met vier treinkaartjes kijkt vertwijfeld rond. „Kan ik hiermee nou naar Amsterdam?”, vraagt hij in het Engels. Als hem wordt uitgelegd dat dat helemaal goed gaat komen, maar dat er verder wordt gestaakt, knikt hij begrijpend. „Goed om te weten, dan ga ik in Amsterdam alles te voet doen.”</p><p>’Sloterdijk? Ja dat rijdt wel’</p><p>Een medewerker van de NS op Schiphol Plaza beantwoordt geduldig vragen van reizigers. „Sloterdijk? Ja, dat rijdt wel. Op perron 1 moet u zijn”, antwoordt hij monter. Het is enorm rustig, geeft ook hij toe.</p><p>Veel mensen lijken de auto te hebben gepakt richting Schiphol. Op de afritten rijdt het langzaam. Borden wijzen zenuwachtige passagiers die een vlucht moeten halen erop dat uitstappen en lopen geen goed idee is. Daar staat een boete van 240 euro op, luidt de waarschuwing. Via matrixborden boven de snelweg worden mensen naar de Kiss + Ride gedirigeerd.</p><p>Op de taxistandplaats valt de drukte eveneens mee. Er staat een lange rij taxi’s, maar veel hebben de chauffeurs vooralsnog niet te doen.</p>
