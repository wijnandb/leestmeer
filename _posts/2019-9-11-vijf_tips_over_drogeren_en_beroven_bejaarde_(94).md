---
layout: post
title: "Vijf tips over drogeren en beroven bejaarde (94)"
date: Wed, 11 Sep 2019 14:54:59 +0200
categories: 
- entertainment 
- opinie 
externe_link: "https://www.telegraaf.nl/nieuws/920041698/vijf-tips-over-drogeren-en-beroven-bejaarde-94"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/66a9f196-d493-11e9-9d4d-0218eaf05005.jpg"
---

<p class="intro">Bij de politie Amsterdam zijn vijf tips binnengekomen over een vrouw die een hoogbejaarde man drogeerde, hulpeloos achterliet en beroofde. Onder de tips is ook een naam die wordt nagetrokken, zegt een woordvoerster van de politie. De zaak werd dinsdagavond behandeld in Opsporing Verzocht. Van de vrouw zijn herkenbare beelden uitgezonden.</p> <p>De kwestie speelde zich af in april. De vrouw sprak de 94-jarige Amsterdammer aan in het verzorgingshuis waar hij een zelfstandig appartement bewoont en sloot vriendschap met hem. Tijdens een tweede bezoek gaf ze de man koffie die vreemd smaakte. Hij werd beroerd, ging even liggen en raakte buiten bewustzijn. De vrouw ging er met zijn bankpas vandoor en nam daarmee een aanzienlijk bedrag op bij een pinautomaat.</p><p>Het slachtoffer werd ernstig onderkoeld gevonden op de grond naast zijn bed. Hij moest dagenlang bijkomen in het ziekenhuis.</p>
