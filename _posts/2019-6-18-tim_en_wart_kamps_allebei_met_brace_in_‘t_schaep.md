---
layout: post
title: "Tim en Wart Kamps allebei met brace in ‘t Schaep"
date: Tue, 18 Jun 2019 18:12:37 +0200
categories: 
- entertainment 
- gossip 
externe_link: "https://www.telegraaf.nl/entertainment/521963717/tim-en-wart-kamps-allebei-met-brace-in-t-schaep"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/215bf216-91e4-11e9-a342-0217670beecd.jpg"
---

<p class="intro">De broers Tim en Wart Kamps, die samen een rol delen in de musical ’t Schaep met de Vijf Pooten, spelen de komende tijd allebei met een brace. De tweelingbroers hebben kort na elkaar allebei een lichaamsdeel gebroken; Tim brak zijn enkel tijdens het voetballen en Wart brak zijn pols tijdens de voorstelling. Tim maakt na drie weken rust deze week weer zijn rentree in het stuk; Wart heeft in die periode de rol in zijn eentje gespeeld.</p> <p>De broers delen de hoofdrol van Lukas. Daarnaast spelen onder meer Remko Vrijdag, Paul Groot, Eva van der Gucht, Ellen Pieters en John Buijsman in het stuk. De musical is nog tot half juli te zien en gaat na de zomer nog een paar maanden toeren.</p><p>’t Schaep is gebaseerd op de beroemde serie uit de jaren 60 en de remake van ruim tien jaar geleden. In zowel serie als musical volgt het publiek de besognes van een groep vaste bezoekers van een café in de Jordaan. De wereldberoemde liedjes, zoals We zijn toch op de wereld om mekaar te helpen niewaar?, Het zal je kind maar wezen en As je mekaar niet meer vertrouwen kan werden gecomponeerd door Harry Bannink.</p><p>Het script van de nieuwe musical is geschreven door Raoul Heertje.</p>
