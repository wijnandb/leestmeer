---
layout: post
title: "ReAssure wel 3,3 miljard pond waard op beurs"
date: Thu, 27 Jun 2019 07:54:25 +0200
categories: 
- financieel 
- koersen 
externe_link: "https://www.telegraaf.nl/financieel/1718014202/re-assure-wel-3-3-miljard-pond-waard-op-beurs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a956206a-98a1-11e9-a39c-02c309bc01c1.jpg"
---

<p class="intro">De Zwitserse herverzekeraar Swiss Re brengt zijn Britse onderdeel ReAssure Group voor een prijs van 280 tot 330 pence per aandeel naar de beurs in Londen. Daarmee zou het onderdeel gewaardeerd worden op wel 3,3 miljard pond, omgerekend bijna 3,7 miljard euro.</p> <p>Eerder deze maand werd al bekend dat Swiss Re de divisie in juli naar de Londense aandelenmarkt wil brengen en dat de waardering tussen de 3 miljard en 3,5 miljard pond zou moeten liggen. Door een beursgang krijgt ReAssure verdere kansen om te groeien.</p><p>ReAssure richt zich voornamelijk op de Britse markt, maar wil ook groeien in Duitsland en Nederland, aldus topman Mark Hodges van de onderneming. Het beheerd vermogen bedraagt 69 miljard pond en ReAssure heeft circa 2500 werknemers in dienst.</p><p>ReAssure heeft momenteel twee aandeelhouders, naast Swiss Re ook MS&amp;AD Insurance Group. Zij zullen ReAssure voor het beursdebuut een kapitaalinjectie geven van bijna 500 miljoen pond. Uiteindelijk is het de bedoeling dat Swiss Re zijn belang tot onder de 50 procent brengt, van een huidige 75 procent.</p>
