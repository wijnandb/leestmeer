---
layout: post
title: "Beroemde Friends-bank gaat de wereld over"
date: Tue, 03 Sep 2019 22:11:00 +0200
categories: 
- entertainment 
- gossip 
externe_link: "https://www.telegraaf.nl/entertainment/197898450/beroemde-friends-bank-gaat-de-wereld-over"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/180eb27c-ce87-11e9-b0f3-0218eaf05005.jpg"
---

<p class="intro">Hoewel Friends al vijftien jaar niet meer op de buis is, is de sitcom nog steeds populair. Dit jaar is het precies 25 jaar geleden dat de eerste aflevering van de Amerikaanse serie werd uitgezonden en die mijlpaal wordt op verschillende manieren gevierd.</p> <p>Producent Warner Bros viert het jubileum door dertig replica’s van de beroemde oranje bank uit de fictieve koffiezaak Central Perk op verschillende locaties over de hele wereld neer te zetten.</p><p>Fans krijgen de kans om neer te ploffen op de bank op onder meer het Empire State Building in New York, de Grand Canyon, de Tower Bridge in Londen en bij het koninklijk paleis in Madrid. Ook steden als Johannesburg, Bogota, Buenos Aires en Venetië krijgen hun eigen zetel. Wanneer de banken precies worden neergezet, is nog niet bekendgemaakt.</p><p>Bij het jubileum van de hitserie wordt dit jaar uitgebreid stilgestaan. Zo is er in New York een tijdelijk museum te vinden en komt er een speciale Lego-set.</p>
