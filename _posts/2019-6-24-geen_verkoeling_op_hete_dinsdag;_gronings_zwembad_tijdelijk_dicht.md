---
layout: post
title: "Geen verkoeling op hete dinsdag; Gronings zwembad tijdelijk dicht"
date: Mon, 24 Jun 2019 14:33:06 +0200
category: binnenland
externe_link: "https://www.telegraaf.nl/nieuws/1532431302/geen-verkoeling-op-hete-dinsdag-gronings-zwembad-tijdelijk-dicht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5753c826-9685-11e9-8d4b-02d2fb1aa1d7.JPG"
---

<p class="intro">Met 34 graden voor de boeg zoekt men graag de verkoeling op. Inwoners van Warffum moeten dinsdagmiddag tot grote teleurstelling naar een alternatief zoeken nu zwembad de Breede even sluit voor onderhoudswerkzaamheden.</p> <p>„Dit zijn de tropendagen waar wij het van moeten hebben. Het is niet anders”, vertelt de sippe kassamedewerkster Alie tegen RTV Noord. „Ik snap wel dat die werkzaamheden moeten, maar waarom nou net morgen op de warmste dag?”</p><p>Voorkomen legionella uitbraak</p><p>Een woordvoerder van de gemeente Het Hogeland licht het besluit toe. Onderhoud aan de waterleiding is volgens het lokale bestuur nodig omdat er in lichte mate legionella is geconstateerd. Om te voorkomen dat er een echte uitbraak ontstaat, moeten de leidingen van het water in de douches en de toiletten worden doorgespoeld.</p><p>Wie toch nog een plons wil wagen, heeft later op de dag meer geluk. Van 17:00 tot 19:45 uur opent het zwembad haar deuren weer.</p>
