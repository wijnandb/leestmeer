---
layout: post
title: "Sagan in de Tour: 150 etappes, zeven groene truien en 2.999 punten"
date: Sun, 28 Jul 2019 10:31:19 +0200
categories: 
- sport 
- wielrennen 
externe_link: "https://nos.nl/l/2295456"
feature_image: "https://nos.nl/data/image/2019/07/28/566773/1008x567.jpg"
---

<p>Hij signeerde doodleuk zijn boek tijdens de beklimming van de Tourmalet en deed een wheelie tijdens de tijdrit. Net als de afgelopen jaren kleurde Peter Sagan de Tour de France, en niet alleen door zijn uitslagen.</p>
<p>Zijn fratsen en gebbetjes op de fiets krijgen soms meer aandacht dan zijn overwinningen, maar dat maakt de statistieken van de flamboyante Slowaak niet minder indrukwekkend.</p>
<p>Sagan brengt vanavond voor de zevende keer de groene sprinterstrui naar Parijs en daarmee wordt hij recordhouder. De renner van Bora passeert Erik Zabel, die van 1996 tot 2001 het puntenklassement in Frankrijk won.</p>
<p>Bij zijn debuut in 2012 in de Tour greep Sagan direct al zijn eerste groene trui, een prestatie die hij in de daaropvolgende vier Tours zou herhalen.</p>
<p>In 2017 werd de reeks ruw onderbroken toen de Slowaak al na een paar dagen naar huis werd gestuurd vanwege het uitdelen van een elleboogstoot. Geen groen. Maar vorig jaar pakte hij de draad gewoon weer op en stond hij wederom in de trui van het puntenklassement op de Champs-Élysées.</p>
<p>Bekijk in de carrousel een overzicht van de groene Peter Sagan:</p>
<p>Tot vandaag reed Sagan 150 etappes in de Ronde van Frankrijk en die leverden hem het bijzondere aantal van 2.999 punten op voor het puntenklassement. Als de renner vandaag bij de tussensprint of de eindsprint bij de eerste vijftien renners eindigt, gaat hij zelfs door de grens van drieduizend punten.</p>
<h2>Nog meer cijfers</h2>
<p>In die 150 Touretappes die hij aflegde, kwam Sagan tot twaalf overwinningen. Bovendien werd hij 22 keer tweede, 11 keer derde, 13 keer vierde en 7 keer vijfde. Duizelingwekkende cijfers van de drievoudig wereldkampioen. Vandaag kan hij ook die cijferreeks in Parijs nog wat meer kleur geven. </p>
<p>Klik op de tweet om de beelden van Sagan op de Tourmalet te bekijken:</p>
