---
layout: post
title: "Franse brandweer roept ’zomerstaking’ uit"
date: Wed, 26 Jun 2019 10:04:34 +0200
category: buitenland
externe_link: "https://www.telegraaf.nl/nieuws/214837751/franse-brandweer-roept-zomerstaking-uit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/13626ae8-97f0-11e9-94a0-0218eaf05005.jpg"
---

<p class="intro">Midden in een snikhete zomerweek hebben vakbonden voor brandweerpersoneel in Frankrijk een staking aangekondigd. Die gaat woensdag (26 juni) in en moet bijna de hele zomer gaan duren. De Franse brandweer stelt overbelast en onderbetaald te zijn, ook het materieel is ontoereikend en er is te weinig personeel. Bovendien zijn brandweerlieden tijdens hun werk vaak het slachtoffer van agressie en geweld.</p> <p>In een brief aan minister van Binnenlandse Zaken Christophe Castaner stellen de bonden, die naar schatting 85 procent van de 40.500 leden van de beroepsbrandweer vertegenwoordigen, dat ze wel een minimale dienstverlening blijven leveren. De staking duurt tot 31 augustus.</p><p>De brandweerlieden eisen betere betaling en „massale werving” van extra collega’s. Ze eisen ook de intrekking van de - vooral bij mensen in vaste dienst bij de overheid - fel omstreden wet over de hervorming van de publieke diensten, waarmee arbeidsvoorwaarden voor veel ambtenaren slechter worden.</p><p>De meeste brandweerlieden zijn in Frankrijk echter leden van plaatselijke vrijwillige brandweerkorpsen. De bonden roepen deze 195.000 vrijwilligers op ook in actie te komen. De brandweerkorpsen in Parijs en in Marseille voeren geen actie want ze zijn officieel militairen en hebben met andere arbeidsvoorwaarden en -omstandigheden te maken.</p>
