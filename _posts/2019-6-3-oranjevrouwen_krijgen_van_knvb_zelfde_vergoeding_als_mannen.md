---
layout: post
title: "Oranjevrouwen krijgen van KNVB zelfde vergoeding als mannen"
date: Mon, 03 Jun 2019 17:19:26 +0200
category: sport
externe_link: "https://nos.nl/l/2287475"
feature_image: "https://nos.nl/data/image/2019/06/03/554437/1008x567.jpg"
---

<p>De voetbalsters van het Nederlands elftal gaan er de komende jaren flink op vooruit. Na een akkoord met de KNVB zal de commerciÃ«le vergoeding vanuit de voetbalbond binnen vier jaar opgetrokken worden naar hetzelfde niveau als bij de mannen het geval is.</p>
<p>Vanaf 2023 zullen de mannen en vrouwen van Oranje dus gelijkwaardig beloond worden door de voetbalbond. In de tussenliggende jaren zal de bijdrage voor de vrouwen stapsgewijs worden verhoogd. Vivianne Miedema zegt op de website van de KNVB blij te zijn met het signaal dat hiermee afgegeven wordt.</p>
<p>"Het is echt mooi dat we een grote stap zetten naar een gelijkwaardige waardering voor mannen en vrouwen die voor Oranje uitkomen. We hopen dat we hiermee de deuren openen voor toekomstige internationals."</p>
<h2>Strijd om gelijke vergoedingen</h2>
<p>Met de overeenkomst volgt de KNVB onder andere de nationale bond van Noorwegen. Die trok anderhalf jaar geleden al onder druk van de vrouwelijke internationals de vergoedingen gelijk.</p>
<p>Ook in Nederland spraken enkele speelsters zich in het recente verleden al eens uit om tot een gelijkwaardige vergoeding te komen. Maar tot een staking van de internationals, zoals in Denemarken vorig jaar, is het nooit gekomen.</p>
