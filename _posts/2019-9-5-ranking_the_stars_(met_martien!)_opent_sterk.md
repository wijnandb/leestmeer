---
layout: post
title: "Ranking the Stars (met Martien!) opent sterk"
date: Thu, 05 Sep 2019 08:35:56 +0200
category: entertainment
externe_link: "https://www.telegraaf.nl/entertainment/169405422/ranking-the-stars-met-martien-opent-sterk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8bbb0b3c-cfac-11e9-a6c7-02d1dbdc35d1.jpg"
---

<p class="intro">De eerste aflevering van het nieuwe seizoen van het programma Ranking the Stars, dat woensdagavond voor het eerst bij RTL was te zien, heeft 716.000 kijkers getrokken. Het RTL5-programma staat daarmee op de tiende plek in de kijkcijferlijst van woensdagavond, meldt de Stichting Kijkonderzoek.</p> <p>In Ranking the Stars, dat wordt gepresenteerd door Paul de Leeuw, beantwoorden loslippige BN’ers onalledaagse vragen en nemen ze elkaar de maat. De eerste aflevering van de vorige reeks, die door BNNVARA werd uitgezonden op NPO 3, trok 375.000 kijkers. Toen werd het programma overigens wel in de zomer uitgezonden en niet in september. Dit seizoen doen onder anderen Martien Meiland, Viktor Verhulst en Emma ’Worteldoek’, zoals Martien Emma Wortelboer noemde, mee.</p><p>Na het Journaal, dat traditiegetrouw het best bekeken programma van de avond was (2 miljoen kijkers), staat DWDD op de tweede plek met 1,3 miljoen kijkers. Caroline Tensen was woensdagavond voor het eerst in twintig jaar weer met het programma Het spijt me te zien, waarin gewone Nederlanders sorry zeggen. De show staat met 636.000 kijkers nog net in de top 15.</p><p>Lingo (682.000) en Man bijt hond (481.000) blijven stabiel op SBS. Talkshow Beau met Beau van Erven Dorens trok woensdagavond 483.000 kijkers. Dat zijn er zo’n 160.000 minder dan maandag, toen het praatprogramma voor de eerste maal te zien was.</p>
