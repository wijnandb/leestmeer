---
layout: post
title: "OM: arrestant (22) stierf niet door uitwendig letsel"
date: Tue, 10 Sep 2019 16:43:06 +0200
category: binnenland
externe_link: "https://www.telegraaf.nl/nieuws/1824864529/om-arrestant-22-stierf-niet-door-uitwendig-letsel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a12de8dc-d3d9-11e9-9b97-0218eaf05005.jpg"
---

<p class="intro">De 22-jarige Leidschendammer die vorige week na zijn arrestatie is overleden, had geen uitwendig letsel dat zijn dood kan verklaren. Dat constateert de patholoog die het lichaam van de man heeft onderzocht, meldt het Openbaar Ministerie. De doodsoorzaak is nog niet vastgesteld.</p> <p>De man bevond zich vorige week in verwarde toestand in een huis in Leidschendam. Zijn familie belde daarom de politie voor hulp. Hij verzette zich bij zijn aanhouding en werd meegenomen naar het politiebureau. Toen hij daar aankwam, werd meteen een ambulance opgeroepen.</p><p>De Rijksrecherche onderzoekt of de arrestatie volgens de regels is verlopen en of er verband is tussen zijn overlijden en de aanhouding.</p><p>Er moet nog een toxicologisch onderzoek worden gedaan. De patholoog bekijkt ook het ziekenhuisdossier van de Leidschendammer. Zijn lichaam is inmiddels overgedragen aan zijn familie.</p>
