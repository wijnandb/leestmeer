---
layout: post
title: "Leden Dash Berlin begraven strijdbijl"
date: Fri, 21 Jun 2019 17:12:39 +0200
categories: 
- entertainment 
- sterren 
externe_link: "https://www.telegraaf.nl/entertainment/623635514/leden-dash-berlin-begraven-strijdbijl"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/02390b80-9437-11e9-9adb-02d1dbdc35d1.jpg"
---

<p class="intro">Na ruim een jaar mot hebben de leden van dancetrio Dash Berlin besloten hun onenigheid naast zich neer te leggen. Hoewel het nu weer koek en ei is, hebben de drie wel besloten om uit elkaar te gaan. Dash Berlin blijft bestaan maar nu alleen met dj Jeffrey Sutorius, die al het gezicht was van de groep.</p> <p>„We zijn verheugd te kunnen melden dat we na een behoorlijk uitdagende tijd onze geschillen hebben opgelost. Communicatie blijkt uiteindelijk het belangrijkste wat er is”, zo staat in een statement van Dash Berlin. „Na een sensationele achtbaanrit van meer dan tien jaar en vele hoogtepunten, zijn we tot de conclusie gekomen dat de chemie tussen ons is verdwenen en het tijd is voor verandering.”</p><p>Sutorius gaat Dash Berlin nu op zijn eigen manier voortzetten. Muziekproducers en oprichters Eelke Kalberg en Sebastiaan Molijn gaan ieder hun eigen weg. „We wensen elkaar niets anders dan succes”, aldus de drie.</p><p>Vorig jaar juni werd bekend dat Sutorius zijn banden met Kalberg en Molijn verbrak. Hij sprak destijds van jarenlang mismanagement en het veronachtzamen van zijn belangen.</p>
