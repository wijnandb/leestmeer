---
layout: post
title: "Gemeente Dordrecht houdt bijeenkomst na gezinsdrama"
date: Tue, 10 Sep 2019 12:53:39 +0200
category: binnenland
externe_link: "https://www.telegraaf.nl/nieuws/1324584922/gemeente-dordrecht-houdt-bijeenkomst-na-gezinsdrama"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a294068a-d3e2-11e9-baff-02d2fb1aa1d7.jpg"
---

<p class="intro">De gemeente Dordrecht organiseert dinsdagavond een bijeenkomst naar aanleiding van de schietpartij maandagavond in de stad, waarbij twee volwassenen en twee kinderen uit hetzelfde gezin omkwamen. Burgemeester Wouter Kolff bevestigde dat het vierde dodelijke slachtoffer de moeder van het gezin is.</p> <p>Kolff: „Dit gezinsdrama roept begrijpelijkerwijs veel emoties op in Dordrecht. Onder andere bij nabestaanden, in de buurt, bij vrienden, klasgenoten en teamgenoten, maar niet in de laatste plaats ook bij de politieorganisatie. Laten we elkaar vooral tot steun zijn deze dagen.”</p><p>Iedereen die daar behoefte aan heeft is welkom op de bijeenkomst die plaatsvindt in de Ontmoetingskerk in Dordrecht. Die begint om 19.30 uur. De burgemeester spreekt rond 20.00 uur de aanwezigen toe. De gemeente opent dinsdag een condoleanceregister in het stadskantoor. Kolff zal als eerste tekenen, ter nagedachtenis aan de slachtoffers.</p><p>Heb jij hulp nodig? Praat erover! Neem contact op met 113 Zelfmoordpreventie via 0900-0113 en 113.nl</p>
