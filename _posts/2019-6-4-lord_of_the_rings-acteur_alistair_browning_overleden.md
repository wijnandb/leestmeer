---
layout: post
title: "Lord of the Rings-acteur Alistair Browning overleden"
date: Tue, 04 Jun 2019 17:34:37 +0200
categories: 
- entertainment 
- gossip 
externe_link: "https://www.telegraaf.nl/entertainment/840835583/lord-of-the-rings-acteur-alistair-browning-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ca2357f0-86e9-11e9-b717-0255c322e81b.png"
---

<p class="intro">De Nieuw-Zeelandse acteur Alistair Browning is zondag op 65-jarige leeftijd overleden. Hij stierf volgens plaatselijke media in een verpleeghuis in de Nieuw-Zeelandse stad Palmerston North. Browning was al lange tijd ziek.</p> <p>De acteur was bijna een halve eeuw werkzaam in de film- en theaterwereld. Hij won talloze onderscheiding, waaronder in 2001 een New Zealand Film Award voor zijn bijrol in het romantische drama Rain. De meeste bekendheid genoot hij dankzij zijn rol als Damrod, de rechterhand van kapitein Faramir van Gondor (gespeeld door David Wenham). Browning was als Damrod te zien in het tweede en derde deel van de met Oscars overladen trilogie.</p><p>Ook was de Nieuw-Zeelandse acteur te zien in succesvolle tv-shows als Xena, Hercules en Power Rangers. Een van zijn eerste filmrollen had Browning in 1983 in het oorlogsdrama Merry Christmas Mr Lawrence, waarin David Bowie de hoofdrol speelde. De twee mannen bleven bevriend tot het overlijden van Bowie in 2016.</p><p>In het theater vertolkte de acteur rollen in vrijwel alle grote klassieke stukken, van Shakespeare tot Arthur Muller.</p><p>Op de hoogte blijven van al het nieuws over de sterren en de royals? Schrijf je hier in voor onze nieuwsbrief.</p>
