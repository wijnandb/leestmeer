---
layout: post
title: "’Tientallen migranten verdronken bij Tunesië’"
date: Fri, 10 May 2019 15:33:42 +0200
category: buitenland
externe_link: "https://www.telegraaf.nl/nieuws/3568412/tientallen-migranten-verdronken-bij-tunesie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/41234688-7328-11e9-bc09-0255c322e81b.jpg"
---

<p class="intro">Een bootramp voor de kust van Tunesië heeft vermoedelijk het leven gekost aan tientallen migranten. Het Tunesische persbureau TAP meldt dat zeker zeventig mensen verdronken toen hun vaartuig zonk in internationale wateren. Zestien mensen overleefden het drama.</p> <p>Volgens TAP raakte de boot in de problemen op enkele tientallen zeemijlen van de kust. Vissers zouden de overlevenden hebben gered. Over het exacte dodental bestaat nog onduidelijkheid. Het ministerie van Defensie zegt tegen AFP dat drie lichamen zijn gevonden. Er worden nog tientallen mensen vermist.</p><p>De Internationale Organisatie voor Migratie (IOM) maakt ondertussen melding van minstens vijftig doden en zestien overlevenden. De boot zou volgens de eerste berichten zijn vertrokken uit Libië. Dat Noord-Afrikaanse land staat bekend als een belangrijk vertrekpunt voor migranten die met bootjes proberen Europa te bereiken.</p>
