---
layout: post
title: "’Designerkleding niet altijd beschermd’"
date: Thu, 12 Sep 2019 13:11:27 +0200
categories: 
- entertainment 
- opinie 
externe_link: "https://www.telegraaf.nl/financieel/902319173/designerkleding-niet-altijd-beschermd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/106b7b04-d54e-11e9-b0b0-02c309bc01c1.jpg"
aantal: 138
unieke: 100
bron: "De Telegraaf"
---

<p class="intro">Designerkleding kan niet auteursrechtelijk worden beschermd alleen omdat kledingstukken er mooi uitzien. Er is een verschil tussen producten die het ’verdienen’ om tegen namaak te worden beschermd en goederen die ook gewoon nuttig zijn.</p> <p>Het Europees Hof van Justitie heeft dat bepaald in een zaak rond G-Star. Het Nederlandse kledingbedrijf beschuldigt de Portugese branchegenoot Cofemel van het namaken van sommige modellen spijkerbroeken en T-shirts.</p><p>G-Star probeert hier sinds 2013 een einde aan te maken, zich beroepend op het auteursrecht. Het zou gaan om „Intellectuele scheppingen en echte werken van design.”</p><p>De hoogste Portugese rechter vroeg aan het Hof van Justitie hoe de regels moeten worden uitgelegd. De Europese auteursrechtenrichtlijn staat niet toe dat designerkleding bescherming geniet alleen op grond van het esthetische effect, is de uitleg van het hof in Luxemburg.</p><p>De Portugese rechter gaat de zaak nu verder behandelen.</p>
