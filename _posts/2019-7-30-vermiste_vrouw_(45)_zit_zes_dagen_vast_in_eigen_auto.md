---
layout: post
title: "Vermiste vrouw (45) zit zes dagen vast in eigen auto"
date: Tue, 30 Jul 2019 08:40:11 +0200
categories: 
- entertainment 
- opinie 
externe_link: "https://www.telegraaf.nl/nieuws/2061220239/vermiste-vrouw-45-zit-zes-dagen-vast-in-eigen-auto"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c519962a-b295-11e9-9b85-02c309bc01c1.jpg"
---

<p class="intro">Een vrouw uit het Belgische Wanze (Luik) die sinds 23 juli werd vermist, is maandagavond teruggevonden. De 45-jarige Marie Bastide heeft na een ongeluk maar liefst zes dagen lang bekneld gezeten in haar auto. Zonder eten en drinken en dat tijdens de hittegolf.</p> <p>Marie Bastide, Corine voor de vrienden, verliet vorige dinsdagavond de woning van haar vriend en werd voor het laatst gezien rond 23.30 uur bij een tankstation in het Belgische Awans, in haar Fiat Bravo. Omdat ze de dagen erna geen teken van leven meer gaf, werd ze als vermist opgegeven.</p><p>Maandagavond rond 18 uur, zes dagen na haar verdwijning, is de 45-jarige vrouw levend teruggevonden. Mensen die flyers van vermiste personen in de buurt aan het opplakken waren, zagen haar auto in een gracht naast een weg in Saint-Georges-sur-Meuse.</p><p>Bastide zat bekneld, maar was nog bij bewustzijn. De hulpdiensten werden erbij gehaald en de vrouw werd in allerijl naar het ziekenhuis gebracht. Ze verkeert in kritieke toestand. „Voor mij en mijn kleine broertjes is het een hele opluchting om te weten dat ze nog leeft”, getuigt haar zoon Hadrien Riga.</p>
