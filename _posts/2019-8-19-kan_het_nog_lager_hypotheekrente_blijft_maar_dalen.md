---
layout: post
title: "Kan het nog lager? Hypotheekrente blijft maar dalen"
date: Mon, 19 Aug 2019 14:24:25 +0200
categories: 
- financieel 
- geld 
externe_link: "https://www.telegraaf.nl/financieel/1941480483/kan-het-nog-lager-hypotheekrente-blijft-maar-dalen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4844b2be-c27c-11e9-9729-0218eaf05005.jpg"
---

<p class="intro">De hypotheekrente was al laag, maar vooral de tarieven voor 20 en 30 jaar vast duiken nog steeds omlaag. Voor het eerst is er ook een geldverstrekker die een hypotheek voor 20 jaar vast met NHG voor minder dan 2% rente aanbiedt.</p> <p>Dat meldt Van Bruggen Adviesgroep. Het gaat om Allianz, 1,95%. Gemiddeld wordt er nog 2,13% gevraagd als de hypotheekrente 20 jaar wordt vastgezet.</p><p>Vastzetten</p><p>De helft van de geldverstrekkers verlaagde afgelopen week de tarieven, onder andere marktleider Rabobank. Vooral de rente op een hypotheek die voor 30 jaar wordt vastgezet ging omlaag. In vier weken daalde deze rente met gemiddeld 0,16%.</p><p>Van Bruggen verwacht dat de tarieven op korte termijn nog blijven dalen. Dit omdat centrale banken in Amerika en Europa de economie blijven stimuleren met zeer lage rente.</p><p>Blijvende daling</p><p>Sinds een paar weken is het goedkoper om rente 5 of 10 jaar vast te zetten, dan om te kiezen voor variabel. Dit betekent dat geldverstrekkers ervan uitgaan dat de rente nog blijft dalen en de komende tien jaar nog redelijk laag blijft.</p><p>Wie de rente 5 jaar vastzet bij een hypotheek met NHG is het meest voordelig uit met 1,45%. 10 jaar vast kost gemiddeld 1,59%, variabel 1,62%, 20 jaar vast 2,13% en 30 jaar vast 2,56%.</p><p>Zonder NHG zijn de tarieven ongeveer een half procent hoger: gemiddeld 1,9% (vijf jaar vast) tot 3,05% (dertig jaar vast).</p>
