---
layout: post
title: "Eindhoven Airport tijd dicht wegens ’bedreiging’"
date: Sun, 14 Jul 2019 20:26:16 +0200
categories: 
- entertainment 
- opinie 
externe_link: "https://www.telegraaf.nl/nieuws/1534633717/eindhoven-airport-tijd-dicht-wegens-bedreiging"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e5a90e30-a664-11e9-b143-02c309bc01c1.jpg"
---

<p class="intro">De hal van vliegveld Eindhoven Airport was zondag enige tijd dicht geweest, nadat de Koninklijke Marechaussee informatie had gekregen van de Belgische autoriteiten. Passagiers die per vliegtuig arriveerden mochten het toestel niet verlaten en moesten daar enige tijd blijven zitten, zei een woordvoerster van de marechaussee.</p> <p>De maatregel was in verband met een onderzoek van de Belgische autoriteiten. De marechaussee kon hierover verder geen mededelingen doen, zei de woordvoerster.</p><p>Omroep Brabant meldde dat er een melding zou zijn binnengekomen over een Belgische man die het doelwit zou zijn van zware criminelen. Omdat hij op dat moment op de luchthaven zou zijn om iemand op te pikken, rukten politie en marechaussee uit. Volgens de omroep is de Belg op de luchthaven opgespoord en overgedragen aan de Belgische autoriteiten. De Koninklijke Marechaussee wilde dat niet bevestigen. Wat de bedreiging precies was en of de Belgische man een bekende is van de politie, is niet duidelijk.</p>
