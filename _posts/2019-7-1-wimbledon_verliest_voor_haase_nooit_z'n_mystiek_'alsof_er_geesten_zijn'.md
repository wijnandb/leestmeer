---
layout: post
title: "Wimbledon verliest voor Haase nooit z'n mystiek: 'Alsof er geesten zijn'"
date: Mon, 01 Jul 2019 06:03:48 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/H0tV29cbPis/2291420"
feature_image: "https://nos.nl/data/image/2019/07/01/560300/1008x567.jpg"
---

<p>Voor de elfde keer doet Robin Haase mee aan Wimbledon, maar iedere keer blijft het weer bijzonder als hij aankomt bij de All England Lawn Tennis and Croquet Club in Londen.</p>
<p>"Dan voel je gelijk de geschiedenis van het toernooi", zegt de 32-jarige Hagenaar. "Als je in geesten gelooft, dat die hier rondzwerven, dan merk je dat. Niet op een gekke manier bedoeld, maar anders kan ik het niet uitleggen."</p>
<p>Haase, die vandaag in de eerste ronde uitkomt tegen de Slowaak Jozef Kovalik, gaat verder: "Mijn leven draait al heel lang om tennis, maar het blijft bijzonder om na al die jaren hier nog te mogen staan."</p>
<h2>Djokovic en Federer</h2>
<p>De twee favorieten bij de mannen zijn Novak Djokovic en Roger Federer. De twee staan op de persdag stil bij de rivaliteit met elkaar en Rafael Nadal. "We hebben van elkaar betere spelers gemaakt."</p>
<p>Een outsider voor de titel is Kei Nishikori. De Japanse nummer negen van de wereld verloor vorig jaar in de kwartfinales van Djokovic, maar hardop zeggen dat hij Wimbledon kan winnen, durft hij niet: "Niet echt, maar ik ga het wel proberen."</p>
<h2>Nishikori leunt op Nederlandse manager</h2>
<p>Nishikori wordt al sinds jaar en dag bijgestaan door een Nederlandse manager, Olivier van Lindonk. Ook in Londen vormen ze weer een hecht duo. Van Lindonk houdt de pers en fans op afstand. "Dat doet hij erg goed", zegt Nishikori.</p>
<p>Terug naar Haase. De Nederlander hoopt dit jaar zijn beste resultaat op Wimbledon - de derde ronde in 2011- te evenaren, maar kijkt ook al uit naar het moment dat het toernooi voorbij is.</p>
<p>"Na drie, vier weken tennissen op gras is het wel tijd om op iets anders te spelen, want het bevordert je tennis niet. Je gaat echt minder spelen. Maar Wimbledon blijft natuurlijk een van de mooiste, zo niet het mooiste toernooi ter wereld."</p><img src="http://feeds.feedburner.com/~r/nossporttennis/~4/H0tV29cbPis" height="1" width="1" alt=""/>
