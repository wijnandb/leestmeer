---
layout: post
title: "Wiegman heeft nog 24 uur om te beslissen"
date: Sun, 09 Jun 2019 12:46:54 +0200
categories: 
- sport 
- voetbal 
externe_link: "https://www.telegraaf.nl/sport/888977011/wiegman-heeft-nog-24-uur-om-te-beslissen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6e327316-8ab0-11e9-abbe-02d2fb1aa1d7.jpg"
---

<p class="intro">Twee dagen voor de eerste groepswedstrijd op het WK hebben de Nederlandse voetbalsters met een volledige groep getraind. Alle 24 speelsters verschenen zondag op het veld van het Stade Jules Ladoumègue in Le Havre. Verdedigster Dominique Bloodworth, die twee dagen eerder vanwege lichte bovenbeenklachten nog apart had getraind, deed ook mee.</p> <p>Kika van Es verscheen eveneens weer op het veld, al draagt de linksback nog steeds een beschermende brace om haar hand. Van Es liep vorige week in de gewonnen oefeninterland tegen Australië (3-0) een gebroken middenhandsbeentje op en moest een operatie ondergaan.</p><p>Bondscoach Sarina Wiegman nam daarom uit voorzorg met Aniek Nouwen een extra speelster mee naar Frankrijk. Wiegman moet vóór maandagmiddag 15.00 uur, 24 uur voor de aftrap van het eerste duel, beslissen of ze Van Es bij de groep houdt of dat Nouwen haar vervangt in de definitieve WK-selectie van 23 vrouwen.</p><p>De bondscoach stuurde de aanwezige pers na zo'n 20 minuten weg. Ze wilde in beslotenheid verder trainen. Maandag is de laatste oefensessie voor de WK-opening tegen Nieuw-Zeeland, dinsdagmiddag om 15.00 uur in het Stade Océane van Le Havre.</p>
