---
layout: post
title: "DSM pakt kop groen Damrak"
date: Tue, 14 May 2019 14:06:00 +0200
categories: 
- financieel 
- koersen 
externe_link: "https://www.telegraaf.nl/financieel/3582111/dsm-pakt-kop-groen-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a933d7c2-7640-11e9-b74b-0218eaf05005.jpg"
---

<p class="intro">De AEX en AMX koersten dinsdag rond lunchtijd hoger. Beleggers schoven iets op naar de wat risicovollere aandelen, het handelsconflict leek te verzwakken. Adyen ging aan kop, Unilever en Ahold stonden onderin de hoofdindex.</p> <p>Om 14:00 koerste de AEX 0,6% hoger op 547,8 punten, twee punten onder de top die snel na opening werd bereikt. Maandag was de beursgraadmeter 1,2% gezakt. De AMX steeg 1,6% naar 764,6 punten.</p><p>De overige Europese beurzen herstelden ook enigszins van de klappen van maandag. De Duitse DAX en de Franse CAC 40 klommen 0,3% respectievelijk 0,5%. De Britse FTSE 100 won 0,7%.</p><p>De Duitse ZEW-index, die het vertrouwen in de economie weergeeft, bleek in mei onverwacht verzwakt.</p><p>Na de verliezen van 2,4 tot 3,4% op maandag wezen de indexfutures op een 0,3% tot 0,6% hogere opening voor de Amerikaanse beurzen om half vier vanmiddag.</p><p>Beleggers in Europa gingen voorzichtig op jacht naar koopjes, nadat de beursgraadmeters maandag naar het laagste niveau in circa anderhalve maand waren gezakt.</p><p>Larry Kudlow, de economisch topadviseur van president Trump, meldde maandagavond - anders dan president Trump - dat beide partijen lijden onder het handelsconflict. Net als Amerikaanse consumenten.</p><p>De VS en China zullen elkaar vinden in een akkoord, mogelijk tijdens de G20-bijeenkomst met president Xi Jinping, aldus president Trump. Hij verwacht „binnen drie tot vier weken” resultaat.</p><p>„Die bewoording van Kudlow heeft naar mijn indruk de vrees van verdere escalatie iets getemperd onder beleggers”, aldus analist Corné van Zeijl van Actiam Vermogensbeheer. Volgende maand zouden de presidenten Trump en Xi de handelsbesprekingen willen hervatten.</p><p>Het onderliggende sentiment is volgens de econoom nog steeds opmerkelijk positief. „De bedrijfswinsten werden over het eerste kwartaal lager ingeschat, maar blijken in de VS juist te stijgen. In Europa en de VS waren de resultaten in jaren niet zo hoog”, aldus Van Zeijl.</p><p>Bank of America waarschuwt echter dat grote beleggers zich in aandelen opmaken voor forse verliezen de komende drie maanden.</p><p>Prijzen van Brentolie (+0,5%) en termijncontracten voor soja, tarwe en koper stegen weer in prijs.</p><p>Adyen wint</p><p>Bij de Nederlandse hoofdfondsen blonk betalingsverwerker Adyen met een winst van 1,9% uit.</p><p>ABN Amro steeg 0,5%, in aanloop naar de publicatie van de kwartaalcijfers woensdagochtend. Zwaargewicht ING (-0,5%) drukte het resultaat juist.</p><p>Randstad won 0,4%. In de afgelopen weken is de vraag naar uitzendkrachten in ons land gedaald.</p><p>De defensieve fondsen belandden onderin. Voedings- en schoonmaakmiddelenproducent Unilever (-0,3%) en Ahold Delhaize (-0,5%) werden gemiddeld verkocht.</p><p>In de AMX waren vooral bedrijven in trek die het de laatste tijd zwaar te verduren hadden. Metalenproducent AMG klom 4,3%, na maandag op het laagste niveau in twee jaar te zijn gesloten. </p><p>Bouwbedrijf BAM en de toeleverancier aan de chipsector Besi klommen 2,2% respectievelijk 2,4%.</p><p>Flitshandelaar Flow Traders, die het van bewegelijkheid op de beurzen moet hebben, zakte 1%.</p><p>Smallcap Pharming won 1,6%. Donderdag komt het biotechnologiebedrijf met kwartaalcijfers naar buiten.</p><p>Ajax verloor 3,7%. De voetbalclub heeft interesse in Steven Bergwijn, de topspeler van PSV.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
