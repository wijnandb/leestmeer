---
layout: post
title: "Internazionale nadert CL-voetbal"
date: Tue, 14 May 2019 00:30:00 +0200
category: sport
externe_link: "https://www.telegraaf.nl/sport/3581679/internazionale-nadert-cl-voetbal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f98d6ef6-75c6-11e9-8aa7-02d1dbdc35d1.jpg"
---

<p class="intro">In de Italiaanse Serie A is Internazionale weer een stapje dichter bij de Champions League gekomen. De nummer drie won thuis moeizaam van degradant Chievo Verona.</p> <p>Het duel eindigde in 2-0. Matteo Politano maakte in de 39e minuut het openingsdoelpunt. Pas in de 86e minuut besliste Ivan Perisic de wedstrijd.</p><p>Chievo Verona speelde vanaf de 76e minuut met tien man na de tweede gele kaart voor Nicola Rigoni. Inter draait de laatste weken wat stroef. In de voorgaande drie duels speelde de Milanese ploeg drie keer gelijk.</p><p>Met nog twee speelronden te gaan, heeft Internazionale nog één overwinning nodig om zich op eigen kracht te plaatsen voor de Champions League. Nummer vier Atalanta heeft één punt minder en stadgenoot AC Milan en AS Roma staan op vier punten. De top vier in Italië kwalificeert zich voor het kampioenenbal.</p><p>Inter speelt nog uit tegen nummer twee Napoli en thuis tegen degradatiekandidaat Empoli.</p>
