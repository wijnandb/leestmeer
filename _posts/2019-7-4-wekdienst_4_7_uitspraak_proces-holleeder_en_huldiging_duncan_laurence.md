---
layout: post
title: "Wekdienst 4_7: Uitspraak proces-Holleeder en huldiging Duncan Laurence"
date: Thu, 04 Jul 2019 06:56:38 +0200
category: nieuws
externe_link: "https://nos.nl/l/2291916"
feature_image: "https://nos.nl/data/image/2019/07/04/561035/1008x567.jpg"
---

<p>Goedemorgen! Willem Holleeder krijgt vandaag te horen of hij levenslang de gevangenis in moet. Verder wordt in Hellevoetsluis Duncan Laurence gehuldigd voor het winnen van het Songfestival en viert Amerika Onafhankelijkheidsdag.</p>
<p>Na een koele nacht begint de dag zonnig. Overdag is er flink wat zon, maar in het noorden en oosten komt wat meer bewolking voor, maar het blijft droog. Het wordt 19 graden aan zee en in het zuidoosten lokaal 23 graden.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Willem Holleeder krijgt vandaag in de rechtbank in Amsterdam te horen of hij levenslang krijgt, zoals het OM heeft geëist. Holleeder wordt ervan verdacht opdracht te hebben gegeven voor vijf moorden tussen 2002 en 2006. Het is vandaag the fourth of July, de Amerikaanse Onafhankelijkheidsdag. President Trump houdt een toespraak bij het Lincoln Memorial. En in Hellevoetsluis, waar hij is opgegroeid, wordt Duncan Laurence gehuldigd voor het winnen van het Eurovisie Songfestival. </p>
<h2>Wat heb je gemist?</h2>
<p>De Nederlandse voetbalsters hebben zich voor het eerst in de geschiedenis geplaatst voor de finale van het WK. In de halve finale werd Zweden met 1-0 verslagen, door een doelpunt van Jackie Groenen in de verlenging.</p>
<p>Bekijk hier de samenvatting van de halve finale tussen Nederland en Zweden op het WK:</p>
<p>"Niet normaal, hè", lachte Jackie Groenen vlak na het bereiken van de WK-finale. Ze maakte in de verlenging de enige goal in de halve finale tegen Zweden, maar de middenveldster voelt zich nauwelijks matchwinner.</p>
<p>Bekijk hier de eerste reactie van Groenen na de wedstrijd:</p>
<p>Dolle vreugde en opluchting na de overwinning van het Nederlands elftal op Zweden. Feest bij de paar duizend Nederlandse fans in het stadion na de 1-0 zege en het halen van de finale van het WK voetbal.</p>
<p>Bekijk hier beelden van de uitzinnige fans:</p>
<p>Oranje neemt het zondag in de finale van het WK op tegen de Verenigde Staten. De wedstrijd begint om 17.00 uur en is rechtstreeks te volgen bij de NOS, op televisie, radio en internet.</p>
<h2>Ander nieuws uit de nacht:</h2>
<p> De storing bij Facebook, WhatsApp en Instagram is opgelost. Zo'n acht uur lang konden gebruikers geen foto's en video's uploaden of versturen. Volgens Facebook is de storing woensdagavond ontstaan tijdens onderhoudswerkzaamheden. Van alle zelfstandigen zonder personeel hebben vier op de tien niets achter de hand voor het geval zij arbeidsongeschikt worden. Ze hebben geen spaargeld of beleggingen en vinden een verzekering te duur. Bedrijven in de bouwsector hebben steeds meer moeite om vakmensen te vinden. Daardoor is het aantal vacatures gestegen tot recordhoogte: in het eerste kwartaal van dit jaar ging het om 18.900 openstaande vacatures. </p>
<h2>En dan nog even dit:</h2>
<p>Vrijspraak of levenslang. Dat zijn de twee uitersten waar de rechtbank in Amsterdam vandaag over oordeelt in de zaak tegen Willem Holleeder.</p>
<p>Lees in het onderstaande artikel wat Holleeder wordt verweten, welke hij straf hij vermoedelijk krijgt volgens strafrechtadvocaat Gerard Spong en hoeveel miljoenen euro's het proces tot nu toe al heeft gekost:</p>
<p>Fijne dag!</p>
