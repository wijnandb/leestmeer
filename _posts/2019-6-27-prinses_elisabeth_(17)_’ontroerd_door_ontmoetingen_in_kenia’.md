---
layout: post
title: "Prinses Elisabeth (17) ’ontroerd door ontmoetingen in Kenia’"
date: Thu, 27 Jun 2019 11:35:05 +0200
categories: 
- entertainment 
- royalty 
externe_link: "https://www.telegraaf.nl/entertainment/2096748945/prinses-elisabeth-17-ontroerd-door-ontmoetingen-in-kenia"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d8b820a2-98be-11e9-a1ec-0218eaf05005.jpg"
---

<p class="intro">De Belgische koningin Mathilde rondt donderdag samen met oudste dochter prinses Elisabeth het werkbezoek aan Kenia ten behoeve van Unicef af. Met de meegereisde schrijvende pers maakte de koningin woensdagavond echter al de balans op, waarbij Elisabeth (17) een van de belangrijkste gespreksonderwerpen was.</p> <p>De komst van de in Wales naar school gaande hertogin van Brabant was namelijk voor iedereen een verrassing. Maar het markeerde, zo verzekerde koningin Mathilde, zeker niet het begin van haar opleiding tot koningin. „Dat is niet aan de orde. Alles op zijn tijd.”</p><p>De koningin legde uit waarom haar dochter was meegekomen en hield de mogelijkheid open dat op een later moment ook de andere drie kinderen een keer meereizen. „Ik kom altijd terug met heel veel verhalen en deel die met mijn kinderen, in de hoop dat ze geïnteresseerd raken. En zie, Elisabeth nu”, zo vertelde Mathilde aan Het Nieuwsblad. „Toen we haar voorstelden mij te vergezellen, was ze direct enthousiast.”</p><p>De timing van het Unicef-bezoek was met het oog op het schooljaar ook goed gekozen. Elisabeth heeft haar examens achter de rug en kon zonder belangrijke dingen te missen met haar moeder mee. „Voor zowel de koning als voor mij is het een bewuste keuze om een werkbezoek met Unicef te integreren in de opvoeding”, zei Mathilde. „Alle kinderen zijn geïnteresseerd en zullen deze kans krijgen. Maar ze zijn nog jong”, voegde ze eraan toe.</p><p>Het schoolwerk stond in de weg dat prinses Elisabeth zich vooraf heel intensief op de reis kon voorbereiden. „We hebben dat geprobeerd, maar ze had tot enkele dagen geleden examens. Nu zijn we hier. En ik zie haar vooral observeren. Ze raakt ontroerd door haar ontmoetingen met leeftijdgenoten.”</p>
