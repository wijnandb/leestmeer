---
layout: post
title: "Gewapende mannen vallen toeristenhotel Pakistan aan"
date: Sat, 11 May 2019 20:14:00 +0200
category: buitenland
externe_link: "https://www.telegraaf.nl/nieuws/3572547/gewapende-mannen-vallen-toeristenhotel-pakistan-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a3a860bc-7419-11e9-85a2-02c309bc01c1.jpg"
---

<p class="intro">Zeker drie gewapende mannen hebben een hotel in de Pakistaanse havenstad Gwadar aangevallen. Daarbij is de bewaker bij de ingang van het hotel gedood. Daarna is een vuurgevecht losgebarsten met de politie en het leger. De aanvallers hebben zich in het hotel verschanst. Het gaat om een vijfsterrenhotel waar vooral toeristen verblijven.</p> <p>De provinciale minister van Binnenlandse Zaken van Balochistan, waar Gwadar ligt, heeft laten weten dat alle gasten uit het hotel zijn gehaald. Meerdere mensen zouden volgens de minister zwaargewond zijn geraakt. Drie medewerkers van het hotel hebben verwondingen opgelopen. Of er meer doden zijn gevallen, is nog niet bekend.</p><p>De aanval is opgeÃ«ist door het Bevrijdingsleger van Balochistan. Zij hebben laten weten dat het een symbolische aanval was tegen alle Chinese investeringen in de regio.</p><p>Terreurgroepen</p><p>Balochistan is een van de armste en minst ontwikkelde provincies van Pakistan. Er zijn meerdere gewapende groeperingen actief in de regio, onder meer de Pakistaanse Taliban en een onafhankelijkheidsgroepering.</p><p>Was u in het bewuste hotel? Dan komt onze redactie graag met u in contact. App naar +31 613650952 of mail redactie-i@telegraaf.nl.</p>
