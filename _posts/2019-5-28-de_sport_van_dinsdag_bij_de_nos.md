---
layout: post
title: "De sport van dinsdag bij de NOS"
date: Tue, 28 May 2019 06:24:58 +0200
category: sport
externe_link: "https://nos.nl/l/2286614"
feature_image: "https://nos.nl/data/image/2019/05/28/553026/1008x567.jpg"
---

<p>Vandaag zijn wielrennen en voetbal de hoofdmoot bij de NOS.</p>
<p>Na de rustdag van gisteren gaat de Giro d'Italia verder met de zestiende etappe. De 194 kilometer lange etappe van Lovere naar Ponte di Legno stond te boek als de zwaarste van deze Giro, maar de gevreesde Passo di Gavia werd vanwege de winterse omstandigheden op de top geschrapt. Maar ook op de eerste twee klimmen van derde categorie en vooral de moordende Passo di Mortirolo is spektakel te verwachten.</p>
<p>De etappe is live te volgen in het liveblog op NOS.nl en in de NOS-app. Op NPO Radio 1 zijn flitsen te horen van de etappe. Een samenvatting is vanaf 18.50 uur te zien in het Sportjournaal op NPO 1.</p>
<p>Ook staat de tweede wedstrijd in de finale van de play-offs op het menu. Met het laatste Europa League-ticket als inzet neemt Vitesse het vanaf 20.45 uur in de eigen Gelredome op tegen FC Utrecht. Het eerste duel in Utrecht eindigde vorige week in 1-1.</p>
<p>En vanavond wordt beslist welke twee ploegen komend seizoen mogen uitkomen in de eredivisie en welke twee hun opwachting moeten maken in de eerste divisie. Om 18.30 uur neemt Go Ahead Eagles het op tegen RKC en om 20.45 uur is het de beurt aan De Graafschap en Sparta.</p>
<p>Alle wedstrijden zijn live te volgen in het liveblog op NOS.nl en de NOS-app. Op NPO Radio 1 zijn flitsen te horen van de wedstrijden. Samenvattingen van alle duels zijn vanaf 22.25 uur te zien bij Studio Sport op NPO 1.</p>
<h2>Toelichting Koeman</h2>
<p>Om 13.00 uur geeft bondscoach Ronald Koeman een persconferentie om onder andere zijn definitieve selectie voor de Nations League toe te lichten.</p>
<p>De persconferentie is live te volgen op NOS.nl en in de NOS-app. In het Sportjournaal en bij Langs de Lijn En Omstreken (20.30 uur NPO Radio 1) is de persconferentie te zien en te horen.</p>
