---
layout: post
title: "Politie verspreidt foto’s verdachte steekpartij station Breda"
date: Fri, 24 May 2019 21:00:59 +0200
category: binnenland
externe_link: "https://www.telegraaf.nl/nieuws/3645347/politie-verspreidt-foto-s-verdachte-steekpartij-station-breda"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e293fbaa-7e56-11e9-a7b6-0255c322e81b.jpg"
---

<p class="intro">De politie hoopt met de hulp van burgers een verdachte van een ernstig steekincident in Breda te vinden. Donderdagavond werd een man ’plotseling neergestoken’ bij het station en raakte daarbij zwaargewond. Een dag later zijn beelden van de verdachte verspreid.</p> <p>Het 23-jarige slachtoffer werd donderdag neergestoken toen hij de fietsenstalling uitliep. De reden van de steekpartij is onbekend. Volgens een ooggetuige werd de man in zijn nek gestoken. Hij is inmiddels buiten levensgevaar.</p><p>De dader sloeg op de vlucht en is spoorloos. Camerabeelden waarop een man te zien is die als verdachte geldt, zijn ’uitzonderlijk snel’ verspreid. „Het geweldincident is dermate heftig, dat het belangrijk is dat we deze verdachte zo snel mogelijk opsporen”, vertelt een woordvoerder tegen Omroep Brabant.</p><p>Mensen die de verdachte kennen, worden gevraagd contact op te nemen met de politie middels 0900-8844 of anoniem via 0800-7000.</p>
