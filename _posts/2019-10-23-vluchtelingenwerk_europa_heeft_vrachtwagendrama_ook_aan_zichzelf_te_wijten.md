---
layout: post
title: "Vluchtelingenwerk: Europa heeft vrachtwagendrama ook aan zichzelf te wijten"
date: Wed, 23 Oct 2019 23:21:52 +0200
category: nieuws
externe_link: "https://nos.nl/l/2307410"
feature_image: "https://nos.nl/data/image/2019/10/23/587021/1008x567.jpg"
aantal: 492
unieke: 291
bron: "NOS"
---

<p>Abdeluheb Choho, voorzitter van Vluchtelingenwerk Nederland, houdt Europese landen mede-verantwoordelijk voor het drama in de Engelse plaats Grays. De politie vond daar afgelopen nacht 39 lichamen in een vrachtwagen die volgens de politie afkomstig is uit Bulgarije. De vrachtwagen is met de ferry van Zeebrugge naar de haven van Purfleet gegaan, vlakbij Grays.</p>
<p>Choho: "Ik wil me geen voorstelling maken van wat er in die vrachtwagen is gebeurd en hoe wanhopig mensen zijn geweest om uiteindelijk in die vrachtwagen te stappen."</p>
<p>De slachtoffers moeten nog worden ge√Ødentificeerd. Of het om gesmokkelde migranten gaat, kan de politie nog niet zeggen, al lijkt dat wel waarschijnlijk.</p>
<p>"We weten te weinig weten om te beoordelen wie de schuldige is", zegt Choho. "Maar het is wel zeker dat dit onder andere kon gebeuren omdat er mensensmokkelaars zijn die gebruik maken van de lancune die er in Europa is en dat er geen goed asielbeleid in Europa is."</p>
<p>Los van deze tragedie trof de politie later vandaag in een vrachtwagen in het zuidoosten van Engeland, zo'n 25 kilometer van de Kanaaltrunnel, negen migranten levend aan.</p>
<h2>Smokkelaarsnetwerken</h2>
<p>Het gebeurt vaker dat migranten de tocht in een vrachtwagen niet overleven. In 2015 werden in Oostenrijk 71 vluchtelingen uit een laadruimte gehaald. Ze waren allemaal gestikt. In 2000 zaten zestig Chinezen meer dan 18 uur vast in een wagen in Dover terwijl de temperatuur buiten opliep naar 32 graden. Slechts twee mensen overleefden het. De truck was afkomstig uit Zeebrugge en de bestuurder, een 33-jarige Nederlander, werd gearresteerd.</p>
<p>Door de hindernissen die landen in Oost-Europa bij hun grenzen hebben opgeworpen, durven veel migranten de tocht naar West-Europa of het Verenigd Koninkrijk niet zelf te ondernemen. Ze betalen vaak duizenden euro's aan smokkelaarsnetwerken om in een vrachtwagen te mogen stappen.</p>
<p>Choho: "We pleiten ervoor dat vluchtelingen de rechten hebben of de mogelijkheid hebben om op een veilige en legale manier een route naar Europa te vinden om in ieder geval hun asielprocedure op te kunnen starten. Die veilige, legale manier is er nu nauwelijks omdat Europa muren aan het bouwen is."</p>
<h2>'Europa handelt alleen bij crises'</h2>
<p>Volgens Europese afspraken in de Dublinverordening is het eerste land binnen het Schengengebied waar een vluchteling zich meldt, verantwoordelijk voor zijn of haar asielverzoek. Choho wil liever het solidariteitssysteem waar al langer over gesproken wordt, waarbij vluchtelingen verdeeld worden over de Schengenlanden. "Nu is het alleen een probleem van Zuid-Europa. We kennen vreselijke beelden van overvolle kampen op Griekse eilanden. En Noordwest- en Oost-Europa trekken hun handen daar een beetje van af."</p>
<p>Maar hoe realistisch is het om te denken dat Europese landen hier op korte termijn serieus werk van maken? Onlangs nog kreeg een vergelijkbaar plan nauwelijks steun in de EU. "Als je er een beetje cynisch over bent zeg je dat Europa alleen handelt als er een crisis is. Nu staat men nog toe dat er dagelijks mensen op zee of in een volgende vrachtwagen overlijden."</p>
<p>Bekijk het interview met Choho in Nieuwsuur:</p>
