---
layout: post
title: "Trillende Merkel voelt zich beter na paar glazen water"
date: Tue, 18 Jun 2019 15:20:31 +0200
category: nieuws
externe_link: "https://nos.nl/l/2289560"
feature_image: "https://nos.nl/data/image/2019/06/18/557470/1008x567.jpg"
---

<p>De Duitse bondskanselier Merkel raakte vandaag bijna onwel bij een ceremonie rond het bezoek van de Oekra√Øense president Zelensky. Toen ze tijdens het spelen van de volksliederen van beide landen naast Zelensky stond, trilde ze steeds opzichtiger in haar hele lijf.</p>
<p>De muziekkapel speelde gewoon door:</p>
<p>Na de volksliederen leek Merkel weer hersteld. Ze wandelde probleemloos met Zelensky over de rode loper een gebouw in. Ondertussen salueerde ze nog even naar de militaire muziekkapel.</p>
<h2>Drie glazen water</h2>
<p>Een uur later zei ze tijdens een persconferentie dat ze kampte met uitdroging. Ze voelde zich weer snel beter nadat ze "zeker drie glazen" water had opgedronken. Merkel stond tijdens de ceremonie in Berlijn in de volle zon, waar het vandaag zo'n 30 graden is.</p>
<p>Volgens het Duitse persbureau DPA stond de 64-jarige Merkel in soortgelijke omstandigheden al eens eerder te trillen. Ook toen had ze te weinig gedronken. En in 2014 stelde ze een tv-interview op het laatste moment uit, omdat ze zich zwak voelde. Even later kon ze het interview alsnog doen, volgens haar woordvoerder nadat ze wat had gegeten en gedronken.</p>
