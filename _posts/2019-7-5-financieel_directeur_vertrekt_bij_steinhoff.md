---
layout: post
title: "Financieel directeur vertrekt bij Steinhoff"
date: Fri, 05 Jul 2019 22:46:53 +0200
categories: 
- financieel 
- koersen 
externe_link: "https://www.telegraaf.nl/financieel/1865180173/financieel-directeur-vertrekt-bij-steinhoff"
---

<p class="intro">Financieel directeur Philip Dieperink van meubelgigant Steinhoff houdt het na ruim een jaar voor gezien. Hij stopt op 31 augustus na de jaarlijkse aandeelhoudersvergadering als financieel eindverantwoordelijke en verlaat het bedrijf eind dit jaar. Zijn opvolger is Theodore de Klerk, nu nog operationeel directeur bij Steinhoff.</p> <p>De reden voor het vertrek van Dieperink is niet naar buiten gebracht. Hij werd begin 2018 vrij plotseling aangesteld, toen voorganger Ben La Grange zich gedwongen zag zijn taken neer te leggen.</p><p>Steinhoff is al geruime tijd in de ban van een boekhoudschandaal. De meubelgigant wendde vooralsnog een bankroet af. Ook dochter Mattress Firm raakte in zwaar weer, maar kwam na een stevige sanering uit surseance. Dieperink werkte al jaren voor Steinhoff.</p>
