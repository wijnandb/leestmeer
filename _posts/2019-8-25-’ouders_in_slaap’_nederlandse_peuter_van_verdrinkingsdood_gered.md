---
layout: post
title: "’Ouders in slaap’: Nederlandse peuter van verdrinkingsdood gered"
date: Sun, 25 Aug 2019 12:40:52 +0200
categories: 
- entertainment 
- opinie 
externe_link: "https://www.telegraaf.nl/nieuws/284290598/ouders-in-slaap-nederlandse-peuter-van-verdrinkingsdood-gered"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/61f42b84-c733-11e9-b0f3-0218eaf05005.jpg"
---

<p class="intro">Een Nederlandse peuter van 19 maanden is gisteren door omstanders uit een hotelzwembad in Palma de Mallorca gered. Het waren twee toeristen die de Nederlandse dreumes rond half tien 's ochtend in het water zagen liggen, waarna één van hen in het water sprong om de peuter uit het water te halen.</p> <p>Volgens de krant Mallorca Confidencial waren de Nederlandse ouders zelf in slaap gevallen, toen de peuter van negentien maanden zelf naar het zwembad liep en in het water sprong. Twee vrouwen die ook in het hotel logeerden, zagen dit gebeuren en terwijl één van hen in het water sprong om haar te redden, waarschuwde de andere vrouw al schreeuwend de ouders.</p><p>Toen de peuter uit het water kwam, was het de moeder die haar kind door middel van hartmassage reanimeerde.</p><p>Door de snelle actie van de toeriste en de hartmassage van de moeder werd de verdrinkingsdood voorkomen. Twee ambulances waren snel ter plekke na een telefoontje van de receptioniste, waarna het ambulancepersoneel het werk van de moeder overnam en de vitale functies van het meisje herstelden.</p><p>De peuter werd daarna met ouders overgebracht naar het Son Espases ziekenhuis. Rond het middaguur was het meisje echt buiten levensgevaar.</p><p>De politie heeft een onderzoek ingesteld. Volgens de Diari de Mallorca letten de ouders even niet op, volgens een andere krant waren ze in slaap gevallen.</p><p> Tips? App naar onze whatsapp tiplijn. Zet het nummer in je telefoon: +31613650952</p>
