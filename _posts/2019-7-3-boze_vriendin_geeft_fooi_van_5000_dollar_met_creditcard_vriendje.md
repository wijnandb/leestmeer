---
layout: post
title: "Boze vriendin geeft fooi van 5000 dollar met creditcard vriendje"
date: Wed, 03 Jul 2019 22:18:11 +0200
categories: 
- entertainment 
- opinie 
externe_link: "https://www.telegraaf.nl/nieuws/1563274951/boze-vriendin-geeft-fooi-van-5000-dollar-met-creditcard-vriendje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/86d43012-9dd4-11e9-b03b-0218eaf05005.jpg"
---

<p class="intro">Een 24-jarige vrouw is in de Amerikaanse staat Florida om een opmerkelijke reden aangehouden. Ze was zo boos op haar vriendje dat ze heimelijk vijfduizend dollar als fooi voor een serveerster liet afboeken op de creditcard van haar geliefde. Het koppel had vlak daarvoor knallende ruzie.</p> <p>Serina Wolfe wilde dat haar vriend een ticket voor haar boekte naar New York, meldt Buzzfeed, maar daar had de jongen geen trek in. Het liep uit op een scheldkanonnade tussen de twee. Bij het verlaten van het Clear Sky Café besloot Wolfe wraak te nemen op haar vriend. 55,37 dollar was genoeg geweest om de rekening te betalen, maar Wolfe besloot er nog een schepje bovenop te doen en gaf de serveerster een fooi die ze vast nooit eerder gehad heeft: omgerekend zo’n 4500 euro.</p><p>De gedupeerde jongen wist aanvankelijk van niets, maar stuitte na verloop van tijd op de torenhoge afrekening. Wolfe ontkende er iets mee te maken, dus deed hij een melding bij zijn creditcardbedrijf van een verdachte, onjuiste rekening.</p><p>Maar het kwaad, althans voor het koppel, was al geschied. De vijfduizend dollar bleek aan de serveerster uitbetaald en dat kon niet meer worden teruggedraaid. Wolfe was inmiddels als de schuldige boven komen drijven. Ze wordt officieel verdacht van diefstal en zit vast.</p>
