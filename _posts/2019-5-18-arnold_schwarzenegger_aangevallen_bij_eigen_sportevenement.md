---
layout: post
title: "Arnold Schwarzenegger aangevallen bij eigen sportevenement"
date: Sat, 18 May 2019 20:19:06 +0200
category: cultuur
externe_link: "https://nos.nl/l/2285293"
feature_image: "https://nos.nl/data/image/2019/05/18/550962/1008x567.jpg"
---

<p>Arnold Schwarzenegger (71) is in Zuid-Afrika bij een bezoek aan zijn eigen sportevenement aangevallen. Hij bleef ongedeerd.</p>
<p>Op een video is te zien dat de voormalige politicus, bodybuilder en acteur een gymzaal in Johannesburg bezoekt waarin kinderen aan het sporten zijn. Hij maakt opnamen met een telefoon, naar later blijkt om op Snapchat te zetten.</p>
<p>Als hij klaar is en de telefoon afgeeft, komt vanuit de achtergrond een man aan rennen die opspringt en hem tegen zijn schouder trapt. Schwarzenegger wankelt, herstelt zich en zegt: "Ik ben blij dat die mafkees mijn Snapchat niet verstoorde".</p>
<p>De dader wordt snel overmeesterd. Hij zou een bekende van de politie zijn. Schwarzenegger wil geen aangifte doen.</p>
<p>Het evenement in Johannesburg was de Afrikaanse versie van het Arnold Sports Festival, een jaarlijks terugkerend sportevenement dat behalve in Zuid-Afrika ook in de VS, Australië, Brazilië, Hongkong en Spanje wordt gehouden. Doel is het promoten van gezonde voeding en sport.</p>
