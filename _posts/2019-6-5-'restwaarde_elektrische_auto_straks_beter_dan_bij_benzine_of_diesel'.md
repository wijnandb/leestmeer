---
layout: post
title: "'Restwaarde elektrische auto straks beter dan bij benzine of diesel'"
date: Wed, 05 Jun 2019 04:58:14 +0200
categories: 
- financieel 
- economie 
externe_link: "https://nos.nl/l/2287670"
feature_image: "https://nos.nl/data/image/2019/06/05/554699/1008x567.jpg"
---

<p>Een nieuwe elektrische auto zal vanaf volgend jaar minder snel in waarde dalen dan een nieuwe benzine- of dieselauto. Dat schrijft de Volkskrant op basis van een onderzoek van economen van ING.</p>
<p>Volgens de onderzoekers zal die hogere restwaarde voor een tweedehands elektrische auto een stimulans zijn voor elektrisch rijden. Naar verwachting is een elektrische auto die in 2020 wordt gekocht vijf jaar later nog bijna de helft van het aankoopbedrag waard.</p>
<p>Dat is aanzienlijk meer dan bij de geschatte restwaarde na vijf jaar van een fonkelnieuwe benzineauto (zo'n 40 procent) of bij diesels, die de laatste jaren steeds minder gewild zijn en daardoor sneller in waarde dalen (ongeveer 30 procent).</p>
<p>Eind vorig jaar bleek nog uit een onderzoek van de ANWB dat 37 procent van de Nederlanders interesse heeft in elektrisch rijden, maar de prijs van minimaal 20.000 euro voor een elektrische auto nog wel te hoog te vinden. Wel is het aantal elektrische auto's op de Nederlandse wegen vorig jaar verdubbeld.</p>
<p>NOS op 3 zocht uit wanneer elektrisch rijden een beetje te betalen wordt:</p>
<p>Vooral de auto's die een flink aantal kilometers kunnen rijden met één laadbeurt houden hun waarde, blijkt uit het ING-onderzoek. In de toekomst komen alleen meer elektrische auto's met zo'n hoge actieradius op de markt.</p>
<p>Lang was onduidelijk of elektrische auto's wel hun waarde bleven houden, omdat niet bekend was hoe lang de dure accu mee kon gaan. Maar daar lijken bezitters van elektrische auto's zich weinig zorgen om hoeven te maken nu de auto's al een aantal jaren op de weg zijn en de accu's goed blijven. Nissan denkt zelfs dat de accu's twintig jaar kunnen meegaan.</p>
