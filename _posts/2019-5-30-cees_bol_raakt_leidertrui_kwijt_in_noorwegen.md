---
layout: post
title: "Cees Bol raakt leidertrui kwijt in Noorwegen"
date: Thu, 30 May 2019 18:53:49 +0200
category: sport
externe_link: "https://www.telegraaf.nl/sport/3670983/cees-bol-raakt-leidertrui-kwijt-in-noorwegen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d8756e38-82fc-11e9-8a2a-02c309bc01c1.jpg"
---

<p class="intro">Edvald Boasson Hagen heeft de derde rit in de Ronde van Noorwegen gewonnen.</p> <p>De Noorse wielrenner van Dimension Data had een kleine voorsprong en bleef het aanstormende peloton in Kristiansand nipt voor. Joris Nieuwenhuis van Sunweb eindigde als tweede. Zijn ploeggenoot Cees Bol eindigde als vierde en raakte zijn leiderstrui kwijt aan de Noor.</p><p>De Brit Ben Swift en Boasson Hagen plaatsten in de slotkilometers een aanval. Net voordat het tweetal ingerekend dreigde te worden, begon de Noor aan zijn sprint. Met een machtige versnelling bleef hij de sprinters voor. Hij nam met de ritzege de leiderstrui over van Bol en heeft zeven seconden voorsprong op de sprinter van Sunweb.</p><p>Boasson Hagen schreef het klassement van de Ronde van Noorwegen al drie keer eerder op zijn naam. De etappekoers in Noorwegen duurt tot en met zondag.</p>
