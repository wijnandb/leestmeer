---
layout: post
title: "Sensatie in Tour: winst en geel Teunissen"
date: Sat, 06 Jul 2019 16:52:59 +0200
category: sport
externe_link: "https://www.telegraaf.nl/sport/2087516850/sensatie-in-tour-winst-en-geel-teunissen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9c5ed15a-a016-11e9-b27a-02c309bc01c1.jpg"
---

<p class="intro">Mike Teunissen heeft verrassend de eerste etappe in de Tour gewonnen en pakt daarmee de gele trui. Hij kwam in deze positie omdat Jumbo-Visma-ploeggenoot Dylan Groenewegen in de slotfase onderuit ging. De 26-jarige Teunissen versloeg vervolgens de Slowaak Peter Sagan en de Australiër Caleb Ewan in de eindsprint.</p> <p>Voor Teunissen is het de vierde ritzege dit jaar. Daarnaast won hij het eindklassement van de Vierdaagse van Duinkerke en van de ZLM Tour. Maar deze overwinning gaat voor hem toch echt de boeken in als de allermooiste uit zijn carrière.</p><p>Teunissen is normaal gesproken de gangmaker voor Groenewegen, maar dat liep zaterdag dus allemaal even anders. De ’knecht’ schakelde razendsnel en verraste daarmee iedereen. „Je houdt hier natuurlijk geen rekening mee. Plotseling zie je een kans. Maar je verwacht niet Sagan te kloppen. Het is heel snel schakelen, maar hier doe je het allemaal voor. Het is wel echt klote voor Dylan. Ik hoop dat hij snel zelf weer kan sprinten”, reageerde hij vrij snel naar zijn sensationele triomf. „We schrijven geschiedenis.” Na 30 jaar is het geel weer in handen van een Nederlandse renner.</p><p>Doel Van Avermaet</p><p>Onder het toeziend oog van zo’n 100.000 toeschouwers waren de renners rond het middaguur uit Brussel vertrokken. Het startsein was nauwelijks gegeven en de eerste aanval werd al ingezet. Greg van Avermaet, die een thuiswedstrijd reed, ontsnapte aan de aandacht. De Belg van CCC-team leek met een doel te ontsnappen. Hij reed namelijk de Muur van Geraardsbergen snelste op en pakte twee punten voor het bergklassement. Derhalve mocht Van Avermaet aan het einde van de rit de bollentrui ophalen.</p><p>Kopgroep</p><p>De eerste kopgroep van vier man werd langzaam maar zeker ingerekend. De Fransman Stéphane Rossetto hield als enige nog lang stand, maar moest het aanstormende peloton zo’n tien kilometer voor de eindstreep aan zich voorbij laten.</p><p>Sprinttrein</p><p>De sprinttreintjes begonnen zich steeds meer te vormen. Team Jumbo-Visma stoomde natuurlijk Groenewegen klaar voor de massasprint. Uiteindelijk was het een valpartij in de laatste twee kilometer die Groenewegen de das omdeed. Hij kwam vast te zitten in het peloton en kwam ten val. Het stuur van zijn fiets brak, maar de fysieke schade lijkt mee te vallen. Maar dat zal later in de avond definitief moeten blijken.</p><p>Ploeggenoot Teunissen die Groenewegen moest klaarstomen voor de eindsprint, reed in zijn eentje verder. De renner verraste vriend en vijand door in een direct sprintduel Sagan te verslaan. Voor het eerst sinds 30 jaar heeft een Nederlander weer de gele trui in handen. De laatste die dat voor elkaar kreeg was Erik Breukink, die de leiderstrui om zijn schouders droeg in 1989.</p><p>Teunissen kreeg op het podium de gele trui uit handen van Eddy Merckx. Met een brede glimlach - nog steeds vol ongeloof - trok hij het tricot aan. Dankzij de stunt heeft Nederland voor het eerst sinds 30 jaar weer de gele trui in handen. De laatste die dat voor elkaar kreeg was Erik Breukink, die de leiderstrui om zijn schouders droeg in 1989.</p><p>Bekijk hier de uitslag van de eerste etappe en de klassementen in de Ronde van Frankrijk.</p>
