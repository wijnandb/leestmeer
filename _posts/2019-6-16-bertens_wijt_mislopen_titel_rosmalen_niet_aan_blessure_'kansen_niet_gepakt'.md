---
layout: post
title: "Bertens wijt mislopen titel Rosmalen niet aan blessure: 'Kansen niet gepakt'"
date: Sun, 16 Jun 2019 15:48:32 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/LNs9cBr5zwk/2289317"
feature_image: "https://nos.nl/data/image/2019/06/16/557145/1008x567.jpg"
---

<p>"Dit doet heel erg pijn", zei Kiki Bertens na het verlies in de finale van het WTA-toernooi van Rosmalen. "Ik was heel erg dichtbij, maar het lukte net niet vandaag."</p>
<p>Na een wervelende start en een 6-0, 1-0 voorsprong liep Bertens een dijbeenblessure op. Ze keerde na een behandeling terug op de baan en kreeg vijf matchpoints, maar verloor alsnog in drie sets van de Amerikaanse Alison Riske: 6-0, 6-7 (3), 5-7.</p>
<p>Bertens wijt het verlies niet aan haar blessure. "Wat er anders was gebeurd, ga ik nooit weten. Pijn hoort bij topsport. Daar lag het niet aan. Ik had vijf matchpoints en stond een break voor in de derde. Ik heb genoeg kansen gehad, maar die niet gepakt."</p>
<p>Coach Raemon Sluiter was ondanks de nederlaag tevreden: "Ze heeft gewoon veel meer dingen goed gedaan dan niet goed."</p>
<p>Ook speelt voor het gevoel van Sluiter mee dat Bertens na haar opgave op Roland Garros vanwege ziekte niet in opperbeste stemming begon in Rosmalen. "Als je ziet hoe ze zich heeft hersteld, fysiek, maar ook mentaal, kan je zien dat ze niet alleen in prestaties, maar ook als persoon is gegroeid", aldus Sluiter. </p><img src="http://feeds.feedburner.com/~r/nossporttennis/~4/LNs9cBr5zwk" height="1" width="1" alt=""/>
