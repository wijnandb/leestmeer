---
layout: post
title: "Titelhouder bij vrouwen sneuvelt op Wimbledon"
date: Thu, 04 Jul 2019 19:04:01 +0200
categories: 
- sport 
- tennis 
externe_link: "https://www.telegraaf.nl/sport/81015510/titelhouder-bij-vrouwen-sneuvelt-op-wimbledon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d353ed52-9e82-11e9-b8c9-02c309bc01c1.jpg"
---

<p class="intro">Angelique Kerber is op Wimbledon niet verder gekomen dan de tweede ronde.</p> <p>De titelhoudster uit Duitsland, als vijfde geplaatst, werd in drie sets verrast door de Amerikaanse Lauren Davis. Het werd 2-6 6-2 6-1 voor de nummer 95 van de wereld. Kerber won vorig jaar in de finale van Serena Williams.</p><p>De 25-jarige Davis is op een grandslamtoernooi nog nooit verder gekomen dan de derde ronde. Kerber heeft al drie grandslamtitels op haar naam staan.</p><p>Williams moeizaam langs 18-jarige Juvan</p><p>Serena Williams staat in de derde ronde. De 23-voudig grandslamwinnares had het moeilijk tegen de pas 18-jarige Kaja Juvan, maar won wel in drie sets: 2-6 6-2 6-4.</p><p>Even leek Williams op weg naar uitschakeling. De Sloveense nummer 133 van de wereld brak de eerste servicegame van de 19 jaar oudere Williams en liep vervolgens snel uit naar setwinst.</p><p>In de tweede set herstelde Williams zich en serveerde ze op 5-2 in de derde set voor de winst. Juvan brak de service plots op 'love' en kwam terug tot 5-4. In de tweede servicebeurt voor de overwinning maakte de routinier geen fout en sloeg ze vier punten op rij raak.</p>
