---
layout: post
title: "’Vertrek ExxonMobil raakt productie Irak niet’"
date: Sun, 19 May 2019 08:22:58 +0200
categories: 
- financieel 
- koersen 
externe_link: "https://www.telegraaf.nl/financieel/3610123/vertrek-exxon-mobil-raakt-productie-irak-niet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/585635d8-7a1f-11e9-88cd-0217670beecd.jpg"
---

<p class="intro">De beslissing van de Amerikaanse olie- en gasreus ExxonMobil om buitenlandse werknemers uit Irak te evacueren heeft geen effect op de olieproductie van het land. Dat zegt de Iraakse minister van Energie Thamir Ghadhban in een interview.</p> <p>ExxonMobil besloot onlangs om 80 man personeel uit voorzorg uit Irak weg te halen. Deze beslissing is het gevolg van oplopende spanningen, en dan met name tussen Iran en de Verenigde Staten, in de regio de voorbije dagen.</p><p>Ghadhban wijst er op dat geen ander land en geen andere maatschappij een soortgelijke beslissing heeft gekomen. „De regio Zuid-Irak is veilig en vredig”, verzekert de minister. Verschillende energiebedrijven, waaronder het Brits-Nederlandse Shell, zijn actief in dat deel van het land.</p><p>Dat Iraakse minister van Olie Thamer Ghadhban noemde het besluit van ExxonMobil om zijn buitenlands personeel uit West-Qurna te evacueren nog „onacceptabel en ongerechtvaardigd.” West-Qurna is een van de grootste olievelden in Irak.</p><p>„De terugtrekking van meerdere werknemers heeft niets te maken met de veiligheidssituatie of bedreigingen in de olievelden in Zuid-Irak, maar het gaat om politieke redenen”, zei Ghadhban in een verklaring.</p><p>Ghadhban zei dat hij een brief naar Exxon Mobil heeft gestuurd met het verzoek aan het bedrijf om meteen weer aan het werk te gaan op het zuidelijke olieveld. Later deze week heeft hij een ontmoeting met de bedrijfsleiders. Exxon Mobil trok zaterdag al het buitenlandse personeel terug. Het gaat volgens Iraakse functionarissen om zo’n zestig mensen.</p><p>De evacuatie kwam enkele dagen nadat de Verenigde Staten niet-essentiële ambassademedewerkers in Bagdad hadden teruggehaald, in verband met vermeende bedreigingen vanuit Iran. Dat land heeft nauwe banden met Iraakse sjiitische milities.</p><p>De spanningen tussen Washington en Iran zijn de afgelopen dagen opgelopen. De regio is bezorgd over een mogelijk Amerikaans-Iraans conflict.</p>
