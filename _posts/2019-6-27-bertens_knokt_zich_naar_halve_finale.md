---
layout: post
title: "Bertens knokt zich naar halve finale"
date: Thu, 27 Jun 2019 18:18:42 +0200
categories: 
- sport 
- tennis 
externe_link: "https://www.telegraaf.nl/sport/1269732456/bertens-knokt-zich-naar-halve-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0aa0cb2a-98fe-11e9-82fa-0255c322e81b.jpg"
---

<p class="intro">Kiki Bertens staat in de halve finale van het grastoernooi van Eastbourne. De nummer vier van de wereld was in drie sets te sterk voor Arina Sabalenka uit Wit-Rusland: 6-4 3-6 6-4.</p> <p>Bertens maakte een sterke indruk, al sloeg ze nog wel te veel dubbele fouten. Sabalenka, de nummer tien van de wereld, knokte voor wat ze waard was, maar kon een mooie inhaalrace in de derde set niet bekronen.</p><p>Bertens nam in de eerste set een voorsprong van 3-1 en liet Sabalenka niet meer langszij komen. In de tweede set kwam ze terug van een achterstand van 3-0, maar moest ze de tweede set toch aan haar tegenstandster uit Wit-Rusland laten. Bertens verspeelde in de derde set een voorsprong van 4-1. Bij een stand van 4-4 besliste Bertens de wedstrijd met twee gewonnen games op rij. Ze heeft nu alle vier de duels met Sabalenka winnend afgesloten.</p><p>„Natuurlijk geven dergelijke statistieken vertrouwen”, zei ze. „Ze is een lastige tegenstander die de ballen keihard slaat. Ik ga nu goed eten en rusten, zodat ik er in de halve finale weer sta.” Bertens stuit vrijdag in halve eindstrijd op Karolina Pliskova. De nummer twee van de wereldranglijst versloeg de Russin Ekaterina Alexandrova: 6-2 6-0.</p><p>Bertens was in Eastbourne vrijgeloot voor de eerste ronde. Ze versloeg in de tweede ronde Joelia Poetintseva uit Kazachstan en bereikte de kwartfinale met een zege op de Duitse Anna-Lena Friedsam. Bertens verloor vorig jaar in Eastbourne in haar eerste partij van de Roemeense Mihaela Buzarnescu. Het Engelse grastoernooi geldt als laatste test voor Wimbledon.</p>
