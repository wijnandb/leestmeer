---
layout: post
title: "Disney-acteur Cameron Boyce overleden"
date: Sun, 07 Jul 2019 11:41:43 +0200
category: jeugdjournaal
externe_link: "http://feeds.nos.nl/~r/jeugdjournaal/~3/LnenUK-6Tcg/2292412"
feature_image: "https://nos.nl/data/image/2019/07/07/561750/1008x567.jpg"
---

<p>Verdrietig nieuws uit Hollywood. Acteur Cameron Boyce is overleden. Hij was nog maar 20 jaar en vooral bekend van de Disney-serie Jessie en de filmserie Descendants.</p>
<p>Cameron Boyce is in zijn slaap overleden. Volgens zijn familie was hij al langer ziek. Wat hij precies had is niet bekend. In een reactie laat de familie weten dat ze hem heel erg missen.</p>
<p>Cameron Boyce begon al op zijn negende met acteren en speelde in 35 films en series. Hij deed ook vrijwilligerswerk. De acteur zette zich vooral in voor schoon drinkwater in het Afrikaanse landje Swaziland.</p>
<p>Op Instagram heeft hij meer dan 8 miljoen volgers. Vrijdag plaatste hij voor het laatst een bericht. Veel fans schrijven onder de foto hoeveel ze van hem houden.</p>
<p>In de volgende video zie je de acteur in actie. Cameron Boyce is de jongen met het witte haar:</p><img src="http://feeds.feedburner.com/~r/jeugdjournaal/~4/LnenUK-6Tcg" height="1" width="1" alt=""/>
