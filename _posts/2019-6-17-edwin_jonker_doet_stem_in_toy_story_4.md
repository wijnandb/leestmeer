---
layout: post
title: "Edwin Jonker doet stem in Toy Story 4"
date: Mon, 17 Jun 2019 17:39:19 +0200
category: entertainment
externe_link: "https://www.telegraaf.nl/entertainment/1907531978/edwin-jonker-doet-stem-in-toy-story-4"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/22cf6dfe-9116-11e9-91aa-02d1dbdc35d1.JPG"
---

<p class="intro">Edwin Jonker en Pip Pellens verzorgen stemmen in de Nederlandse versie van de nieuwe animatiefilm Toy Story 4.</p> <p>Studio Disney meldt dat Jonker te horen is als stuntman Duke Caboom, met wie cowboy Woody bevriend raakt. Pip Pellens verzorgt de stem van Giechel Verkuiltjes, een nieuwe vriendin van Bo Peep. De stem van Bo wordt net als in de vorige drie films ingesproken door Monique van de Ven. Arjan Ederveen keert terug als de nerveuze dinosaurus Rex.</p><p>In het vierde deel is cowboy Woody niet meer het speelgoed van zijn oude ’baasje’ Andy, die inmiddels volwassen is, maar van zijn zusje Bonnie. Als een nieuwe geliefd stuk speelgoed van Bonnie, Vorkie, wegloopt, besluit Woody hem te gaan zoeken. De film kreeg in Amerika, waar hij al deze week gaat draaien, alleen maar lyrische kritieken.</p><p>Oscar</p><p>Toy Story uit 1994 was een mijlpaal in de filmgeschiedenis; het was de eerste avondvullende computer-geanimeerde speelfilm ooit. Regisseur John Lasseter kreeg hier een speciale Oscar voor. De kwaliteit van de twee vervolgen bleef onverminderd hoog, oordeelden ook de critici; de drie films brachten wereldwijd 2 miljard dollar op.</p><p>Toy Story 4 is vanaf 26 juni in de Nederlandse bioscopen te zien.</p>
