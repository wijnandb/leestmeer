---
layout: post
title: "Justin Kluivert mist broertje Shane"
date: Mon, 03 Jun 2019 09:09:21 +0200
categories: 
- entertainment 
- opinie 
externe_link: "https://www.telegraaf.nl/sport/3681801/justin-kluivert-mist-broertje-shane"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/88b3c028-85ce-11e9-9ee6-0217670beecd.png"
---

<p class="intro">De stap naar Rome was voor Justin Kluivert in alles een grote. Hij woont voor het eerst op zichzelf in een wereldstad, ver van familie en vrienden, die wel geregeld langskomen, en zijn broertje Shane (11). Als het over de laatste gaat, verschijnt een twinkeling in de ogen.</p> <p>„Shane zie ik natuurlijk minder, hij speelt bij FC Barcelona, gaat daar naar school en heeft daar zijn eigen leven”, zegt Kluivert. „Of ik hem mis? Zeker weten, omdat ik hem weinig zie en we niet even wat kunnen doen. Maar gelukkig is hij oud genoeg, heeft hij nu z’n eigen telefoon en kunnen we in deze tijd facetimen en appen.”</p><p>Hij begint met trots te vertellen over de voetbalkwaliteiten van zijn kleine broertje, die eerder in de jeugd van Ajax en Paris Saint-Germain speelde. „Hij heeft echt veel kwaliteiten voor zo’n jonge jongen. Hij snapt het spelletje en heeft het in zich. Nu ik zelf wat ouder ben vind ik het mooi om te zien welke stappen hij onderneemt. Ik zal hem daarbij helpen met alles wat ik weet en heb meegemaakt, dat geldt ook voor mijn vader. Iets overgeven aan iemand van wie je houdt en die het zou kunnen redden. Dat is het allermooiste.”</p><p>„De belangrijkste les die ik meegeef? Luister naar wat trainers of ouderen zeggen”, meent Kluivert. „Ik deed dat zelf ook niet altijd goed en dat heeft me deels wel gemaakt tot wie ik ben, maar nu ik terugkijk hebben ze altijd gelijk gehad. Ik had nog nooit meegemaakt wat de trainers wel al hadden meegemaakt. Ze weten wat nodig is en geven niet voor niets bepaalde dingen aan.”</p><p>Hij hoopt zijn vader Patrick komend jaar vaker in Rome te zien. „Hij heeft het druk met zijn eigen dingetjes natuurlijk (assistent-bondscoach van Clarence Seedorf bij Kameroen, red.), maar volgend seizoen zal ik hem wat vaker zeggen om te komen. Hij is super trots op mij en blijft iemand waar ik naar opkijk en naar luister.”</p>
