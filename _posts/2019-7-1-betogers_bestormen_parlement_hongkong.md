---
layout: post
title: "Betogers bestormen parlement Hongkong"
date: Mon, 01 Jul 2019 09:11:31 +0200
category: buitenland
externe_link: "https://www.telegraaf.nl/nieuws/1557281581/betogers-bestormen-parlement-hongkong"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f8ba9cf6-9bdc-11e9-a14e-0255c322e81b.jpg"
---

<p class="intro">Betogers hebben geprobeerd het parlement van Hongkong te bestormen. Ze gebruikten onder meer een metalen wagentje als stormram en sloegen met stokken tegen de ramen.</p> <p>Volksvertegenwoordigers uit het prodemocratische kamp proberen de boze demonstranten tot bedaren te brengen. Een politicus waarschuwde volgens de lokale krant South China Morning Post dat een bestorming van het parlement ook slecht kan uitpakken voor betogers die niet gewelddadig zijn.</p><p>Demonstranten schreeuwden terug dat „jullie volksvertegenwoordigers nutteloos zijn”, schrijft de krant. In het pand van de zogeheten Legislative Council hebben zich agenten verschanst en ook elders in de stad stond de oproerpolitie maandag weer tegenover betogers.</p><p>Het is maandag precies 22 jaar geleden dat Groot-Brittannië de metropool teruggaf aan China. Hongkong heeft sindsdien een autonome status binnen de Volksrepubliek. Het kwam recentelijk tot massaprotesten in de miljoenenstad vanwege een omstreden wet die het uitleveren van verdachten aan China mogelijk maakt.</p>
