---
layout: post
title: "Jongetje overlijdt in zwembad Center Parcs Warminster"
date: Fri, 23 Aug 2019 10:51:18 +0200
category: buitenland
externe_link: "https://www.telegraaf.nl/nieuws/2017838821/jongetje-overlijdt-in-zwembad-center-parcs-warminster"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dbdff89e-c583-11e9-9a41-02d2fb1aa1d7.jpg"
---

<p class="intro">Een tragedie voor een gezin tijdens een vakantie in het Engelse Warminster. Daar overleed een jong kind terwijl hij aan het spelen was in een subtropisch zwemparadijs.</p> <p>Wanhopige medewerkers probeerden de jongen nog te reanimeren, maar dat mocht niet meer baten. Het slachtoffertje overleed afgelopen zaterdag. Volgens een getuige waren er op het moment van de tragedie meerdere gezinnen met jonge kinderen in het zwembad aanwezig. „Iedereen was erg overstuur en bezorgd”, vertelt de getuige aan The Sun UK. „Ik was geschokt en verrast dat Center Parcs geen enkele informatie over het incident naar buiten heeft gebracht.”</p><p>Privacy</p><p>Volgens The Sun overleed het jongetje nadat hij ziek werd terwijl hij in het water speelde. Center Parcs bevestigt het overlijden van het kind, maar kon geen verdere details geven. „In overeenstemming met de privacywensen van de familie in deze moeilijke tijd, zullen we geen verdere details of opmerkingen geven.”</p><p>Center Parcs heeft in het Verenigd Koninkrijk vijf verschillende vakantieparken.</p>
