---
layout: post
title: "Red Notice met Ryan Reynolds naar Netflix"
date: Tue, 09 Jul 2019 07:51:00 +0200
category: entertainment
externe_link: "https://www.telegraaf.nl/entertainment/1390675335/red-notice-met-ryan-reynolds-naar-netflix"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9e2da350-a20d-11e9-8785-0217670beecd.jpg"
---

<p class="intro">Netflix heeft groen licht gegeven om in 2020 te beginnen met de opnames van Red Notice, met Ryan Reynolds, Dwayne Johnson en Gal Gadot in de hoofdrollen. Dit meldt Deadline.</p> <p>Red Notice van filmregisseur Rawson Marshall Thurber was aanvankelijk ondergebracht bij Universal Pictures na een biedingenstrijd vorig jaar, waarbij Netflix destijds aan het kortste eind trok. Toen was al bekend dat Dwayne Johnson en Gal Gadot de hoofdrollen zouden krijgen.</p><p>Volgens Deadline ging Universal aarzelen toen Thurber zijn pitch had uitgewerkt tot een scenario met een budget. Thurber legde zijn plannen tien dagen geleden voor aan Netflix. De streamingdienst wil aan alle eisen van de filmmakers voldoen. Met een productiebudget van 130 miljoen dollar is dit de grootste speelfilmproductie voor Netflix tot nu toe.</p>
