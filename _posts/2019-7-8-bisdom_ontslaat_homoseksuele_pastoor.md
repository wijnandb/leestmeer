---
layout: post
title: "Bisdom ontslaat homoseksuele pastoor"
date: Mon, 08 Jul 2019 16:08:22 +0200
categories: 
- entertainment 
- opinie 
externe_link: "https://www.telegraaf.nl/nieuws/1150330791/bisdom-ontslaat-homoseksuele-pastoor"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/738b9f6c-a18b-11e9-834f-0218eaf05005.jpg"
---

<p class="intro">Het bisdom Haarlem-Amsterdam heeft de in opspraak geraakte pastoor Pierre Valkering van de Amsterdamse Vredeskerk vorige maand ontslagen. Dat staat in een brief die het parochiebestuur heeft geschreven aan de parochianen. De pastoor werd eerder geschorst, nadat hij tijdens de viering van zijn 25-jarig jubileum in een boek bekendmaakte dat hij homoseksueel is, wisselende seksuele contacten had en worstelde met een pornoverslaving.</p> <p>Volgens een woordvoerder heeft de bisschop destijds direct kenbaar gemaakt dat Valkering niet kon terugkeren bij zijn kerk „vanwege de onrust die is ontstaan en het feit dat hij hier vanaf zijn wijding al 25 jaar werkzaam is.” Het ontslag heeft niets te maken met de geaardheid van de pastoor, aldus de zegsman.</p><p>Voor een eventuele herbenoeming is echter wel een ’bezinningsperiode met begeleiding’ nodig, stelt het bisdom in een reactie. „De pastoor heeft echter tot nu toe geen initiatief genomen in de richting van een bezinningsperiode met begeleiding, waardoor er nog geen opening is voor een eventuele nieuwe benoeming.”</p><p>In de brief van het parochiebestuur staat verder dat Valkering tegen het ontslag in beroep kan gaan. Dit proces kan meerdere maanden duren en tot die tijd mag er geen nieuwe pastoor worden benoemd. Wel is inmiddels een waarnemer aangesteld.</p><p>Volgens het bisdom is ontslag van een pastoor „zeer gebruikelijk”, omdat daarna een nieuwe benoeming kan volgen. „In deze situatie ligt het uiteraard iets anders, omdat een nieuwe benoeming pas mogelijk is wanneer de suspensie is opgeheven, waartoe nu nog geen aanleiding is omdat ook de bezinningsperiode nog niet is begonnen. Dit betekent nu dus een ontslag als pastoor, nadrukkelijk niet als priester. Dat blijft hij.”</p>
