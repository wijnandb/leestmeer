---
layout: post
title: "Beachvolleybalduo Stubbe_Van Iersel strandt in achtste finales WK"
date: Thu, 04 Jul 2019 13:56:10 +0200
category: sport
externe_link: "https://nos.nl/l/2292014"
feature_image: "https://nos.nl/data/image/2019/06/30/560143/1008x567.jpg"
---

<p>Joy Stubbe en Marleen van Iersel zijn op het WK beachvolleybal uitgeschakeld in de achtste finales. De Nederlandse vrouwen kwamen tekort tegen het favoriete Amerikaanse duo Hughes/Summer: 0-2 (14-21, 19-21).</p>
<p>Vooraf leek een stunt wel degelijk tot de mogelijkheden te behoren. In Hamburg waren Stubbe en Van Iersel namelijk goed in vorm. Ze verloren in de poule geen wedstrijd en rekenden woensdag nog zonder problemen af met Scheinder/Bieneck uit het gastland.</p>
<p>Sara Hughes en Summer Ross waren in de achtste finale echter van een andere orde. Het tweetal uit de USA staat elfde op de wereldranglijst, de Nederlanders twintig plekken lager. Dat was ook op het zand te zien.</p>
<p>Achterstand</p>
<p>Al vanaf het eerste moment keken Stubbe en Van Iersel tegen een achterstand aan. Die werd in de eerste set alleen maar groter (14-21). In de tweede set kon het Nederlandse koppel lang mee, maar een stunt of zelfs een voorsprong zat er niet in.</p>
<p>Later vandaag proberen Sanne Keizer en Madelein Meppelink bij de vrouwen door te dringen tot de kwartfinales. Alexander Brouwer en Robert Meeuwsen spelen vanavond voor een plek in de achtste finales in het mannentoernooi.</p>
