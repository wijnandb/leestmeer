---
layout: post
title: "Angelina Jolie brengt zoon naar Koreaanse universiteit"
date: Wed, 21 Aug 2019 21:18:00 +0200
categories: 
- entertainment 
- gossip 
externe_link: "https://www.telegraaf.nl/entertainment/930977614/angelina-jolie-brengt-zoon-naar-koreaanse-universiteit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e681bb66-c448-11e9-9a41-02d2fb1aa1d7.jpg"
---

<p class="intro">Maddox Jolie-Pitt, de oudste zoon van Angelina Jolie en Brad Pitt, is begonnen aan de Yonsei Universiteit in Zuid-Korea. De tiener werd op zijn eerste collegedag hoogstpersoonlijk bij de universiteit afgezet door moeder Jolie, zo blijkt uit foto’s van People.</p> <p>Op een van de foto’s is te zien dat de twee samen aankomen op de campus in Seoul waar Maddox (18) biochemie gaat studeren. Moeder en zoon namen een kijkje op het universiteitsterrein en werden door een groepje medewerkers rondgeleid langs de collegezalen.</p><p>Maddox werd toegelaten tot meerdere universiteiten maar koos ervoor om naar Yonsei te gaan, naar verluidt een van de beste van het land. Hij zou grote interesse hebben in de Koreaanse cultuur, en zou zelfs de Koreaanse taal aan het leren zijn. Angelina liet eerder al weten ’ontzettend trots’ te zijn op haar zoon. „Ik kijk uit naar alles wat hij gaat doen”, zei ze destijds.</p>
