---
layout: post
title: "Ook streekvervoer staakt op 28 mei voor beter pensioen"
date: Wed, 15 May 2019 18:08:39 +0200
category: nieuws
externe_link: "https://nos.nl/l/2284791"
feature_image: "https://nos.nl/data/image/2019/05/15/550170/1008x567.jpg"
---

<p>In grote delen van het land doet ook het streekvervoer mee aan de ov-staking op dinsdag 28 mei. De werknemers leggen het werk neer voor een beter pensioen, waardoor op veel plekken vrijwel geen bussen of treinen rijden.</p>
<p>Alleen in Utrecht (Keolis en Qbuzz), op de Veluwe (Keolis), in de Achterhoek en Rivierenland (Arriva) en in Lelystad en omgeving (Connexxion) rijdt het ov zoals gepland. Al het andere streekvervoer ligt over twee weken een dag stil.</p>
<p>"We vinden het vervelend voor reizigers, maar we doen dit ook voor hen. Voor een goed pensioen voor iedereen. Het is tijd dat het kabinet over de brug komt", zegt bestuurder Brigitta Paas van FNV Streekvervoer.</p>
<h2>Pensioenactiedag</h2>
<p>Vorige week werd al bekend dat medewerkers van de NS en het stadsvervoer in Amsterdam, Rotterdam en Den Haag op 28 mei de hele dag staken.</p>
<p>Vakbonden roepen mensen die in andere sectoren werken op om ook op woensdag 29 mei het werk neer te leggen. Dan is er een zogeheten pensioenactiedag.</p>
<h2>Onderhandelingen</h2>
<p>Eind vorig jaar mislukte het overleg tussen het kabinet, de vakbonden en de werkgevers over een nieuw pensioenstelsel. De bonden komen daarom in actie. Ze willen dat de AOW-leeftijd wordt bevroren, dat pensioenen ge√Øndexeerd worden en dat de negatieve gevolgen van de overgang naar een nieuw stelsel worden opgevangen.</p>
<p>Op maandag 18 maart waren er ook al acties in de bouw, de metaalsector, bij de NS en het stadsvervoer, maar na de aanslag in een tram in Utrecht werd die stakingsdag afgebroken.</p>
