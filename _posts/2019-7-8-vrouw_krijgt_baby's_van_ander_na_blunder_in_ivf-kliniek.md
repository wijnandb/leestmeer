---
layout: post
title: "Vrouw krijgt baby's van ander na blunder in ivf-kliniek"
date: Mon, 08 Jul 2019 06:40:25 +0200
category: nieuws
externe_link: "https://nos.nl/l/2292538"
feature_image: "https://nos.nl/data/image/2019/07/08/561961/1008x567.jpg"
---

<p>Een Amerikaans echtpaar klaagt een ivf-kliniek aan na een blunder met een vruchtbaarheidsbehandeling. De vrouw beviel van twee baby's die geen kinderen van haar bleken te zijn. Het paar moest ze daarom afstaan.</p>
<p>De man en vrouw begonnen vorig jaar een ivf-behandeling van zo'n 100.000 dollar omdat zwanger raken via de natuurlijk weg niet lukte. Na een mislukte poging resulteerde dat in een succesvolle zwangerschap van een tweeling.</p>
<p>Het stel was verbaasd toen bij een echo bleek dat het om twee jongetjes ging, omdat volgens de ivf-arts vier van hun vijf bevruchte embryo's meisjes waren. De kliniek liet echter weten dat een echo nooit helemaal vertrouwd kon worden.</p>
<h2>Niet Aziatisch</h2>
<p>Bij de bevalling in september bleek het echter wel degelijk te gaan om twee jongetjes. Bovendien waren beide kinderen niet Aziatisch, terwijl de vrouw dat wel was.</p>
<p>Een dna-test wees uit dat de kinderen inderdaad geen familie waren van het echtpaar, en ook niet eens van elkaar. Door een blunder had de kliniek twee embryo's van twee andere paren bij de vrouw geplaatst. De kinderen gingen daarop naar hun biologische ouders.</p>
<p>Het echtpaar weet nog steeds niet wat er is gebeurd met hun eigen embryo's. Ze eisen een onbekend geldbedrag voor het leed dat hun is aangedaan.</p>
