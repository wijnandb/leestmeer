---
layout: post
title: "Van Emden wint proloog ZLM Tour"
date: Wed, 19 Jun 2019 21:02:21 +0200
category: sport
externe_link: "https://www.telegraaf.nl/sport/162546479/van-emden-wint-proloog-zlm-tour"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ca790328-92cc-11e9-a20b-02d2fb1aa1d7.jpg"
---

<p class="intro">Jos van Emden is de eerste leider in de rittenkoers ZLM Tour dankzij de winst van de proloog.</p> <p>De 34-jarige specialist van Jumbo-Visma legde het parcours van 6,8 kilometer door Yerseke het snelst af: 7.54,47. Voor Van Emden is het zijn eerste individuele zege sinds de Giro d’Italia van 2017, waar hij de afsluitende tijdrit won.</p><p>Jumbo-Visma domineerde het podium, want Van Emdens ploeg- en landgenoot Mike Teunissen werd tweede in 7.56,17 en Tony Martin uit Duitsland noteerde de derde tijd: 7.56,61.</p><p>„Het gevoel was goed en ik heb echt op de limiet moeten rijden. Mike had een goede tijd neergezet en dan weet je dat je het nergens kan laten liggen en overal net wat harder moet rijden. Met Tony na mij was ik er ook niet gerust op. Maar als je dan toch geklopt moet worden dan het liefst door een ploeggenoot”, aldus Van Emden.</p><p>„Het is mooi dat we hier het volledige podium bezetten. Voor de rest van de week hebben wij een mooie uitgangspositie en meerdere troeven om uit te spelen. Ik heb klassementsambities, maar het belangrijkste is dat we het uiteindelijk binnen de ploeg houden.”</p><p>Van Emden begint donderdag in de gele leiderstrui aan de eerste etappe, van het Belgische Bredene naar Heinkenszand in Zeeland. De ZLM Tour, terug op de kalender, eindigt zondag in Tilburg. In totaal rijden de renners tijdens de ZLM Tour ruim 714 kilometer door Zeeland, Limburg en Brabant en een stukje door België.</p>
