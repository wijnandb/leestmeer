---
layout: post
title: "Eerste homohuwelijken voltrokken in Taiwan"
date: Fri, 24 May 2019 08:38:54 +0200
category: buitenland
externe_link: "http://feeds.nos.nl/~r/nosnieuwsbuitenland/~3/DEgl87ZVQZU/2286072"
feature_image: "https://nos.nl/data/image/2019/05/24/552169/1008x567.jpg"
---

<p>In Taiwan zijn vanochtend de eerste homohuwelijken voltrokken. De eerste huwelijksakte werd in hoofdstad Taipei ondertekend.</p>
<p>Vorige week ging het Taiwanese parlement akkoord met een wetsvoorstel waardoor stellen van hetzelfde geslacht met elkaar kunnen trouwen. Daarmee werd Taiwan de eerste plek in AziÃ« waar het homohuwelijk werd gelegaliseerd.</p>
<p>Na hun huwelijk vertelden verschillende stellen hoe gelukkig ze nu zijn.</p>
<p>Vandaag is de eerste dag dat stellen kunnen trouwen. In Taipei waren Shane Lin en Marc Yuan vanochtend de eersten die hun huwelijksakte ondertekenden. Dat gebeurde in het bijzijn van veel pers. Vermoedelijk volgen vandaag nog zo'n 300 stellen, ongeveer de helft daarvan in Taipei.</p>
<p>De legalisering van het homohuwelijk in Taiwan volgde op een besluit van het hooggerechtshof, dat in 2017 oordeelde dat homo's moeten kunnen trouwen. De regering kreeg de opdracht daar binnen twee jaar voor te zorgen. Een week voordat de deadline van het hooggerechtshof zou verstrijken, kwam de wet er.</p><img src="http://feeds.feedburner.com/~r/nosnieuwsbuitenland/~4/DEgl87ZVQZU" height="1" width="1" alt=""/>
