---
layout: post
title: "Galapagos blikvanger op groen Damrak"
date: Mon, 15 Jul 2019 16:03:47 +0200
categories: 
- financieel 
- koersen 
externe_link: "https://www.telegraaf.nl/financieel/1917415023/galapagos-blikvanger-op-groen-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b3ac1210-a709-11e9-81c2-0218eaf05005.jpg"
---

<p class="intro">De aandelenbeurs in Amsterdam stond maandag op winst, net als de beurzen elders in Europa. Op het Damrak was biotechnologiebedrijf Galapagos een absolute uitblinker, dankzij een megadeal met samenwerkingspartner Gilead Sciences.</p> <p>De AEX-index op Beursplein 5 noteerde in de middaghandel 0,4 procent hoger op 569,42 punten. De MidKap won 0,6 procent tot 805,66 punten. De beurzen in Londen en Frankfurt stegen 0,4 procent, Parijs ging een fractie omhoog.</p><p>Galapagos maakte een sprong van ruim 17 procent in de AEX naar de hoogste koers ooit. Het Amerikaanse farmaconcern Gilead koopt inzage en toegang tot de huidige en toekomstige onderzoeks- en klinische programma's van het bedrijf, maar doet de komende tien jaar geen overnamebod op de biotechnoloog. Ook vergroot Gilead zijn aandelenbelang. Gilead betaalt direct bijna 4 miljard dollar en investeert 1,1 miljard dollar in aandelen Galapagos. Daarmee groeit de deelneming van 12,3 procent naar 22 procent.</p><p>Dalers</p><p>Verzekeraar Aegon en tankopslagbedrijf Vopak waren de grootste dalers onder de hoofdfondsen met verliezen tot 0,9 procent. In de MidKap ging kabel- en telecomconcern Altice Europe aan kop met een plus van 3,8 procent. Bodemonderzoeker Fugro sloot de rij met een min van bijna 2 procent.</p><p>In Brussel leverde AB InBev 1 procent in. 's Werelds grootste bierbrouwer brengt zijn Aziatische divisie voorlopig niet naar de beurs. De aanstaande beursgang van Budweiser Brewing Company (BBC) stond voor 19 juli op de rol en zou bijna 10 miljard dollar opleveren.</p><p>Boeing</p><p>De Franse automaker PSA Peugeot CitroÃ«n klom 1,1 procent in Parijs na publicatie van de verkoopcijfers over de eerste jaarhelft. Vliegtuigbouwer Airbus steeg 1,1 procent. Volgens zakenkrant The Wall Street Journal blijft de geplaagde 737 MAX van de Amerikaanse rivaal Boeing nog tot minstens 2020 aan de grond.</p><p>De euro noteerde op 1,1267 dollar tegenover 1,1255 dollar op vrijdag. De prijs van een vat Amerikaanse olie zakte 0,2 procent tot 60,11 dollar. Brentolie werd iets duurder op 66,77 dollar per vat.</p>
