---
layout: post
title: "Moody's negatiever over Hema"
date: Wed, 29 May 2019 19:10:21 +0200
categories: 
- financieel 
- koersen 
externe_link: "https://www.telegraaf.nl/financieel/3667935/moody-s-negatiever-over-hema"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5312bf6a-8235-11e9-b1d9-0218eaf05005.jpg"
---

<p class="intro">Kredietbeoordelaar Moody's is negatiever gestemd over warenhuisketen Hema. Moody's verlaagde zijn vooruitblik voor de kredietwaardigheid van Hema van stabiel naar negatief, wat betekent dat er op termijn een afwaardering van de kredietstatus van het winkelbedrijf kan komen. Die rating staat nu op B3.</p> <p>Moody's stelt dat de verlaging van de outlook samenhangt met de verslechterende operationele prestaties van Hema en de verwachting van aanhoudend moeizame marktomstandigheden in de komende twaalf tot achttien maanden. Daarbij wijst Moody's op de felle concurrentie, afzwakkende economische groei en stijgende kosten, die druk blijven uitoefenen op de winst en kasstroom.</p><p>Hema is niet beursgenoteerd, maar wel actief op de obligatiemarkt en daarom wordt het bedrijf gevolgd door kredietbeoordelaars. Hema werd vorig jaar overgenomen van de Britse investeerder Lion Capital door investeringsmaatschappij Ramphastos van zakenman Marcel Boekhoorn. Een overnamebedrag is nooit officieel bekendgemaakt.</p>
