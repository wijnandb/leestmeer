---
layout: post
title: "Succesvolle rentree Herlings na gebroken voet"
date: Thu, 30 May 2019 16:46:24 +0200
category: sport
externe_link: "https://www.telegraaf.nl/sport/3670607/succesvolle-rentree-herlings-na-gebroken-voet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/42ef760c-8300-11e9-bfff-0255c322e81b.jpg"
---

<p class="intro">Motorcrosser Jeffrey Herlings heeft een succesvolle rentree gemaakt. De 24-jarige regerend wereldkampioen won donderdag de eerste manche van de Dutch Masters of MX in Rhenen in de 500cc-klasse.</p> <p>Het was voor Herlings de eerste race sinds het trainingsongeluk in januari waarbij hij een breuk in zijn rechtervoet opliep.</p><p>De Brabander bleef de Litouwer Arminas Jasikonis bijna twee seconden voor. De Fransman Romain Febvre kwam op negen seconden van Herlings als derde over de streep. Glenn Coldenhoff kwam als zesde binnen.</p><p>In de tweede manche eindigde Herlings als vierde en ging de zege naar Febvre. De Fransman pakte daarmee ook de eindzege in Rhenen. Herlings werd derde bij zijn rentree.</p><p>De revalidatie duurde lang omdat het volgens de motorcrosser een lelijke breuk was. „Er waren twee botten verbrijzeld in mijn voet”, zei hij bij NOS. De race in Rhenen ziet hij als een training, een warming-up. „Ik heb acht, negen maanden geen race gereden en moet oefenen nu.”</p><p>Herlings veroverde vorig jaar met overmacht de wereldtitel in de MXGP. Door de voetbreuk kon hij dit seizoen tot nu toe niet in actie komen en heeft hij prolongatie van de titel uit zijn hoofd moeten zetten. Herlings wil ook nog dit weekend in actie komen bij de ADAC MX Masters Series in Oostenrijk. Na het weekend beslist hij of hij fit genoeg is om te kunnen starten bij de Grote Prijs van Rusland in de MXGP op 9 juni.</p>
