---
layout: post
title: "Trump wil niet langer samenwerken met Britse ambassadeur"
date: Mon, 08 Jul 2019 21:09:37 +0200
category: nieuws
externe_link: "https://nos.nl/l/2292655"
feature_image: "https://nos.nl/data/image/2019/07/08/562137/1008x567.jpg"
---

<p>President Trump kon het toch niet laten: hij stuurde een tweet over de Britse ambassadeur waarin hij zegt dat de VS niet langer met hem wil samenwerken.</p>
<p>De Britse ambassadeur Kim Darroch had Trump "lomp" en "onbekwaam" genoemd in gelekte memo's. Ook schreef hij over de regering van Trump: "We denken niet dat deze regering ooit normaal wordt; minder disfunctioneel, minder onvoorspelbaar, minder gespleten, minder lomp en onbekwaam."</p>
<p>Trump reageerde daar in eerste instantie laconiek op. "We zijn geen grote fans van hem", zei Trump in korte opmerkingen tegen journalisten. "Ik kan meer over hem zeggen, maar dat laat ik maar."</p>
<p>Uiteindelijk twitterde hij dus toch over Darroch en gaf tegelijkertijd premier May een veeg uit de pan. "Wat een zooitje heeft ze er van gemaakt. Ik heb haar gezegd hoe het zou moeten, maar ze besloot een andere weg te kiezen", twitterde Trump. "Gelukkig voor het geweldige Verenigd Koninkrijk krijgen ze binnenkort een nieuwe premier."</p>
