---
layout: post
title: "Empire stopt na komend seizoen"
date: Mon, 13 May 2019 16:46:30 +0200
categories: 
- entertainment 
- opinie 
externe_link: "https://www.telegraaf.nl/entertainment/3580224/empire-stopt-na-komend-seizoen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/39d6f8c6-758e-11e9-ae89-0255c322e81b.jpg"
---

<p class="intro">De Amerikaanse serie Empire stopt na komend seizoen. Dat meldden Amerikaanse media maandag op basis van een bericht van zender Fox. Empire was afgelopen maanden veel in het nieuws door acteur Jussie Smollett, die de spil vormde in een - al dan niet door hem zelf opgezette - mishandelingszaak.</p> <p>Begin deze maand werd nog bekendgemaakt dat er een zesde seizoen van de serie komt. Dat blijkt nu het laatste. Fox meldde toen dat Jamal Lyon, het personage van Jussie Smollett, daarin niet te zien zou zijn. De acteur werd uit de serie geschreven nadat hij werd verdacht van het doen van een valse aangifte van mishandeling.</p><p>De optie op een verlenging van zijn contract werd wel gelicht, waardoor de deur voor een terugkeer op een kier bleef staan. Dat tot genoegen van veel van zijn collega’s; waar Fox huiverig was om Smollett te laten terugkeren, namen zijn mede-acteurs het voor hem op. Zij vroegen om zijn comeback. De aanklager had alle aanklachten tegen de acteur ingetrokken.</p><p>Hiphop-ster</p><p>Wat het beëindigen van de serie voor een mogelijke terugkeer van Smollett betekent, is onduidelijk. „We zijn blij dat de serie stopt met een knal”, zei het hoofd van Fox’ entertainmentafdeling tegen Amerikaanse media. Ze noemde zes seizoenen „een vrij opmerkelijke looptijd” voor een Amerikaanse serie. Empire kampte de laatste seizoenen met dalende kijkcijfers.</p><p>Empire is een drama over hiphop-ster Lucious Lyon, gespeeld door Terrence Howard, zijn familie en zijn entertainmentbedrijf. De vrouwelijke hoofdrol is voor actrice Taraji P. Henson.</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
