---
layout: post
title: "Mazelenuitbraak op Urk"
date: Tue, 25 Jun 2019 10:43:10 +0200
categories: 
- entertainment 
- opinie 
externe_link: "https://www.telegraaf.nl/nieuws/1456511066/mazelenuitbraak-op-urk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/64984184-972e-11e9-8c63-0217670beecd.jpg"
---

<p class="intro">Op Urk zijn de mazelen uitgebroken. Volgens de GGD is de besmettelijke ziekte bij één volwassene en negen kinderen vastgesteld. De vaccinatiegraad is extreem laag ten opzichte van het landelijke gemiddelde in het orthodox christelijke vissersdorp.</p> <p>De GGD onderzoekt of het nodig is om de mensen die in contact zijn geweest met besmette patiënten in te enten of antistoffen toe te dienen. Het gaat dan in eerste instantie om kwetsbare groepen, zoals baby’s, zwangere vrouwen en mensen met een verminderd afweersysteem.</p><p>Kinderen die meedoen aan het rijksvaccinatieprogramma worden ingeënt tegen mazelen, maar op Urk ligt de vaccinatiegraad volgens de laatste meting van het RIVM rond de 54 procent. Dat percentage staat in schril contrast met het landelijk gemiddelde dat op 92,9 procent ligt. In het orthodox christelijke vissersdorp geloven veel mensen dat God beschikt over leven en dood en dat vaccinaties daarom ongeoorloofd zijn.</p><p>Er is echter geen reden tot al te grote zorg, aldus een woordvoerder van het RIVM. De besmette Urkers maken deel uit van twee gezinnen die nauw contact hebben met elkaar, waardoor de kwestie vooralsnog redelijk geïsoleerd is. „Het is dus geen uitbraak.” De GGD raadt iedereen die zich niet lekker voelt en vlekjes op de huid krijgt, de huisarts te raadplegen.</p><p>Bij mazelen treedt er groepsbescherming op als 95 procent of meer mensen hun inenting hebben gehaald.</p>
