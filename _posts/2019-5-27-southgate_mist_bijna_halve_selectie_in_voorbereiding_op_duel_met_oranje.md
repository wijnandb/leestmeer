---
layout: post
title: "Southgate mist bijna halve selectie in voorbereiding op duel met Oranje"
date: Mon, 27 May 2019 09:23:34 +0200
category: sport
externe_link: "https://nos.nl/l/2286485"
feature_image: "https://nos.nl/data/image/2019/05/27/552833/1008x567.jpg"
---

<p>De successen van de Engelse clubs in de Europese toernooien zadelen bondscoach Gareth Southgate met flinke problemen op. Hij mist in de voorbereiding op het duel met Oranje zowat zijn halve selectie.</p>
<p>Met Chelsea-Arsenal (Europa League) en Tottenham Hotspur-Liverpool (Champions League) komen voor het eerst in de historie alle finalisten uit één land.</p>
<p>"Voor onze jonge spelers is het geweldig dat ze zulke wedstrijden kunnen spelen, waarin veel op het spel staat. Daar gaan wij in de toekomst van profiteren", aldus Southgate. "Maar voor nu is het wel een tikkeltje gecompliceerd..."</p>
<h2>Tien internationals op pad</h2>
<p>Tijdens de finale van de Europa League valt de schade voor Southgate nog wel mee, als alleen Ross Barkley namens Chelsea naar Bakoe afreist. De selecties van Liverpool (drie) en Tottenham (zes) herbergen liefst negen internationals voor de Champions League-finale van 1 juni in Madrid.</p>
<p>"Daar moeten we mee omgaan, dat is voor de spelers ook een les. We staan als ploeg voor een flinke uitdaging", meent Southgate.</p>
<p>Southgate hoopt de volledige selectie volgende week maandag tot zijn beschikking te hebben. Engeland en Nederland treffen elkaar drie dagen later (6 juni) in Guimarães tijdens de halve finale van de Nations League.</p>
