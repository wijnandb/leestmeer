---
layout: post
title: "Sport Kort - Van der Mark pakt eerste seizoenszege WK superbike"
date: Sun, 09 Jun 2019 19:02:00 +0200
category: sport
externe_link: "https://www.telegraaf.nl/sport/88753648/sport-kort-van-der-mark-pakt-eerste-seizoenszege-wk-superbike"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ed327e44-8af2-11e9-aada-0255c322e81b.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>21.48 uur: BMX'ers Niek Kimmann en Laura Smulders hebben een succesvol wereldbekerweekeinde in Frankrijk achter de rug. Kimmann won in Saint-Quentin-en-Yvelines zowel de vijfde race op zaterdag als de zesde wedstrijd op zondag. Smulders veroverde zaterdag goud en pakt een dag later zilver achter de Française Valentino Manon.</p><p>20.29 uur: De Nederlandse waterpolosters hebben de World League Super Final in Boedapest afgesloten op de vierde plaats. In de strijd om het brons was Rusland de betere ploeg: 7-10. De periodestanden waren 2-3 2-1 2-4 1-2. Maud Megens, Iris Wolves, Sabrina van der Sloot (allen twee) en Ilse Koolhaas brachten de Nederlandse treffers op hun naam.</p><p>19.02 uur: De Nederlandse volleybalmannen hebben in de European Golden League opnieuw van Spanje gewonnen. Het team van bondscoach Roberto Piazza was in Koog aan de Zaan met 3-2 te sterk: 25-15, 25-23, 22-25, 20-25, 15-11. Eind mei stonden Spanje en Nederland in Soria al tegenover elkaar en ook toen won Oranje met 3-2.</p><p>18.31 uur: De 470-zeilsters Afrodite Zegers en Lobke Berkhout hebben op de slotdag van de wereldbekerfinale in Marseille geen medaille kunnen afdwingen. Het Nederlandse duo ging in de medalrace te vroeg van start. Ze moesten een strafrondje draaien en verloren daardoor de aansluiting met de rest van het veld. De tiende en laatste plek in de finale was onvermijdelijk. Zegers en Berkhout zakten van de vijfde naar de achtste plaats in het eindklassement, dat door het Franse duo Camille Lecointre/Aloise Retornaz werd gewonnen.</p><p>17:34 uur: Wielerploeg Deceuninck - Quick-Step heeft Hammer Limburg gewonnen, de tweede wedstrijd uit de Hammer Series. De Belgische ploeg was op elk onderdeel de beste. Met het Belgische supertalent Remco Evenepoel had het team vrijdag de klimkoers gewonnen en zaterdag haalde Deceuninck mede dankzij de Nederlander Fabio Jakobsen de meeste punten in de sprintkoers.</p><p>17:06 uur: Motorcrosser Jeffrey Herlings is bij de Grand Prix van Rusland in de MXGP als vierde en zevende geëindigd. Het was het eerste optreden van de Nederlandse wereldkampioen in de hoogste motorsportklasse dit jaar. Herlings liep bij een trainingsongeval in januari een voetbreuk op en moest maanden revalideren. Omdat hij een groot deel van het seizoen gemist heeft zit titelprolongatie er normaal gesproken niet in.</p><p>16:54 uur: Sparta Rotterdam kan in de eerste weken van de voorbereiding op het nieuwe seizoen niet beschikken over Lars Veldwijk. De spits van de naar de eredivisie gepromoveerde club is opgenomen in de definitieve selectie van Zuid-Afrika voor de Afrika Cup in Egypte. Zuid-Afrika begint het toernooi op 24 juni met een wedstrijd tegen Ivoorkust. Marokko en Namibië zijn de andere opponenten van Zuid-Afrika in de poulefase. Veldwijk, aanvoerder van Sparta, speelde tot dusverre twee interlands.</p><p>16:40 uur: Michael van der Mark heeft zonder bij de WK Superbike zijn eerste overwinning van het seizoen behaald in Jerez de la Frontera. De Nederlander startta vanaf de derde plaats, maar nam al snel de tweede stek over, omdat WK-leider Alvaro Bautista onderuit ging. Vervolgens pakte de Rotterdammer ook Jonathan Rae. Van der Mark hield zijn leiderspositie tot aan het eind van de race vast, die overigens twee rondes eerder tot een einde kwam. De rode vlag werd gezwaaid, doordat er teveel gravel op het circuit lag.</p><p>16:22 uur: Maurits Lammertink is er net niet in geslaagd voor de tweede keer in zijn loopbaan de Ronde van Luxemburg te winnen. De Nederlander van Roompot-Charles begon de vierde en laatste etappe als naaste belager van klassementsleider Jésus Herrada. Maar de Spanjaard van Cofidis slaagde er niet alleen in zijn positie te verdedigen, hij won zelfs de rit die eindigde met een sprint bergop in Luxemburg-stad.</p><p>15:06 uur: Schoonspringster Celine van Duijn is als derde geëindigd op 10-metertoren bij de Grand Prix in Madrid. De Europees kampioene van Edinburgh 2018 kwam tot een puntentotaal van 307,65. Dit seizoen scoorde ze nog niet zo hoog. De winst was voor de Chinese Zhang Minjie: 336,15. Het zilver ging naar de Japanse Matsuri Arai met 332,60 punten.</p><p>14:57 uur: De vier hoofdbanen op Roland Garros zijn volgend jaar voorzien van een lichtinstallatie. Daardoor hoeven de partijen 's avonds niet meer onderbroken te worden vanwege invallende duisternis. Dat maakte de organisatie bekend op de slotdag. In 2021 zijn alle wedstrijdbanen voorzien van kunstlicht. Normaliter worden de partijen die nog bezig zijn rond 21:30 uur onderbroken, vaak tot ongenoegen van toeschouwers en de spelers zelf.</p><p>14:50 uur: Wereldatletiekbond IAAF houdt voorlopig vast aan de schorsing van de Russische atletiekbond. Dat is tijdens een bestuursvergadeirng in Monaco besloten. Het Franse persbureau AFP meldde zaterdag al dat de sanctie, die al vier jaar loopt, gehandhaafd blijft. Een dag later volgde de officiële bevestiging. De schorsing werd in 2015 opgelegd nadat een groot dopingschandaal in de Russische sport aan het licht was gekomen. Ook het Russische antidopingbureau Rusada werd geschorst wegens betrokkenheid bij systematische en door de staat ondersteunde dopingnetwerken. WADA, het internationale antidopingbureau, hief in januari die schorsing op na volledige inzage in de gegevens van het gewraakte dopinglab in Moskou.</p><p>13:32 uur: Tennissters Timea Babos en Kristina Mladenovic hebben op Roland Garros de titel veroverd in het vrouwendubbelspel. De Hongaarse en Française waren in de finale te sterk voor het Chinese duo Duan/Zheng: 6-2 en 6-3.</p><p>10.45 uur: De Jamaïcaanse atlete Elaine Thompson is al niet meer de snelste vrouw dit jaar op de 100 meter. Nadat Thompson donderdag in Rome tot 10,89 was gekomen doken daar twee atletes onder. Haar landgenote en tweevoudig olympisch kampioene Shelly-Ann Fraser-Pryce liep in Kingston naar een tijd van 10,88. De 19-jarige Amerikaanse Sha'Carri Richardson verraste met een tijd van 10,75 bij de universiteitskampioenschappen van haar land in Austin.</p><p>09.11 uur: Golfster Anne van Dam staat ook na de tweede ronde in de top tien van het LPGA Classic-golftoernooi in het Amerikaanse Galloway. De Nederlandse was uitstekend begonnen met een openingsronde van 66 slagen, 5 onder par. Op de tweede dag kwam Van Dam tot 70 slagen, één slag onder het baangemiddelde. Met een totaal van 136 slagen deelt ze de negende plaats.</p>
