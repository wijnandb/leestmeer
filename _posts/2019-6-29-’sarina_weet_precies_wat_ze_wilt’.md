---
layout: post
title: "’Sarina weet precies wat ze wilt’"
date: Sat, 29 Jun 2019 06:05:00 +0200
categories: 
- sport 
- voetbal 
externe_link: "https://www.telegraaf.nl/sport/1847121758/sarina-weet-precies-wat-ze-wilt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/72e5b44c-9a2b-11e9-a281-0218eaf05005.jpg"
---

<p class="intro">Ole Tobiasen omschrijft Sarina Wiegman als een trainer die precies weet wat ze wil en heel doelgericht te werk gaat. In 2016 werkte hij als hoofdcoach van Jong Sparta samen met de huidige bondscoach van de Oranje Leeuwinnen. „Het is mooi om te zien hoe Sarina na het gewonnen EK van 2017 nu ook op het WK succesvol is met de nationale ploeg.”</p> <p>Tobiasen, tegenwoordig assistent-trainer bij Almere City FC, is benieuwd waar de lat ligt voor de inmiddels 49-jarige Wiegman. Of zij wellicht de eerste vrouwelijke coach in het Nederlands betaald voetbal kan worden? „Een interessante vraag. Ziet zij het bondscoachschap als het hoogst haalbare? Wil ze wellicht aan de slag bij een internationale topclub in het vrouwenvoetbal, zoals Olympique Lyon of Barcelona? Of ambieert ze de stap naar het mannenvoetbal? Ik ken Sarina als een gedreven vrouw die goed weet wat ze wil. Daarom ben ik vooral benieuwd wat ze zelf nastreeft.”</p><p>Wiegman heeft volgens Tobiasen een enorme drive om haar doelstellingen te behalen. „Toen ik bij Sparta met haar samenwerkte, was Sarina al betrokken bij de vrouwen van Oranje. Ik denk dat het een goede stap voor haar geweest is om bondscoach te worden. Het vrouwenvoetbal in Nederland heeft flinke sprongen gemaakt. Dat is begonnen onder Vera Pauw en die groei heeft zich doorgezet. Ik denk dat de nationale ploeg onder leiding van Sarina weer een volgende stap heeft gezet.”</p><p>Lees de hele reportage over Sarina Wiegman in De Telegraaf/Telesport van zaterdag 29 juni:</p>
