---
layout: post
title: "Arnhem blundert met Waalbrug op Songfestivalbus"
date: Wed, 10 Jul 2019 16:00:24 +0200
category: entertainment
externe_link: "https://www.telegraaf.nl/entertainment/629768866/arnhem-blundert-met-waalbrug-op-songfestivalbus"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/21acf448-a31b-11e9-9b17-0255c322e81b.jpg"
---

<p class="intro">Arnhem is een van de vijf steden die in de race is om het Songfestival in 2020 te organiseren. Met een bus vertrok Ahmed Marcouch woensdag in stijl naar Hilversum om het bidbook aan te bieden. Maar op de bus is een pijnlijke fout zichtbaar...</p> <p>Naast de tekst ’Welkom in Arnhem’ is namelijk de Nijmeegse Waalbrug te zien in plaats van de Arnhemse John Frostbrug. De witte brug op de bus heeft namelijk twee bogen, net zoals de Waalbrug en niet één boog, zoals de John Frostbrug.</p><p>De gemeente laat aan Omroep Gelderland weten dat de zaak wordt onderzocht. Een woordvoerder schrijft op Twitter: „Deze afbeelding lijkt inderdaad wel op de Waalbrug. Laten we het zien als symbool voor het feit dat we het Songfestival als kans zien voor de hele regio.”</p><p>Het is niet de eerste keer dat de twee beroemde bruggen door elkaar worden gehaald. Een Nijmeegse vestiging van Starbucks gebruikte ooit op een mok de brug uit Arnhem in plaats van die uit de eigen stad.</p>
