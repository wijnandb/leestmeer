---
layout: post
title: "Het weerbericht van woensdag 10 juli: wisselvallig, kans op buien neemt toe"
date: Tue, 09 Jul 2019 20:07:33 GMT
category: nieuws
externe_link: "https://www.volkskrant.nl/nieuws-achtergrond/het-weerbericht-voor-woensdag-10-juli-wisselvallig-weer-op-komst~bf69f2a4/"
feature_image: "https://images4.persgroep.net/rcs/8g_-fMLabJfwPy48e6pu6vo08uw/diocontent/120004749/_crop/28/0/1045/1044/_fill/320/320?appId=93a17a8fd81db0de025c8abd1cca1279&quality=0.85"
---

De komende dagen wordt het weerbeeld wisselvalliger. De kans op buien neemt toe. Vooral vrijdag kunnen er een paar stevige buien vallen die de natuur goed zullen doen. De neerslag­hoeveelheden zullen van plek tot plek sterk variëren. Woensdag valt er ook wat neerslag, maar dat zijn slechts geringe hoeveelheden. Vanuit het westen neemt de bewolking toe en rond de middag kan in het westen wat regen vallen. In het zuidoosten is dan nog een waterig zonnetje mogelijk, daar wordt het het warmst met maxima rond 22 graden. Aan zee wordt het 18 graden. In de middag en avond trekt de neerslag verder het land in, maar of er overal regen gaat vallen is nog maar de vraag. De wind waait woensdag uit het zuidwesten en is matig.
