---
layout: post
title: "ALF-acteur Max Wright overleden"
date: Thu, 27 Jun 2019 08:53:25 +0200
categories: 
- entertainment 
- gossip 
externe_link: "https://www.telegraaf.nl/entertainment/407721213/alf-acteur-max-wright-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/432a2cd0-98a8-11e9-a415-0218eaf05005.jpg"
---

<p class="intro">Max Wright, de acteur die de rol van vader Willie Tanner speelde in de populaire jaren ’80-serie ALF, is op 75-jarige leeftijd overleden aan de gevolgen van longkanker. Wright overleed thuis in Hermosa Beach, twee jaar nadat zijn vrouw Linda stierf aan borstkanker. Dit meldt People.</p> <p>Wright kreeg in 1995 te horen dat hij kanker had en heeft jarenlang gestreden tegen de ziekte die hem uiteindelijk toch fataal werd. Hij laat zijn twee kinderen Ben en Daisy, die hij samen met Linda kreeg, achter.</p><p>De ’vader’ van ALF, ook wel Alien Life Form, is met name bekend om zijn rol in de Amerikaanse sitcom die van 1986 tot 1990 op televisie te zien was. ALF was een ’poppenkarakter’ dat met zijn ruimteschip per ongeluk crashte in de garage van de familie Tanner en zodoende bij hen kwam wonen.</p><p>Verder was Wright ook te zien in de Amerikaanse series Cheers, Misfits of Science en Norm.</p>
