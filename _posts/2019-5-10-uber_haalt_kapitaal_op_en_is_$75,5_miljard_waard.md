---
layout: post
title: "Uber haalt kapitaal op en is $75,5 miljard waard"
date: Fri, 10 May 2019 08:16:00 +0200
categories: 
- financieel 
- koersen 
externe_link: "https://www.telegraaf.nl/financieel/3564797/uber-haalt-kapitaal-op-en-is-75-5-miljard-waard"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/af914f26-72f5-11e9-a6c4-02d1dbdc35d1.jpg"
---

<p class="intro">Uber Technologies, dat vandaag een deel van de aandelen naar de beurs brengt, heeft $8,1 miljard opgehaald bij grote investeerders in ruil voor aandelen. Daarmee is de taxi-app $75,5 miljard waard geworden, meldt het concern. Dat is onder de verwachting van de markt.</p> <p>De $45 ligt aan de onderkant van de vooraf aangekondigde bandbreedte. Uber had eerder aangekondigd dat de aandelen tussen de $44 en $50 per stuk zouden gaan kosten.</p><p>Eerder werd gesproken over veel interesse in de beursgang van het technologiebedrijf. Daardoor werd juist gerekend op een hoge prijs.</p><p>Uber gaat vanmiddag op Wall Street onder luidt protest van duizenden chauffeurs, die hogere beloningen eisen, naar de beurs.</p><p>Volgens de verklaring heeft Uber 180 miljoen aandelen verkocht tegen $45 per aandeel. Uber kan meer aandelen naar de markt brengen, aldus het concern, waarmee de waarde naar $82 miljoen zou kunnen doorstijgen, aldus persbureau Bloomberg.</p><p>Nederlander casht</p><p>In 2016 is Uber begonnen met de uitgifte van aandelen tegen een waarde van $49. Daarna is de prijs vlak gebleven en de notering zal daar waarschijnlijk onder komen, aldus Bloomberg.</p><p>De Nederlandse ondernemer in batterijtechnologie Kees Koolen (ex-Booking.com) kocht al vroeg aandelen: hij kan flink cashen als hij de aandelen.</p><p>Volgens Mitchell Green van investeerders Lead Edge Capital is er teveel aandacht voor het verlies dat Uber al jaren maakt. De omvang van Uber en diensten als Uber Eats is zo groot, dat het snel uit de rode cijfer kan komen. Uber maakte bij $11,2 miljard omzet zo’n $3 miljard verlies, maar zette vijftig miljard ritten weg. ,,Al ze hun ritprijs met $0,50 verhogen draaien ze al break-even”, zegt Green.</p><p>,,Ze hebben nog zoveel prijszettingskracht, dat potentieel wordt zwaar onderschat”, aldus Green tegen Bloomberg. Analisten wijzen echter op de felle concurrentieslag van partijen als Lyft. Ook zijn extra diensten als Uber Eats zou op een volle markt stuiten.</p><p>Analisten kijken ook naar de investeringen die Uber nog gaat doen. In eerdere rondes haalde het kapitaal op bij Japanse bedrijven die werken aan zelfrijdende auto’s.</p>
