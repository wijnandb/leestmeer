---
layout: post
title: "Sweet sixteen eindigt in totale chaos"
date: Sun, 16 Jun 2019 07:01:39 +0200
category: buitenland
externe_link: "https://www.telegraaf.nl/nieuws/1830333050/sweet-sixteen-eindigt-in-totale-chaos"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cb9eab4c-901d-11e9-b4a1-02d1dbdc35d1.jpg"
---

<p class="intro">Een verjaardagsfeest van een meisje dat zestien werd, is in Duitsland totaal uit de hand gelopen. Toen agenten het feest beëindigden, kregen ze stenen naar hun hoofd geslingerd door de grotendeels beschonken visite, meldden Duitse media.</p> <p>In de nacht van vrijdag op zaterdag hadden driehonderd tot vierhonderd feestgangers zich verzameld bij het dorpshuis van Grünstadt in deelstaat Rijnland-Palts. Op zo veel visite hadden het meisje en haar vader ook niet gerekend. Veel van de jongeren waren dronken en gingen lallend over straat.</p><p>Toen de politie arriveerde, escaleerde de boel. De jongeren gooiden met stenen en agenten zetten op hun beurt de gummiknuppel in. Pas na uren was de rust teruggekeerd. Een agent raakte gewond en negen mensen zijn na afloop aangehouden.</p>
