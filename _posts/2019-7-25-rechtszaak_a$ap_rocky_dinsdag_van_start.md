---
layout: post
title: "Rechtszaak A$AP Rocky dinsdag van start"
date: Thu, 25 Jul 2019 13:31:45 +0200
categories: 
- entertainment 
- gossip 
externe_link: "https://www.telegraaf.nl/entertainment/56200247/rechtszaak-a-ap-rocky-dinsdag-van-start"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db94d1f4-aecf-11e9-9c3d-02c309bc01c1.jpg"
---

<p class="intro">De rechtbank van Stockholm buigt zich vanaf dinsdag over de zaak van A$AP Rocky en zijn entourage. De rapper en twee vrienden worden verdacht van zware mishandeling. Justitie in Zweden is bang dat de Amerikaan het land verlaat als hij vrijkomt, daarom moet A$AP zijn rechtszaak achter tralies afwachten.</p> <p>Op zware mishandeling staat in Zweden een celstraf van maximaal twee jaar, maar zo ver verwacht de officier van justitie niet dat het komt. „Aan zo’n zware straf denken we niet”, zei Daniel Suneson tegen Aftonbladet. Welke straf de aanklager wel passend vindt, wil hij nog niet prijsgeven.</p><p>Mocht A$AP veroordeeld worden, dan zal hij zijn straf uitzitten in Zweden. „Als de rechtbank oordeelt dat dit een langere gevangenisstraf verdient dan de tijd die hij in voorarrest zit, zal hij die straf hier uitzitten”, zei de advocaat van de rechter tijdens een persconferentie.</p><p>Fles</p><p>A$AP zit sinds begin deze maand vast nadat hij op 30 juni betrokken was bij een vechtpartij in het centrum van Stockholm. De rapper houdt vol dat hij geen misdaad heeft begaan. Hij zou zich slechts hebben verweerd. Twee mannen zouden A$AP en zijn gevolg lastig hebben gevallen, wat uitliep op een handgemeen.</p><p>Nu de rapper officieel is aangeklaagd komen meer details naar buiten. De officier van justitie, die zei over meer beeldmateriaal te beschikken dan dat er op internet circuleert, onthulde dat er tijdens de vechtpartij met een fles is gezwaaid. Door wie, wil hij nog niet zeggen.</p>
