---
layout: post
title: "#130 - 'De Kromme' is jarig, de platte aarde en de orgasmekloof"
date: Sat, 23 Feb 2019 14:54:31 +0100
category: podcast
externe_link: "https://podcast.npo.nl/file/het-beste-uit-het-oog/4404/content.omroep.nl/portal/podcast/nporadio1/het-beste-uit-het-oog/2019/02/nporadio1_het-beste-uit-het-oog_20190223_130-de-kromme-is-jarig-de-platte-aarde-en-de-orgasmekloof_5UT624.mp3"
---

Willem van Hanegem, 'de beste voetballer na Cruijff', werd deze week 75. 'De Kromme' had geen zin in interviews, maar maakte voor het Met het Oog op Morgen graag een uitzondering. Alle aandacht die hij deze week kreeg, had van hem niet gehoeven. "Ze laten alleen maar het mooie zien. Terwijl ik niet meer verkocht hoef te worden. Dan kan je toch ook laten zien wat er minder ging?"

Een Britse IS-bruid, die afgelopen week de Britse nationaliteit verloor, overweegt een Nederlands paspoort aan te vragen. Groot-Brittannië is in de ban van de kwestie. Thomas Rueb, schrijver van Laura H., legt haar verhaal uit.

Steeds meer mensen geloven dat de aarde plat is. Belachelijk, volgens astronoom Marc Klein Wolt, want sinds de vijfde eeuw voor Christus is al bekend dat de aarde rond is. Toch begrijpt hij wel waar deze opmerkelijke stijging vandaan komt. 

Ook duiken we in de vulva-feitjes, want volgens schrijfster Emma Curvers vinden veel vrouwen én mannen het vrouwelijk geslachtsdeel een ingewikkeld onderwerp.
