---
layout: post
title: "Deze vijf steden leveren bidbook in voor songfestival"
date: Wed, 10 Jul 2019 06:53:26 +0200
category: entertainment
externe_link: "https://www.telegraaf.nl/nieuws/1276451932/deze-vijf-steden-leveren-bidbook-in-voor-songfestival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/426f039c-a2e4-11e9-b8c9-02c309bc01c1.jpg"
---

<p class="intro">Naar verwachting dienen vijf steden woensdag hun bidbook in voor het Eurovisiesongfestival. Hiermee stellen zij zich officieel kandidaat om het songfestival 2020 in hun stad te huisvesten.</p> <p>Aanvankelijk waren er negen steden geïnteresseerd om gaststad te worden van het songfestival. De afgelopen tijd haakten Amsterdam, Den Haag, Leeuwarden en Breda al om diverse redenen af. Daarentegen zijn er nog geen afmeldingen geweest van Rotterdam, Utrecht, Maastricht, Arnhem en Den Bosch, die eveneens graag het liedjesfestijn willen binnenhalen.</p><p>In het bidbook proberen de steden de organisatie te overtuigen dat ze dé plek zijn voor het evenement. Hierbij wordt gelet op een passende locatie, de capaciteit en technische faciliteiten, accommodatie, infrastructuur en bereikbaarheid.</p><p>Fietskoerier</p><p>Utrecht liet woensdagochtend weten definitief een bidbook in te leveren voor het Eurovisiesongfestival. Jaarbeurs-directeur Jacqueline Bakker en wethouder Klaas Verschuure geven rond 9.00 uur op het Domplein het bidbook mee aan een fietskoerier, die het document naar de NPO in Hilversum brengt. De fietskoerier wordt uitgezwaaid onder de klanken van een aantal songfestivalliedjes die stadsbeiaardier Malgosia Fiebig op het carillon van de Domtoren speelt.</p><p>Bekendmaking</p><p>De gekozen gaststad wordt in augustus bekendgemaakt. Het wordt sowieso een stad zonder ervaring met het songfestival. Het evenement werd vier keer eerder in Nederland gehouden, namelijk in Hilversum, Amsterdam en (twee keer in) Den Haag.</p><p>Nederland mag het songfestival volgend jaar organiseren omdat Duncan Laurence de editie van dit jaar in Israël won.</p>
