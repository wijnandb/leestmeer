---
layout: post
title: "Minister: VN-experts niet welkom in Filipijnen"
date: Wed, 11 Sep 2019 09:28:05 +0200
categories: 
- entertainment 
- opinie 
externe_link: "https://www.telegraaf.nl/nieuws/86817345/minister-vn-experts-niet-welkom-in-filipijnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c006be0a-d465-11e9-9d4d-0218eaf05005.jpg"
---

<p class="intro">De Filipijnen zitten niet te wachten op experts van Verenigde Naties die de omstreden oorlog tegen drugs willen onderzoeken. Dat zei de minister van Buitenlandse Zaken van het land, die de internationale onderzoekers omschreef als „schoften” die al hebben laten zien dat ze niet objectief zijn.</p> <p>De Filipijnse autoriteiten liggen internationaal onder vuur vanwege de harde aanpak van drugscriminaliteit. Daarbij zijn duizenden doden gevallen. De Mensenrechtenraad van de VN keurde in juli een voorstel goed waarin wordt opgeroepen tot een uitgebreid onderzoek.</p><p>De VN-experts zijn volgens minister Teodoro Locsin (Buitenlandse Zaken) echter niet welkom in zijn land. „Ze hebben al laten zien dat ze bevooroordeeld zijn”, klaagde de bewindsman, die VN-rapporteur voor buitengerechtelijke executies Agnès Callamard vergeleek met „de koningin uit Alice in Wonderland.”</p>
