---
layout: post
title: "Nepagenten bestelen vrouw van 3,3 miljoen euro"
date: Wed, 26 Jun 2019 14:16:00 +0200
category: buitenland
externe_link: "https://www.telegraaf.nl/nieuws/1189491801/nepagenten-bestelen-vrouw-van-3-3-miljoen-euro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3e1a7cf0-980c-11e9-9a01-02c309bc01c1.jpg"
---

<p class="intro">Criminelen die zich voordeden als agenten hebben in Zwitserland een vrouw bestolen van zo’n 3,6 miljoen Zwitserse frank, omgerekend bijna 3,3 miljoen euro. De nepagenten beweerden dat de Zwitserse zou worden bestolen door haar eigen bank en dieven. Op die manier haalden ze het slachtoffer over om haar geld - door middel van meerdere betalingen - op een andere rekening te zetten.</p> <p>Het eerste contact met de vrouw vond al in november van vorig jaar plaats. De verdachten zeiden dat zij onderzoek deden naar een crimineel netwerk. Maandenlang werd het slachtoffer dagelijks gebeld door de valse agenten, meldden Zwitserse media. Ze vroegen de vrouw het geheim te houden, in het belang van het lopende onderzoek.</p><p>Autoriteiten roepen na het incident op voorzichtig te zijn met vermeende agenten. Mogelijke oplichting kan gemeld worden op een speciaal nummer. Het onderzoek van de politie van Zürich en het Openbaar Ministerie naar de diefstal loopt nog, meldt het Zwitserse persbureau ATS.</p>
