---
layout: post
title: "Polen nemen volgepakt Ahoy over en laten Oranje-volleyballers kansloos"
date: Sun, 15 Sep 2019 17:45:30 +0200
category: sport
externe_link: "https://nos.nl/l/2301853"
feature_image: "https://nos.nl/data/image/2019/09/15/577500/1008x567.jpg"
aantal: 175
unieke: 121
bron: "NOS"
---

<p>De Oranje-volleyballers hebben op het EK hun eerste nederlaag geleden. In een volgepakt Ahoy was wereldkampioen Polen niet geheel verrassend een maatje te groot: 3-0 (25-19, 25-18, 25-19).</p>
<p>De Polen zijn nummer vier van de wereld en hebben een enorme supportersschare. Dus niet alleen in het veld, maar ook in de hal speelde Nederland, dat vijftiende van de wereld is, tweede viool.</p>
<p>Bekijk in de fotocarrousel hieronder hoe uitzinnig de Polen zijn op het veld en op de tribunes.</p>
<p>Alleen in de derde set wist Nederland aan de hand van uitblinker en aanjager Nimir Abdelaziz een gaatje te slaan. Bij een 12-10 achterstand maakte Polen echter vijf punten op rij en was de orde weer hersteld.</p>
<p>Begeleid door een kakofonie van toeters pakte de favoriet de winst.</p>
<h2>Nederland nu tweede in de poule</h2>
<p>De vier beste landen uit elke poule plaatsen zich voor de achtste finales van het EK. Nederland staat nu tweede. Een olympisch ticket is bij dit toernooi niet te verdienen. Daarvoor heeft Oranje nog één kans bij het Europese OKT in januari.</p>
