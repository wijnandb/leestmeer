---
layout: post
title: "Ronnie Flex, Bibian Mentel en nog 26 'uitblinkers' lunchen met koningspaar"
date: Thu, 09 May 2019 14:51:47 +0200
category: cultuur
externe_link: "https://nos.nl/l/2283854"
feature_image: "https://nos.nl/data/image/2019/05/09/548793/1008x567.jpg"
---

<p>28 bekende en minder bekende Nederlanders hebben vanmiddag in Paleis Noordeinde geluncht met koning Willem-Alexander en koningin Máxima. Ze waren door het koningspaar uitgenodigd omdat ze zich het afgelopen jaar hebben onderscheiden door een bijzondere prestatie.</p>
<p>De koning en koningin houden ieder jaar zo'n 'uitblinkerslunch'. Genodigden dit keer waren onder anderen Ronnie Flex (winnaar Popprijs), Bibian Mentel (Paralympisch Sporter van het Jaar), muziekproducent John Ewbank (Buma Lifetime Achievement Award) en schaatser Suzanne Schulting (Europese en wereldtitel shorttrack).</p>
<p>Ook Ajax-aanvoerder Matthijs de Ligt zat aan, een dag na het verlies van Tottenham Hotspur. Ronnie Flex twitterde na afloop: "Ik heb echt iets bereikt in mijn life."</p>
<p>Er was ook plek voor minder bekende Nederlanders. Zo was Pip Schevers te gast. De tiener won een prijs voor haar vrijwilligerswerk bij een jongerencentrum in Veghel. En Emine Özyenici, topmanager bij de Sociale Verzekeringsbank, die werd uitgeroepen tot overheidsmanager van het jaar.</p>
