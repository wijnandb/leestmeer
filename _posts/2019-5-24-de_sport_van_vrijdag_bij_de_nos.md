---
layout: post
title: "De sport van vrijdag bij de NOS"
date: Fri, 24 May 2019 06:16:14 +0200
category: sport
externe_link: "https://nos.nl/l/2286058"
feature_image: "https://nos.nl/data/image/2019/05/24/552163/1008x567.jpg"
---

<p>Vandaag biedt op sportgebied wielrennen in Italië, autosport in Monaco en voetbal in de play-offs.</p>
<p>De Giro d'Italia is toe aan de dertiende etappe. Deze rit van Pinerolo naar Ceresole, in het noordwesten van Italië, is een zware bergetappe met twee beklimmingen van de eerste categorie en één van de tweede. De aankomst is bergop.</p>
<p>De etappe is vanaf 13.00 uur te volgen in een liveblog op NOS.nl en in de NOS-app. In het Sportjournaal om 18.45 uur op NPO 1 is een samenvatting te zien.</p>
<p>In Langs de Lijn En Omstreken bellen we, zoals elke avond rond 22.45 uur, met Michiel Elijzen, ploegleider van Team Sunweb.</p>
<p>De autosportliefhebbers maken zich op voor de Grand Prix van Monaco van aanstaande zondag. Na de vrije training van donderdag blikken de coureurs vandaag vooruit op de race. In het Sportjournaal spreken we onder andere met Pierre Gasley van het Red Bull Racing Team.</p>
<h2>Voetbal</h2>
<p>Er wordt vandaag ook gevoetbald. FC Utrecht en Vitesse spelen de eerste wedstrijd in de finale van de play-offs voor een ticket voor de (twee voorronde van de) Europa League.</p>
<p>Het duel begint om 20.45 uur en is te volgen via het liveblog op NOS.nl en in de NOS-app. Ook zijn er flitsen te horen bij Langs de Lijn En Omstreken op NPO Radio 1. Een samenvatting van het duel is vanaf 22.45 uur te zien op NPO 2.</p>
