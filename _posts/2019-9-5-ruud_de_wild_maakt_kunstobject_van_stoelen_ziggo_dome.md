---
layout: post
title: "Ruud de Wild maakt kunstobject van stoelen Ziggo Dome"
date: Thu, 05 Sep 2019 13:05:51 +0200
categories: 
- entertainment 
- sterren 
externe_link: "https://www.telegraaf.nl/entertainment/80341845/ruud-de-wild-maakt-kunstobject-van-stoelen-ziggo-dome"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4343317e-cfcd-11e9-a59e-0218eaf05005.jpg"
---

<p class="intro">Ruud de Wild gaat de twee ’Golden Seats’ in de Ziggo Dome omtoveren tot kunstobject. De stoelen bieden een gelukkige muziekliefhebber een jaar lang toegang tot alle concerten in de Ziggo Dome. Reden voor het beschilderen van de stoelen is dat vanaf 6 september muziekliefhebbers weer kans maken om deze prijs te winnen, maakte de concertzaal donderdag bekend.</p> <p>Ruud de Wild zal de twee Golden Seats omtoveren tot unieke stoelen, geïnspireerd op de aankomende concerten in de Ziggo Dome. Na het jaar mag de winnaar de stoel ook mee naar huis nemen. De andere stoel wordt geveild; de opbrengst gaat naar het goede doel Muziekids.</p><p>De stoelen worden onthuld wanneer de winnaar aanwezig is voor zijn eerste concert. „Voor mijn schilderijen haal ik altijd mijn inspiratie uit muziek”, stelt NPO Radio 2-dj De Wild. „Toen mij gevraagd werd om deze twee bijzondere stoelen te customizen zag ik gelijk een goede connectie met het muzikale karakter van de Golden Seats.”</p><p>De winnaar wordt in oktober bekendgemaakt.</p>
