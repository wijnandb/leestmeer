---
layout: post
title: "Van der Poel wint ook shorttrack-wedstrijd"
date: Fri, 17 May 2019 20:50:49 +0200
categories: 
- sport 
- wielrennen 
externe_link: "https://www.telegraaf.nl/sport/3606739/van-der-poel-wint-ook-shorttrack-wedstrijd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b02ff6a0-78d4-11e9-b694-0218eaf05005.jpg"
---

<p class="intro">Mathieu van der Poel is goed begonnen aan het wereldbekerweekeinde mountainbike in Albstadt.</p> <p>De Nederlandse allrounder van Corendon-Circus was de beste bij de zogeheten shorttrack-wedstrijd. Dat is een zeer korte race op een parcours van 1 tot 1,5 kilometer. Van der Poel bleef de Zwitsers Lars Forster en Nino Schurter voor.</p><p>De 24-jarige Van der Poel begon zijn mountainbikeseizoen vorige week bij de Belgian Mountainbike Challenge. Hij won daar alle vier de etappes.</p><p>Voorafgaand aan de wereldbeker in het Duitse Albstad gaf Van der Poel nog aan weinig verwachtingen te hebben. ''Ik heb een zeer lang en slopend wegseizoen achter de rug. En daarom denk ik dat ik tegen de echte toppers tekort ga schieten."</p><p>Met zijn zege bij de shorttrack heeft Van der Poel al zijn eerste wereldbekerpunten binnen. De hoofdwedstrijd is zondag. Als winnaar van de shorttrack mag hij dan vooraan starten.</p>
