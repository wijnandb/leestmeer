---
layout: post
title: "Peiling: 83% vindt klimaatplannen te onduidelijk"
date: Mon, 01 Jul 2019 09:49:08 +0200
category: binnenland
externe_link: "https://www.telegraaf.nl/nieuws/873575767/peiling-83-vindt-klimaatplannen-te-onduidelijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/958e387e-9be9-11e9-ad7a-0218eaf05005.jpg"
---

<p class="intro">83 procent van de Nederlandse kiezers vindt dat er nog te veel onduidelijkheid zit in de vrijdag gepresenteerde kabinetsplannen. Ongeveer 40 procent van de Nederlanders vreest dat het het netto-effect voor het klimaat zo klein is dat Nederland er beter niet aan kan beginnen.</p> <p>Kiezers van GroenLinks en D66 zijn het positiefst. Kiezers van FVD en PVV zijn het meest negatief. Uit een peiling blijkt volgens Maurice de Hond dat kiezers van de meeste partijen over het algemeen ’vrij positief’ staan tegenover het Klimaatakkoord.</p><p>Een kwart vindt de klimaatplannen niet ver genoeg gaan. Bijna 70 procent zegt 'ja' op de stelling dat bedrijven meer moeten gaan bijdragen aan de plannen.</p><p>Hoeveel CO2-reductie alle plannen precies opleveren, moet het Planbureau voor de Leefomgeving nog doorrekenen. Daarover wordt in oktober meer duidelijk. Het Klimaatakkoord komt voort uit de honderden voorstellen die vijf zogenoemde klimaattafels eind vorig jaar deden voor verduurzaming van mobiliteit, woningbouw, energievoorziening, industrie en voedselproductie. Bedrijven, overheden en maatschappelijke organisaties waren vertegenwoordigd in de verschillende tafels.</p>
