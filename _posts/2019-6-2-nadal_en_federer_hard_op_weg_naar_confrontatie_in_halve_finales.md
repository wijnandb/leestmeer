---
layout: post
title: "Nadal en Federer hard op weg naar confrontatie in halve finales"
date: Sun, 02 Jun 2019 15:34:13 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/0CTV4Jw-628/2287311"
feature_image: "https://nos.nl/data/image/2019/06/02/554225/1008x567.jpg"
---

<p>Rafael Nadal en Roger Federer zijn nog niet in de problemen geweest op Roland Garros. Beide tennisgrootheden plaatsten zich zondag voor de kwartfinales in Parijs en lijken zich stilaan te kunnen opmaken voor een confrontatie met elkaar bij de laatste vier.</p>
<p>Federer is opvallend genoeg nog zonder setverlies. De Zwitser, die maar beperkt in actie komt op gravel en Roland Garros de afgelopen jaren zelfs meed, klopte in de vierde ronde de Argentijn Leonardo Mayer met 6-2, 6-3, 6-3.</p>
<h2>Nonchalance bij Federer</h2>
<p>In de eerste twee sets wist Federer zijn tegenstander direct te breken en kon hij zich zelfs enige nonchalance permitteren. In de derde set werd Mayer op 3-2 gebroken, waarna het duel snel klaar was.</p>
<p>In zijn twaalfde kwartfinale in Parijs staat Federer - de toernooiwinnaar van 2009 - tegenover Stan Wawrinka. Dat zal waarschijnlijk zijn eerste echte test worden.</p>
<h2>Twaalfde titel Nadal in de maak?</h2>
<p>Nadal jaagt op zijn twaalfde Roland Garros-titel en liet zich daarbij zondag niet verrassen door de Argentijn Juan Ignacio Londero: 6-2, 6-3, 6-3. De Argentijn speelde zijn eerste grandslamtoernooi.</p>
<p>Echt lastig kon Londero, die eerder dit toernooi Nikoloz Basilasjvili en Richard Gasquet versloeg, het Nadal niet maken. Hij dwong knap vier breekkansen af, maar benutte die niet.</p>
<p>Nadal speelt in de kwartfinales tegen Kei Nishikori of Benoit Paire.</p><img src="http://feeds.feedburner.com/~r/nossporttennis/~4/0CTV4Jw-628" height="1" width="1" alt=""/>
