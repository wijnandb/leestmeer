---
layout: post
title: "Tijdstraf kost Leclerc een plaats in uitslag van GP van Japan"
date: Sun, 13 Oct 2019 11:54:59 +0200
categories: 
- sport 
- autosport 
externe_link: "https://nos.nl/l/2305922"
feature_image: "https://nos.nl/data/image/2019/10/13/584526/1008x567.jpg"
aantal: 152
unieke: 96
bron: "NOS"
---

<p>Charles Leclerc heeft van de wedstrijdleiding bij de Grand Prix van Japan een tijdstraf van in totaal vijftien seconden opgelegd gekregen. Daardoor verliest de Ferrari-coureur een plaats in de uitslag: zevende in plaats van zesde. Daniel Ricciardo (Renault) profiteert. Hij gaat van zeven naar zes.</p>
<p>Van de straf van vijftien seconden zijn er vijf voor het veroorzaken van de botsing met Max Verstappen kort na de start van de race. De resterende tien seconden zijn opgelegd omdat Ferrari en de coureur de oproep van de wedstrijdleiding negeerden om direct de pitstraat in te gaan om de schade aan zijn bolide te laten repareren.</p>
<p>Verstappen viel in Japan na de actie van Leclerc uit. Zijn wagen was te zwaar beschadigd om verder te rijden. De Nederlander vroeg zich hardop af waarom de wedstrijdleiding niet direct actie tegen de Monegask ondernam.</p>
<p>Beide coureurs moesten zich na de race bij de wedstrijdleiding melden voor uitleg.</p>
