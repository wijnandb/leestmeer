---
layout: post
title: "Kamer wil ’genezing’ van homo’s verbieden"
date: Tue, 28 May 2019 12:24:34 +0200
categories: 
- entertainment 
- opinie 
externe_link: "https://www.telegraaf.nl/nieuws/3658998/kamer-wil-genezing-van-homo-s-verbieden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0bba4cf8-8133-11e9-9dcd-02d1dbdc35d1.jpg"
---

<p class="intro">Zogenaamde ’homogenezingen’ moeten worden verboden, vindt de Tweede Kamer. Wie probeert iemands homoseksuele gerichtheid te veranderen of te onderdrukken, moet voortaan kunnen worden bestraft.</p> <p>In sommige religieuze kringen worden homo’s, biseksuelen en transgenders onderworpen aan zogeheten conversiebehandelingen, stelt een Kamermeerderheid van in ieder geval VVD, D66, PvdA en GroenLinks. De vier partijen vragen het kabinet een eind te maken aan deze „onverteerbare handelingen.” Ze wijzen erop dat slachtoffers vaak jong, onzeker en kwetsbaar zijn.</p><p>Vorige week gaf de Kamer het kabinet al opdracht een onderzoek in te stellen naar homogenezingen in Nederland. Het kabinet zag daar aanvankelijk geen reden toe, omdat er geen aanwijzingen zouden zijn dat zulke praktijken hier voorkomen. Maar de Kamer wees onder andere op recente televisiereportages die dat wel degelijk zouden aantonen en drukte door.</p>
