---
layout: post
title: "Weer Belgisch wielertalent overleden"
date: Mon, 20 May 2019 20:45:38 +0200
categories: 
- sport 
- wielrennen 
externe_link: "https://www.telegraaf.nl/sport/3618160/weer-belgisch-wielertalent-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cf65e520-7b31-11e9-a69a-02c309bc01c1.jpg"
---

<p class="intro">De Belgische wielerwereld is opnieuw opgeschrikt door de dood van een jonge coureur. Jarne Lemmens, 15 jaar, is in zijn slaap overleden.</p> <p>’Onwezenlijk tragisch’, schrijft zijn ploeg Rudyco Cycling Team op Facebook. „We kunnen het niet vatten en we zullen Jarne ontzettend hard missen. Het verlies is onbeschrijflijk.”</p><p>Vorig jaar werd de Belgische wielerwereld al in rouw gedompeld door het overlijden van Jeroen Goeleven. De kampioen tijdrijden bij de amateurs overleed op 25-jarige leeftijd. In Parijs-Roubaix van dat jaar kwam de talentvolle prof Michael Goolaerts (23) om het leven. Hij kreeg tijdens de koers een hartaanval en overleed de avond na de wedstrijd in het ziekenhuis.</p><p>De 23-jarige Jimmy Duquennoy uit Doornik overleed in oktober vorig jaar na hartfalen.</p>
