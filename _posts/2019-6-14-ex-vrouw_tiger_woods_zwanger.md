---
layout: post
title: "Ex-vrouw Tiger Woods zwanger"
date: Fri, 14 Jun 2019 08:05:21 +0200
categories: 
- entertainment 
- gossip 
externe_link: "https://www.telegraaf.nl/entertainment/186497599/ex-vrouw-tiger-woods-zwanger"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d5af1b4-8e6f-11e9-91aa-02d1dbdc35d1.jpg"
---

<p class="intro">Elin Nordegren, de 39-jarige ex-vrouw van Tiger Woods, verwacht haar derde kindje. Elin is al moeder van de 11-jarige Sam en 10-jarige Charlie, die ze samen met de Amerikaanse golfer kreeg. Nu is ze zwanger van haar vriend Jordan Cameron, een American football-speler. Dit meldt Page Six.</p> <p>Elin en Jordan zijn al zo’n twee jaar samen, maar hebben hun relatie zo privé mogelijk gehouden. „Elin wil het liefst buiten de schijnwerpers blijven, om zo in alle rust aan haar relatie met Jordan te kunnen werken. Haar vrienden zijn enorm blij voor haar, omdat ze samen echt gelukkig zijn”, aldus een bron.</p><p>Nordegren scheidde in 2010 van Woods, nadat publiekelijk bekend werd dat hij haar meerdere malen had bedrogen. Inmiddels zouden de twee weer op goede voet met elkaar staan en noemde Tiger zijn ex-vrouw in een interview zelfs ’mijn beste vriendin’. Ook Woods is weer gelukkig in liefde: hij is sinds 2017 samen met Erica Herman.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
