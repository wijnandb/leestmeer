---
layout: post
title: "Chemiereus Bayer voelt overstromingen in VS"
date: Tue, 30 Jul 2019 08:52:26 +0200
categories: 
- financieel 
- koersen 
externe_link: "https://www.telegraaf.nl/financieel/1123971154/chemiereus-bayer-voelt-overstromingen-in-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c55d6afe-b299-11e9-b958-02d1dbdc35d1.jpg"
---

<p class="intro">Chemiereus Bayer waarschuwt dat het moeilijker wordt zijn jaardoelen te halen. Door overstromingen in het Midwesten van de Verenigde Staten viel de verkoop van de tak voor landbouwproducten tegen. Ook het handelsconflict tussen de Amerikanen en Chinezen drukte op de resultaten, liet het concern weten.</p> <p>De omzet van de tak voor landbouwmiddelen steeg in het tweede kwartaal weliswaar met 59 procent, maar dat kwam voornamelijk door de overname van Monsanto vorig jaar. Zonder invloed van overnames of wisselkoersen was er juist sprake van 3,1 procent krimp.</p><p>Bayer heeft in de VS ook te maken een toename van het aantal rechtszaken wegens onkruidverdelger Roundup, dat kanker zou veroorzaken. In totaal lopen er circa 18.400 rechtszaken wegens het omstreden middel. Bayer houdt vol dat Roundup veilig is, maar stelde wel een bemiddelaar aan voor alle claims. In een aantal van die zaken werd Bayer al veroordeeld tot het betalen van een schadevergoeding van tientallen miljoenen dollars.</p><p>De totale omzet steeg met ruim 21 procent tot een kleine 11,5 miljard euro. Gecorrigeerd voor overnames en wisselkoersen was er sprake van 0,9 procent groei. De winst over het tweede kwartaal bedroeg 404 miljoen euro, een daling van bijna 50 procent.</p>
