---
layout: post
title: "Van 't Schip na teleurstellend Grieks debuut: 'We hebben wonder nodig'"
date: Fri, 06 Sep 2019 07:21:39 +0200
category: sport
externe_link: "https://nos.nl/l/2300537"
feature_image: "https://nos.nl/data/image/2019/09/06/575288/1008x567.jpg"
---

<p>John van 't Schip weet al na een wedstrijd als bondscoach van Griekenland vrijwel zeker dat hij zijn eerste doelstelling vermoedelijk niet zal gaan halen.</p>
<p>Griekenland verloor donderdagavond bij het debuut van Van 't Schip met 1-0 van Finland in de EK-kwalificatie. De achterstand op de benodigde tweede plaats in de groep is daardoor opgelopen tot acht punten.</p>
<p>"Wij wisten dat dit een cruciale wedstrijd was", sprak Van 't Schip na afloop tegen de Griekse media. "Daarom is dit resultaat teleurstellend."</p>
<p>Een maand geleden stelde de Van 't Schip nog dat hij en zijn assistent Aron Winter aangesteld waren om ondanks de matige start van Griekenland alsnog EK-deelname af te dwingen.</p>
<p>Maar over de kansen daarop is de voormalig trainer van onder andere PEC Zwolle en FC Twente nu somber. "Het wordt heel lastig. We hebben een wonder nodig."</p>
<p>Van 't Schip, die een contract heeft tot medio 2022, is over de langere termijn wel optimistisch. "Ik heb ook goede dingen gezien. Ons spel in de tweede helft biedt hoop voor de toekomst."</p>
