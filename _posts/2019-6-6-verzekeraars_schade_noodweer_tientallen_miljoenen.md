---
layout: post
title: "Verzekeraars: schade noodweer tientallen miljoenen"
date: Thu, 06 Jun 2019 17:13:56 +0200
categories: 
- financieel 
- geld 
externe_link: "https://www.telegraaf.nl/financieel/1712443638/verzekeraars-schade-noodweer-tientallen-miljoenen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/444fe492-888b-11e9-91aa-02d1dbdc35d1.jpg"
---

<p class="intro">Het noodweer van de twee afgelopen nachten heeft naar verwachting voor tientallen miljoenen euro's schade toegebracht aan woonhuizen en bedrijfspanden.</p> <p>Dat is de ruwe schatting van het Verbond van Verzekeraars na een inventarisatie onder grote verzekeraars. De stichting Salvage, die namens de Nederlandse schadeverzekeraars eerste hulp biedt bij woningbranden en woningschades na noodweer, moest 69 keer in actie komen.</p><p>Volgens de verzekeraars is het uitzonderlijk dat twee nachten achter elkaar sprake was van noodweer. Dit zorgt vaak voor extra schade als gevolg van half losliggende dakpannen en reeds beschadigde bomen. „Bij dit weer is het moeilijk de totale schade in te schatten, vooral bij hagel is het heel lastig om er modellen op los te laten. Verzekeraars zijn nu vooral druk hun klanten te helpen”, aldus directeur Richard Weurding van het Verbond.</p><p>Gouden Bocht</p><p>De Gouden Bocht, het meest lucratieve stukje Herengracht tussen de Leidsestraat en Vijzelstraat in de hoofdstad, werd bijvoorbeeld hard getroffen door het noodweer van vannacht. Sommige bomen gingen al neer tijdens de windhozen. Andere eeuwenoude bomen worden momenteel gekapt. Ook worden uit het water grote stukken tak gevist. Tot nu toe zijn zeker 150 bomen gesneuveld in de hoofdstad.</p><p>Omdat het noodweer verspreid over Nederland plaatsvond, is het volgens het Verbond niet mogelijk om met behulp van deze modellen een meer gedetailleerde schaderaming af te geven.</p>
