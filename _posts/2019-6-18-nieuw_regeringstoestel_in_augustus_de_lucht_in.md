---
layout: post
title: "Nieuw regeringstoestel in augustus de lucht in"
date: Tue, 18 Jun 2019 10:56:39 +0200
category: nieuws
externe_link: "https://nos.nl/l/2289531"
feature_image: "https://nos.nl/data/image/2019/06/18/557437/1008x567.jpg"
---

<p>Het nieuwe regeringsvliegtuig maakt begin augustus zijn eerste officiÃ«le vlucht. Minister Van Nieuwenhuizen meldt aan de Tweede Kamer dat vliegtuigbouwer Boeing het toestel vrijdag heeft overgedragen aan Nederland. De Nederlandse regering is nu geregistreerd als eigenaar van het toestel.</p>
<p>Het toestel zou eigenlijk begin dit jaar worden geleverd, maar de "certificering" van het interieur duurde langer dan gepland.</p>
<p>Inclusief een verbouwing heeft het toestel 90 miljoen euro gekost. Het vliegtuig, de PH-GOV, biedt plaats aan 26 passagiers en is bedoeld voor leden van het Koninklijk Huis en het kabinet.</p>
<p>De standplaats van het regeringsvliegtuig wordt Schiphol; de KLM levert de bemanning en doet het onderhoud.</p>
<h2>Verouderd</h2>
<p>Fokker maakt de komende weken op vliegbasis Woensdrecht de PH-GOV klaar voor gebruik. Belangstellenden kunnen het toestel daar op 6 juli bekijken.</p>
<p>Het vorige regeringsvliegtuig, de PH-KBX, was verouderd en werd in 2017 verkocht aan de Australische vliegmaatschappij Alliance Airlines.</p>
