---
layout: post
title: "Nieuwe cao voor verzekeraar NN Group"
date: Tue, 28 May 2019 11:27:15 +0200
categories: 
- financieel 
- koersen 
externe_link: "https://www.telegraaf.nl/financieel/3658727/nieuwe-cao-voor-verzekeraar-nn-group"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/32833302-812b-11e9-8c69-0255c322e81b.jpg"
---

<p class="intro">De leden van de vakbonden zijn akkoord gegaan met de nieuwe cao voor verzekeraar NN Group (Nationale-Nederlanden). Het gaat om de eerste bedrijfsbrede cao sinds de overname van Delta Lloyd door NN.</p> <p>Er was eerder al sprake van een onderhandelingsresultaat, maar dat werd door vakbondsleden afgewezen. De daarop volgende onderhandelingsrondes leverden volgens De Unie betere afspraken met name op het gebied van salarisverhoging en het sociaal plan. Het personeel krijgt onder meer twee salarisverhogingen, van 3 procent op 1 oktober dit jaar en 3 procent op 1 juli 2020.</p><p>De cao geldt voor 7750 medewerkers die onder een Nederlands contract werkzaam zijn bij NN, waarvan 2500 medewerkers van het voormalige Delta Lloyd. De cao is geldig met terugwerkende kracht vanaf 1 januari 2019 en heeft een looptijd van twee jaar. Het sociaal plan en de pensioenregeling hebben een looptijd van drie jaar.</p>
