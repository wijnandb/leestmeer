---
layout: post
title: "’Kom dinsdag niet naar het station’"
date: Fri, 24 May 2019 11:39:28 +0200
categories: 
- entertainment 
- opinie 
externe_link: "https://www.telegraaf.nl/nieuws/3641652/kom-dinsdag-niet-naar-het-station"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d18705ea-7e0c-11e9-b7c7-0255c322e81b.jpg"
---

<p class="intro">De NS verwacht dat er dinsdag tijdens de landelijke staking in het openbaar vervoer „zeer beperkt tot geen treinverkeer” is. „Omdat we niet weten hoeveel mensen gaan staken, kunnen we niet aangeven welke treinen wel en welke treinen niet rijden.</p> <p>Wij kunnen dus geen betrouwbare dienstregeling maken en adviseren reizigers op 28 mei niet met de trein te reizen”, aldus de spoorwegen vrijdag.</p><p>Waar mogelijk gaan de spoorwegen wel proberen enkele treinen te laten rijden. Maar dat zal „zeer beperkt en onvoorspelbaar zijn.”</p><p>Vakbonden hebben aangekondigd dat ze zowel het treinverkeer als het streekvervoer plat gaan leggen. De werknemers staken om hun eisen over het pensioenstelsel kracht bij te zetten.</p><p>Ook de pensioenacties die voor woensdag gepland staan, kunnen gevolgen hebben voor het treinverkeer, aldus de NS. Die betreurt de staking. „Wij hebben begrip voor de zorgen over pensioenen, maar vinden het jammer dat opnieuw gekozen is voor een middel waar onze reizigers zeer veel hinder van ondervinden. Reizigers worden de dupe van een conflict waar NS geen partij in is.”</p><p>Het wordt heel vervelend</p><p>Iedereen heeft het recht om te staken, maar de staking in het openbaar vervoer dinsdag zal veel impact hebben. „Het wordt heel vervelend.” Staatssecretaris Stientje van Veldhoven (Infrastructuur) heeft dat vrijdag gezegd. „Dinsdag wordt een moeilijke dag voor de reizigers.” De staatssecretaris hoopt dat „de stakers dat meewegen.”</p><p>Verder adviseert ze iedereen zich goed voor te bereiden op de staking en te zoeken naar alternatieven.</p><p>De vakbonden hebben de staking uitgeroepen om hun eisen over het pensioenstelsel kracht bij te zetten. Overleg daarover met het kabinet liep eind vorig jaar stuk. De bonden willen onder meer dat de AOW-leeftijd wordt bevroren en mensen met zwaar werk eerder kunnen stoppen.</p><p>Van Veldhoven wilde hierover niets zeggen. Ze verwees naar minister Wouter Koolmees (Sociale Zaken), die het pensioenbeleid in zijn portefeuille heeft. Die liet weten dat hij werkt aan een oplossing, maar dat het om een ingewikkeld vraagstuk gaat. Hij wilde niet ingaan op de vraag of de partijen er vóór dinsdag nog uit kunnen komen.</p>
