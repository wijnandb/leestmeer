---
layout: post
title: "Verstappen: ’We lopen twee-tiende mis, dat is zonde’"
date: Sat, 13 Jul 2019 16:28:17 +0200
categories: 
- sport 
- autosport 
externe_link: "https://www.telegraaf.nl/sport/593846592/verstappen-we-lopen-twee-tiende-mis-dat-is-zonde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bcda70f4-a581-11e9-9ef2-0217670beecd.jpg"
---

<p class="intro">Max Verstappen kwalificeerde zich voor de Grand Prix van Groot-Brittannië als vierde. Daar kijkt de Nederlander over het algemeen tevreden op terug.</p> <p>Verstappen moest tijdens de kwalificatie beide Mercedessen en Charles Leclerc voor zich dulden. De Nederlander begint de race van zondag vanaf de tweede startrij. „Uiteindelijk ben ik daar tevreden over. Tot aan de kwalificatie hadden we geen goede balans in de auto”, zei de Red Bull-coureur na afloop tegen Ziggo Sport.</p><p>Verstappen had tijdens de vrije trainingen en ook tijdens de kwalificatie last van turbo lag. „Dan pakt de motor het niet goed op als je het gaspedaal indrukt”, verklaart Verstappen. „Daardoor lopen we anderhalf tot twee tienden mis.” Het verschil tussen polesitter Valtteri Bottas en de nummer 4 Verstappen bedraagt slechts 0.183 tellen. „Als je dan naar de resultaten kijkt, is dat wel balen.”</p><p>Verder vond de Nederlander dat de auto goed aanvoelde. „We hadden een goede race pace en als we tijdens de race dezelfde afstellingen gebruiken als tijdens de kwalificatie dan komt het wel goed.”</p>
