---
layout: post
title: "Rechter gaat kijken in boerderij Ruinerwold"
date: Wed, 30 Oct 2019 15:03:27 +0100
category: nieuws
externe_link: "https://www.telegraaf.nl/nieuws/966082638/rechter-gaat-kijken-in-boerderij-ruinerwold"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4856bba0-fb1e-11e9-9a32-0218eaf05005.jpg"
aantal: 171
unieke: 112
bron: "De Telegraaf"
---

<p class="intro">De rechtbank gaat woensdagmiddag zelf kijken in de ruimtes in de boerderij in Ruinerwold waar twee weken geleden de 67-jarige Gerrit Jan van D. en zijn vijf vermoedelijke kinderen werden aangetroffen. Dat bevestigde een woordvoerder van de rechtbank Noord-Nederland. Een persrechter maakt later op de dag bekend waarom de rechtbank een zogeheten schouw houdt.</p> <p>Van D. en de huurder van het pand, Josef B., zitten vast op verdenking van wederrechtelijke vrijheidsberoving, het benadelen van de gezondheid van anderen (mishandeling) en witwassen. Woensdagochtend stonden de twee voor de raadkamer van de rechtbank in Assen in verband met de verlenging van het voorarrest, zoals het Openbaar Ministerie wil. De uitkomst daarvan is nog niet bekend.</p><p>Van D. zegt zelf dat hij de vader is van de zes jongvolwassenen waarmee hij in de boerderij jarenlang een geïsoleerd leven leidde. De zaak kwam aan het rollen nadat een van de jongeren, een 25-jarige man, enkele keren de boerderij verliet en zijn verhaal deed bij de plaatselijke cafébaas. Die schakelde op zijn beurt de politie in.</p>
