---
layout: post
title: "Rotterdam - 13 Vuurwapens, munitie en drugs gevonden in woning Troelstrastraat"
date: Fri, 31 May 2019 14:53:00 GMT
categories: 
- zuid-holland 
- rotterdam 
externe_link: "https://www.politie.nl/nieuws/2019/mei/31/13-07-vuurwapens-gevonden-in-woning-troelstrastraat.html"
feature_image: "https://www.politie.nl/binaries/w400h225/content/gallery/politie/nieuws/2019/mei/07-rt/vuurwapens-troelstrastraat.jpg"
---

Na een melding van hulpgeroep uit een woning namen agenten donderdagnacht poolshoogte op de Troelstrastraat. Toen zij daar aankwamen renden twee mannen weg. Een derde man stond bij de woning, hij was lichtgewond. Een van de vluchtende mannen en de gewonde man zijn aangehouden. Agenten doorzochten vervolgens de woning en een kluis die daar binnen stond. Er bleken naast een kleine hoeveelheid cocaïne, heroïne en hasj maar liefst 13 vuurwapens te liggen, een tiental magazijnen en honderden patronen.
