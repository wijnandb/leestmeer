---
layout: post
title: "Milieuorganisaties: Schiphol laten groeien is waanzin"
date: Thu, 04 Jul 2019 16:26:52 +0200
category: nieuws
externe_link: "https://nos.nl/l/2292037"
feature_image: "https://nos.nl/data/image/2019/07/04/561151/1008x567.jpg"
---

<p>"Schiphol laten groeien in tijden van klimaatcrisis is waanzin", zeggen milieuorganisaties Greenpeace, Natuur &amp; Milieu en de Natuur en Milieufederatie Noord-Holland. Ze reageren op het voornemen van het kabinet om Schiphol vanaf 2021 weer beperkt te laten groeien. "Alle sectoren moeten aan de bak met groen beleid, maar blijkbaar niet de luchtvaart."</p>
<p>Volgens de organisaties heeft het kabinet een tunnelvisie als het om vliegen gaat. "De uitstoot van de luchtvaart is gigantisch en dat lijkt toch weer gewoon te worden genegeerd", zegt Dewi Zloch namens de milieuorganisaties op Radio 1.</p>
<p>Volgens Zloch duurt het nog tientallen jaren voor er echt emissieloos gevlogen kan worden. "Dus dat is helemaal niet op korte termijn. Daarnaast gaat Schiphol al heel lang de grenzen voorbij als het gaat om gezondheid en overlast, dus Schiphol moet niet groeien maar krimpen."</p>
