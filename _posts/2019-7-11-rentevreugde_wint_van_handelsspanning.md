---
layout: post
title: "Rentevreugde wint van handelsspanning"
date: Thu, 11 Jul 2019 17:45:00 +0200
categories: 
- financieel 
- koersen 
externe_link: "https://www.telegraaf.nl/financieel/1628882123/rentevreugde-wint-van-handelsspanning"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/89715abe-a3f3-11e9-9127-0217670beecd.jpg"
---

<p class="intro">De AEX is donderdag met winst gesloten, doordat Fed-voorzitter Powell duidelijk heeft gemaakt dat de rente in de VS eind deze maand omlaag gaat. De Amerikaanse president Trump dempte de feestvreugde wel door China ervan te beschuldigen zich niet aan de handelsafspraken te houden.</p> <p>De AEX sloot 0,3% hoger op 567 punten. Eerder in de middag piekte de index nog op ruim 569 punten. De AMX steeg 0,5% naar 794,8 punten. De beurzen van de omringende landen waren slechter op dreef. De Franse CAC-40, de Dutse DAX en de Britse FTSE 100 verloren 0,2 tot 0,3%.</p><p>In de VS hield de koopgolf van de laatste weken wel aan. Bij sluiting van de Europese beurzen stond de Dow Jones-index 0,7% hoger en de Nasdaq-index 0,2%.</p><p>Powell</p><p>De getuigenis van Fed-topman Jerome Powell woensdag in het Amerikaanse Huis van Afgevaardigden helpt het sentiment. „Powell wees op de toegenomen economische onzekerheden door de handelsoorlog en de lage lage inflatie. Hij liet ook tussen neus en lippen weten dat het sterke arbeidsmarktrapport van afgelopen vrijdag de mening van de Fed niet heeft veranderd. Daardoor is het nu nagenoeg zeker dat de rente op 31 juli verlaagd wordt. Opmerkelijk is dat de kans op een verlaging met 50 basispunten tot 30% is opgelopen. Ik denk wel dat de Fed vervolgens even stopt met nieuwe renteverlagingen en kijkt hoe de economie en de inflatie zich verder ontwikkelen”, meldt Joop van de Groep (Fintessa).</p><p>Trump temperde in de namiddag met een tweet het optimisme. De Chinezen houden zich volgens hem niet aan de afspraak veel Amerikaanse landbouwproducten te kopen. Dit maakt eens te meer duidelijk dat er nog altijd grote handelsspanningen tussen beide landen zijn.</p><p>Van de Groep verwacht dat beleggers zich de komende weken meer op de bedrijfscijfers gaan richten. „Deze komen vanaf volgende week naar buiten. De aandacht zal vooral naar de prognoses uitgaan. Doordat het aantal winstwaarschuwingen beperkt is gebleven en zich concentreert in de chip- en autobedrijven en de banken, denk ik dat de kwartaalrapporten over het algemeen zullen meevallen.”</p><p>In de AEX eindigde de in de afgelopen weken achtergebleven betalingsverwerker Adyen met een winst van 3,7% bovenaan.</p><p>Galapagos klom 2,7%. Daarmee scherpte het biotechnologiebedrijf zijn record verder aan.</p><p>Zwaargewicht Shell won 0,4%, in reactie op de voortgaande opmars van de olieprijzen.</p><p>Staalproducent ArcelorMittal en maaltijdenbezorger Takeaway eindigden met minnen van 1,6% onderaan.</p><p>In de AMX ging maritiem dienstverlener Boskalis met een plus van 1,8% aan kop.</p><p>Smallcap Sif klom 1,8%, na eerder op de dag 8% hoger te hebben gestaan. De fabrikant van windmolenfunderingen mag aan de slag voor Vattenfall.</p><p>Het op de lokale markt genoteerde investeringsbedrijf Value 8 werd beloond voor zijn halfjaarcijfers met een 2,6% hogere koers.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
