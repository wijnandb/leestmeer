---
layout: post
title: "Murray en Williams laten tijden McEnroe_Graf herleven op Wimbledon"
date: Wed, 03 Jul 2019 11:02:27 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/hmPk3NUwfxo/2291750"
feature_image: "https://nos.nl/data/image/2019/07/03/560802/1008x567.jpg"
---

<p>Serena Williams en Andy Murray gaan op Wimbledon een duo vormen in het gemengd dubbelspel. De twee tennisgrootheden laten daarmee de tijden herleven van John McEnroe en Steffi Graf, die twintig jaar geleden de show stalen op de All England Club.</p>
<p>McEnroe en Graf werden destijds naar eigen zeggen door de aanhoudende vragen van de media aan elkaar gekoppeld. De toen 40-jarige McEnroe vond het een mooi moment voor een korte rentree, terwijl de 30-jarige Graf aan haar afscheidsjaar bezig was.</p>
<h2>Overeenkomsten</h2>
<p>De samenwerking tussen Murray en Williams heeft overeenkomsten. De Schot wil na een heupoperatie zichzelf nog één kans geven op topniveau en ook de Amerikaanse heeft het einde van haar loopbaan in zicht.</p>
<p>En net als bij McEnroe en Graf zinspeelden de (Britse) media hardnekkig op een samenwerking tussen Murray en Williams.</p>
<p>"Jullie willen het heel erg graag, dan moet ik het ook misschien maar doen. Oké, dan doen we het voor jullie", zei Williams dinsdag met een glimlach na haar gewonnen partij in de eerste ronde van het enkelspel. Even later bevestigde ook Murray de samenwerking.</p>
<p>En zijn dit soort in het oog springende duo's succesvol? McEnroe en Graf strandden in 1999 uiteindelijk de halve finales door een opgave van de Duitse, die zich wilde sparen voor haar finale in het enkelspel.</p>
<p>Murray en Williams, samen goed voor 26 grandslamtitels in het enkelspel, komen waarschijnlijk aanstaande donderdag in actie.</p><img src="http://feeds.feedburner.com/~r/nossporttennis/~4/hmPk3NUwfxo" height="1" width="1" alt=""/>
