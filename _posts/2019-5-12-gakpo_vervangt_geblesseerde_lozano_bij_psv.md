---
layout: post
title: "Gakpo vervangt geblesseerde Lozano bij PSV"
date: Sun, 12 May 2019 13:48:25 +0200
category: sport
externe_link: "https://www.telegraaf.nl/sport/3573838/gakpo-vervangt-geblesseerde-lozano-bij-psv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d9e3474a-74ab-11e9-98be-0217670beecd.jpg"
---

<p class="intro">Cody Gakpo begint zondag in het basiselftal van PSV. De 20-jarige buitenspeler neemt in de uitwedstrijd tegen AZ de plaats in van de geblesseerde Hirving Lozano.</p> <p>Het is de tweede keer dit seizoen dat Gakpo in de competitie vanaf het begin meedoet. Zijn basisdebuut maakte de Eindhovenaar in maart tegen NAC Breda.</p><p>Het elftal van PSV is verder ongewijzigd in vergelijking met de laatste competitiewedstrijd tegen Willem II (0-3 winst). Donyell Malen staat weer in de spits en Steven Bergwijn is rechtsbuiten. Topscorer en aanvoerder Luuk de Jong speelt als aanvallende middenvelder kort achter Malen.</p><p>PSV is in de jacht op de 25e landstitel afhankelijk van Ajax. Beide clubs hebben na 32 speelronden 80 punten, maar het doelsaldo van de Amsterdammers is veel beter (+81 om +71). Ajax speelt zondag in eigen stadion tegen FC Utrecht en beëindigt de competitie woensdag met een uitwedstrijd tegen De Graafschap. PSV speelt op dat moment in Eindhoven tegen Heracles Almelo.</p><p>Opstelling PSV: Zoet; Dumfries, Schwaab, Viergever en Angeliño; Rosario, De Jong en Sadilek; Bergwijn, Malen en Gakpo.</p>
