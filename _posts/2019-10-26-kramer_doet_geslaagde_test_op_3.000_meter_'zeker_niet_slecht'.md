---
layout: post
title: "Kramer doet geslaagde test op 3.000 meter: 'Zeker niet slecht'"
date: Sat, 26 Oct 2019 18:37:04 +0200
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/LdkWfDWs4mQ/2307763"
feature_image: "https://nos.nl/data/image/2019/10/26/587623/1008x567.jpg"
aantal: 202
unieke: 133
bron: "NOS"
---

<p>Sven Kramer verwacht dat zijn knie op tijd hersteld is voor de kwalificatiewedstrijden voor het wereldbekercircuit, volgend weekend in Heerenveen. De 33-jarige Kramer reed vandaag in Thialf een testwedstrijd op de 3.000 meter en hield daar een goed gevoel aan over.</p>
<p>Kramer werd twee weken geleden aangereden toen hij op de fiets op weg was naar de ijsbaan in Inzell, waar hij op trainingskamp was. Daarbij liep hij een botkneuzing in zijn rechterknie op en was zijn deelname aan de kwalificatiewedstrijden onzeker geworden.</p>
<p>"Het was weer wennen, maar dat is het altijd de eerste race van het seizoen. Al met al was het niet slecht en niet heel goed, gewoon stabiel", vertelde Kramer na zijn race. Hij reed een tijd van 3.40,69. Patrick Roest noteerde eerder dit seizoen een nieuw baanrecord in Thialf met 3.38,17.</p>
<p>"Het is zeker niet slecht voor waar ik vandaan kwam. Twee weken geleden lag ik nog op de grond", aldus Kramer. Tijdens de race had hij weinig hinder ondervonden van zijn knie. "Als je bezig bent, dan heb je er niet zoveel last van."</p>
<p>"Het is even afwachten hoe het morgen reageert, maar normaal gesproken rijd ik volgende week gewoon de 5.000 meter."</p><img src="http://feeds.feedburner.com/~r/nossportschaatsen/~4/LdkWfDWs4mQ" height="1" width="1" alt=""/>
