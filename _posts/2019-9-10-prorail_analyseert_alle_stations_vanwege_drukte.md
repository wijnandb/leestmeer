---
layout: post
title: "ProRail analyseert alle stations vanwege drukte"
date: Tue, 10 Sep 2019 08:26:38 +0200
category: nieuws
externe_link: "https://nos.nl/l/2301086"
feature_image: "https://nos.nl/data/image/2019/09/10/576282/1008x567.jpg"
---

<p>ProRail gaat alle stations en perrons onderzoeken om te kijken of er maatregelen nodig zijn om de toenemende drukte op te vangen. Het gaat om een analyse van de transfercapaciteit en -veiligheid, zegt de spoorbeheerder.</p>
<p>ProRail kijkt onder meer naar het aantal reizigers dat in- en uitstapt, de breedte en lengte van de perrons en hoeveel treinen er aankomen en vertrekken. Ook de plek waar de trein aan een perron stopt wordt onderzocht.</p>
<h2>Proef</h2>
<p>De spoorbeheerder heeft al stations en specifieke perrons op het oog waar de drukte tot problemen leidt. Het gaat bijvoorbeeld om spoor 5 en 7 op Utrecht Centraal, spoor 1 en 2 op Schiphol en spoor 1, 2, 3 en 4 op Amsterdam Zuid.</p>
<p>Op Utrecht Centraal houden ProRail en de NS een proef om de reizigers beter te verspreiden over het perron. Daar wordt omgeroepen om niet onderaan de (rol)trappen te wachten.</p>
