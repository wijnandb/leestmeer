---
layout: post
title: "Zorg om handelsoorlog verzwakt op Damrak"
date: Mon, 27 May 2019 11:00:00 +0200
categories: 
- financieel 
- koersen 
externe_link: "https://www.telegraaf.nl/financieel/3651723/zorg-om-handelsoorlog-verzwakt-op-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0ec8b874-805e-11e9-9d64-0255c322e81b.png"
---

<p class="intro">AkzoNobel, financials en ASML gingen aan kop. Beleggers bleven hoopvol na de uitslagen van de Europese verkiezingen. Zorgen om de handelsoorlog en Brexit verzwakten.</p> <p>De AEX-index stond rond 11 uur 0,4% hoger bij 549,1 punten. De AMX-index koerste toen 0,6% in de plus bij 752,9 punten.</p><p>In Frankfurt won de DAX 0,5%, in Parijs steeg de CAC-40 met 0,3%.</p><p>De winst van de Brexit-partij van Nigel Farage in het Verenigd Koninkrijk betekent volgens ABN Amro’s Tom Kinmoth in ieder geval fellere onderhandelingen tussen Brussel en Londen over een Brexit. Farage eiste direct een plek op in het Britse Brexit-onderhandelingsteam.</p><p>De euro verloor 0,1% tot $1,1195 tegen de dollar. Over een jaar staat nu 4% verlies voor de euromunt.</p><p>Het fusievoorstel van Fiat Chrysler met Renault in de ochtend - dat direct 17% won op de beurs, bij 8% koersstijging voor de Fransen - liet Europese autobouwers vrij ongemoeid.</p><p>Uit Azië kwamen wisselende signalen. Winsten van Chinese bedrijven ondervonden afgelopen maand last van de handelsoorlog. De Nikkei sloot met 0,3% winst, exportbedrijven waren in trek. De Hangseng raakte juist terrein kwijt.</p><p>Brentolie verloor 0,1% aan waarde.</p><p>Wall Street blijft dicht vanwege de viering van Memorial Day.</p><p>Financials profiteren</p><p>Bij de hoofdfondsen bood chemiebedrijf AkzoNobel 1,6% winst. ABN Amro werd 1,6% duurder en verzekeraars ASR en Aegon gingen snel omhoog tot 1,3% respectievelijk 1% koerswinst.</p><p>Staalmaker ArcelorMittal bleef daar met 0,8% toename achter.</p><p>Telecombedrijf KPN (+1%) negeerde berichten dat het kwetsbaar zou zijn vanwege zijn Huawei-apparatuur, die meer spionage toe zou laten dan tot nu toe bekend.</p><p>Royal Dutch Shell won 0,2%. Het onderhandelt opnieuw over contracten in het olierijke Nigeria, dat zijn eisen aan Shell heeft aangescherpt.</p><p>Bij de middelgrote fondsen koerste financieel dienstverlener Intertrust 2,1% winst, TomTom steeg 1,9% bovenin de index.</p><p>Air France KLM (+0,3%) investeert in een nieuwe fabriek in Delfzijl voor de vervaardiging van duurzame kerosine in combinatie met SkyNRG, dat de fabriek uitbaat.</p><p>Beursbedrijf Euronext (+0,2%) lijkt weinig meer in de weg bij de overname van de Oslo Børs. De Amerikaanse concurrent Nasdaq haakte af. Eerder kreeg Euronext groen licht van het Noorse ministerie van Financiën.</p><p>Autogroep Stern verloor bij de lokale aandelen 3%.</p><p>Meer financieel nieuws via je mail? Schrijf je hier in voor onze nieuwsbrief.</p>
