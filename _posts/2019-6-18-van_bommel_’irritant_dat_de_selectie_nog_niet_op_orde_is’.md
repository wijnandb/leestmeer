---
layout: post
title: "Van Bommel: ’Irritant dat de selectie nog niet op orde is’"
date: Tue, 18 Jun 2019 17:24:40 +0200
category: sport
externe_link: "https://www.telegraaf.nl/sport/1203113431/van-bommel-irritant-dat-de-selectie-nog-niet-op-orde-is"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/30a103c6-91dd-11e9-affc-02d1dbdc35d1.jpg"
---

<p class="intro">PSV is alweer begonnen aan het nieuwe seizoen. Trainer Mark van Bommel blikt vooruit op de voorronde van de Champions League en het laatste transfernieuws rond de Eindhovense club.</p> <p>PSV speelt over ruim een maand al een belangrijke wedstrijd tegen FC Basel of Olympiakos Piraeus in de tweede voorronde van de Champions League. Van Bommel heeft nog geen idee welke selectie hij dan precies tot zijn beschikking heeft. De transfermarkt komt dit jaar langzaam op gang.</p><p>„Dit is niet wat je wilt als trainer. Natuurlijk irriteert het me dat we selectie nu nog niet op orde hebben. Maar het is helaas niet anders. Je hebt te maken met clubs, spelers en zaakwaarnemers. We zijn afhankelijk van anderen”, aldus Van Bommel dinsdag na de eerste training ter voorbereiding op het nieuwe seizoen.</p><p>Zelf heeft de trainer na een kleine maand vakantie weer zin in het nieuwe seizoen. Heel lang heeft Van Bommel niet teruggekeken op het vorige seizoen, waarin de Eindhovenaren de landstitel aan Ajax moesten laten en ook geen andere prijs pakten. „Het was gewoon niet goed genoeg. We hebben de strijd ook op details verloren.”</p><p>Transfers</p><p>Ook Van Bommel houdt er rekening mee dat Angeliño vertrekt uit Eindhoven. Dat zei de PSV-trainer na de eerste training van de Eindhovenaren. De Spaanse linksback kwam vorig seizoen over van Manchester City, die een tergkoopoptie had bedongen bij de transfer naar PSV. Daar lijken de Citizens nu een beroep op te willen doen.</p><p>Daarentegen verwelkomt Van Bommel wel een oude bekende: Ibrahim Afellay. De trainer van PSV voetbalde zelf enkele jaren samen met de middenvelder, die dinsdag een contract voor één seizoen ondertekende.</p><p>„We hebben hem een kans gegeven om hier te revalideren, hij is een kind van de club”, aldus Van Bommel. „Hij heeft als mens ook een enorme ontwikkeling doorgemaakt. Dat merk je in de gesprekken met hem. Dit is een andere ’Ibi’ dan toen ik met hem speelde. Ik denk daarom dat hij niet alleen op het veld maar ook in de kleedkamer een belangrijke rol kan gaan spelen.”</p>
