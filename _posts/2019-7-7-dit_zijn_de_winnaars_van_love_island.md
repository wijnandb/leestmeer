---
layout: post
title: "Dit zijn de winnaars van Love Island"
date: Sun, 07 Jul 2019 22:15:13 +0200
category: entertainment
externe_link: "https://www.telegraaf.nl/entertainment/1129803724/dit-zijn-de-winnaars-van-love-island"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7828e800-a0f4-11e9-b8c9-02c309bc01c1.jpg"
---

<p class="intro">Zondagavond was de finale van Love Island. Denzel en Aleksandra kwamen als winnaars uit de bus en dat verraste de twee misschien zelf nog wel het meeste.</p> <p>„We hadden het echt niet verwacht. We gingen ervan uit dat Sebbie en Martin zouden winnen.” Denzel en Aleksandra hebben 25.000 euro gewonnen. Van het geld willen de twee op vakantie, want ze zijn elkaar tijdens het programma erg leuk gaan vinden. „Op een gegeven moment leer je elkaar kennen. Ik begon Aleks leuker en leuker te vinden en werd verliefd. Toen wist ik wel dat ik het officieel wilde maken, maar van tevoren had ik het niet verwacht”, zo vertelt Denzel aan het AD.</p><p>Aleksandra: „Ik had het helemaal niet verwacht. Toen Denz binnenkwam, had ik een totaal ander beeld van hem. Ik had nooit gedacht dat ik op hem verliefd kon worden.”</p><p>Nu het programma is afgelopen, hunkert het stel naar contact met het thuisfront. „We zijn nog niet helemaal vrij. We zitten nog op Gran Canaria en hebben nog geen contact met de familie kunnen hebben. Dat is straks het eerste wat wij gaan doen. Onze familie en vrienden bellen en ze bezoeken als we terug in Nederland en België zijn.”</p>
