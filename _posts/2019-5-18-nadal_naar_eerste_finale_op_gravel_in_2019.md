---
layout: post
title: "Nadal naar eerste finale op gravel in 2019"
date: Sat, 18 May 2019 17:32:11 +0200
category: sport
externe_link: "https://www.telegraaf.nl/sport/3608447/nadal-naar-eerste-finale-op-gravel-in-2019"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/65c8e55c-7985-11e9-8a65-0217670beecd.jpg"
---

<p class="intro">Rafael Nadal heeft zich voor het eerst dit seizoen geplaatst voor de finale van een graveltoernooi. Op het masterstoernooi van Rome, voor de topspelers hun laatste stop in aanloop naar Roland Garros, liet hij in de halve eindstrijd Stefanos Tsitsipas met 6-3 6-4 kansloos.</p> <p>Precies een week geleden werd Nadal in Madrid nog verrast door de 20-jarige Griek, opgeklommen naar de zevende plek op de wereldranglijst.</p><p>Tot een nieuwe stunt kwam het niet. Nadal domineerde als vanouds vanaf de baseline, maakte weinig fouten en stuurde Tsitsipas bij vlagen van hoek naar hoek. In beide sets had de mondiale nummer 2 voldoende aan één break.</p><p>Om zijn eerste titel sinds begin augustus van vorig jaar (Toronto) te winnen moet Nadal zondag de als eerste geplaatste Novak Djokovic of Diego Schwartzman verslaan. De titelhouder gaat in Italië op voor zijn achtste titel.</p><p>Nadal toonde zich dit gravelseizoen niet zo dominant als de afgelopen jaren. In Monte Carlo, Barcelona en Madrid verloor hij in de halve finales.</p>
