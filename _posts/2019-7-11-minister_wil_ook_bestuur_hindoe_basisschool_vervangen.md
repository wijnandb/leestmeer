---
layout: post
title: "Minister wil ook bestuur Hindoe Basisschool vervangen"
date: Thu, 11 Jul 2019 16:26:00 +0200
categories: 
- entertainment 
- opinie 
externe_link: "https://www.telegraaf.nl/nieuws/604927131/minister-wil-ook-bestuur-hindoe-basisschool-vervangen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f2732cd8-a3e7-11e9-9ef2-0217670beecd.png"
---

<p class="intro">Bij de Algemene Hindoe Basisschool in Den Haag zijn ernstige tekortkomingen in de kwaliteit van het onderwijs vastgesteld, blijkt uit een onderzoeksrapport van de Inspectie van het Onderwijs. Minister Slob (onderwijs) heeft donderdagmiddag laten weten ook het bestuur van deze school af te willen zetten.</p> <p>De school probeerde via de rechter om publicatie van het rapport tegen te houden, maar deze eis werd donderdag afgewezen door de rechtbank in Den Haag.</p><p>Volgens de inspectie is er al jaren sprake van wanbeleid op de school en schiet de kwaliteit van het onderwijs op alle vlakken tekort. De kwaliteit van de lessen is bedroevend slecht. Leraren die kritiek leveren op de leiding worden onder druk gezet en voelen zich bedreigd. Daarbij is de veiligheid van scholieren volgens de inspectie niet gewaarborgd. Ook de financiële stromen deugen volgens de inspectie niet. Zo worden inkomsten en uitgaven onjuist verantwoord.</p><p>Een woordvoerster van de school noemt het rapport verouderd nieuws. „Er zijn inmiddels al zoveel dingen veranderd, vooral in de laatste maanden. In 2016 was het volgens de inspectie geweldig en plotseling deugt het allemaal niet meer.” Ook wijst zij erop dat een bestuurder van de school is opgestapt.</p><p>Op de Haagse Hindoeschool zitten bijna 470 leerlingen.</p><p>De onderwijsinspectie bracht donderdag ook al een vernietigend rapport naar buiten over het islamitische Haga Lyceum in Amsterdam.</p>
