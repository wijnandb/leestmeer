---
layout: post
title: "Halfbroer en erfgenaam Prince overleden"
date: Fri, 30 Aug 2019 08:19:50 +0200
categories: 
- entertainment 
- gossip 
externe_link: "https://www.telegraaf.nl/entertainment/2011086216/halfbroer-en-erfgenaam-prince-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/52a946b4-caee-11e9-a7aa-0218eaf05005.jpg"
---

<p class="intro">Een van de halfbroers van Prince is overleden. Alfred Jackson was één van de zes broers en zussen van de zanger die als erfgenamen werden aangewezen. De muzikant liet naar verluidt zo’n 200 miljoen dollar achter.</p> <p>De zus van Prince, Tyka Nelson, maakte het overlijden van Alfred bekend op Facebook. „Vanmorgen is mijn geliefde oudere broer heengegaan”, schreef ze daar donderdag. Ze bedankte iedereen die altijd „zo aardig” is geweest voor haar halfbroer, die 66 jaar werd.</p><p>Volgens TMZ is vastgesteld dat Alfred, die dezelfde moeder had als Prince, een natuurlijke dood is gestorven. De oud-luchtmachtpiloot was één van de eerste familieleden die met de media sprak na de dood van de zanger. Hij liet destijds weten dat hij de zanger al jaren niet had gesproken, maar zijn carrière had gevolgd en erg trots op hem was. „Ik mis mijn broer, want mijn broer was alles voor me. Hij is een legende, dat is hij echt.”</p><p>Na de dood van Prince in april van 2016 bleek de zanger geen testament te hebben opgesteld. Na enig juridisch getrouwtrek binnen de familie werden het jaar erop zus Tyka, halfzussen Sharon en Norinne en halfbroers John, Omar en Alfred aangewezen als erfgenamen.</p>
