---
layout: post
title: "Federer trekt zich terug uit Rome"
date: Fri, 17 May 2019 14:59:02 +0200
categories: 
- sport 
- tennis 
externe_link: "https://www.telegraaf.nl/sport/3604591/federer-trekt-zich-terug-uit-rome"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/30be6372-78b4-11e9-a089-0255c322e81b.jpg"
---

<p class="intro">Roger Federer heeft zich teruggetrokken uit het masterstoernooi van Rome vanwege een blessure aan zijn rechterbeen.</p> <p>De als derde geplaatste Federer zou vrijdag in de kwartfinales aantreden tegen de Griek Stefanos Tsitsipas, van wie hij begin dit jaar verloor op de Australian Open.</p><p>Federer speelde donderdag twee partijen wegens het slechte weer van eerder in de week. In zijn tweede wedstrijd moest hij diep gaan tegen de Kroaat Borna Coric, aan wie twee wedstrijdpunten niet besteed waren.</p><p>De 37-jarige Federer deed voor het eerst sinds 2016 weer mee in Rome. Hij liet het gravelseizoen de afgelopen jaren aan zich voorbijgaan. „Rome is altijd een van mijn favoriete steden geweest en ik hoop volgend jaar terug te komen”, zei de Zwitser, die daarmee al voorzichtig bezig was met 2020.</p><p>„Ik heb dit moeilijke besluit moeten nemen omdat ik mij fysiek niet honderd procent voelde. De reacties van de fans en het publiek tijdens mijn wedstrijden van donderdag doen mij realiseren waarom ik nog steeds meedraai op de ATP-tour.”</p>
