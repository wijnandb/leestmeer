---
layout: post
title: "Nieuwe motor Verstappen heeft consequenties"
date: Wed, 04 Sep 2019 11:28:02 +0200
categories: 
- sport 
- autosport 
externe_link: "https://www.telegraaf.nl/sport/794865395/nieuwe-motor-verstappen-heeft-consequenties"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a9f19b42-cef9-11e9-b1a3-0255c322e81b.jpg"
---

<p class="intro">Red Bull-coureur Max Verstappen krijgt tijdens de GP van Italië de beschikking over een nieuwe motor van Honda. Dit betekent echter wel dat de Nederlander - door een gridstraf - op het circuit van Monza achteraan moet starten.</p> <p>Ook Pierre Gasly - nu rijdend voor Toro Rosso - krijgt een nieuwe motor, waardoor ook hij achteraan zal moeten starten in Italië. Op Spa-Francorchamps had de nieuwe ploeggenoot van Verstappen - Alexander Albon - al een nieuwe motor van de Japanse leverancier gekregen, net als Toro Rosso-racer Daniil Kvyat.</p><p>„We denken dat Max en Pierre nog steeds een sterke race kunnen rijden. We hebben bruikbare data verzameld op Spa, waardoor we de instellingen van de motor kunnen optimaliseren”, aldus Toyoharu Tanabe, technisch directeur van Honda.</p><p>Red Bull heeft het maximumaantal toegestane motorwissels dit seizoen overschreden. Volgens de regels van de Formule 1 wordt Verstappen voor de race zondag teruggezet naar de achterste startrij.</p><p>Met de nieuwe krachtbron hoopt de nummer drie van het klassement zich te kunnen revancheren voor de deceptie van zondag. Tijdens de GP van België zat de race voor Verstappen er al tijdens de eerste ronde op. Vorig jaar werd Verstappen vijfde in Monza, zijn beste resultaat op Italiaanse bodem.</p>
