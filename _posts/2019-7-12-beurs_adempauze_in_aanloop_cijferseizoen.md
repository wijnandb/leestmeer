---
layout: post
title: "Beurs: Adempauze in aanloop cijferseizoen"
date: Fri, 12 Jul 2019 17:41:00 +0200
categories: 
- financieel 
- koersen 
externe_link: "https://www.telegraaf.nl/financieel/978755618/beurs-adempauze-in-aanloop-cijferseizoen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7cc3672-a4bb-11e9-9dfa-0218eaf05005.jpg"
---

<p class="intro">De AEX steeg vrijdag licht. Veel animo om aandelen te kopen was er niet, nu het kwartaalcijferseizoen voor de deur staat. ArcelorMittal blonk uit.</p> <p>De AEX sloot 0,1% hoger op 567,4 punten. De AMX steeg 0,7% naar 800,7 punten. De meeste overige Europese beursgraadmeters kwamen ook nauwelijks van hun plaats. De Franse CAC 40 klom 0,3%. De Duitse DAX daalde 0,1%, onder invloed van een winstwaarschuwing van autofabrikant Daimler.</p><p>Dat uit optredens van Fed-voorzitter Powell voor het Congres duidelijk is geworden dat de rente in de VS op 31 juli verlaagd wordt, gaf de afgelopen week vooral Amerikaanse beurzen vleugels. De Dow Jones-index, de S&amp;P 500 en de Nasdaq-index boekten record na record, terwijl de meeste Europese beursgraadmeters licht inleverden.</p><p>Macro-econoom Joost van Leenders (Kempen) meent dat enige voorzichtigheid nu geboden is. Hij denkt dat de aandacht van beleggers in de komende weken zal verschuiven naar de kwartaalrapporten van bedrijven. „De verwachtingen voor de winsten in het tweede kwartaal zijn inmiddels behoorlijk naar beneden bijgesteld, dus het zou best kunnen dat deze toch weer overtroffen worden. Maar ik denk dat de prognoses over het algemeen vrij voorzichtig zullen zijn. De handelsoorlog richt behoorlijk wat schade aan en voor bedrijven is het lastig om de winst bij een beperkte economische groei en een lage inflatie te laten stijgen.”</p><p>Beleggingsstrateeg Wim Zwanenburg van Stroeve &amp; Lemberger is iets positiever. „Voor Amerikaanse bedrijven wordt een stagnatie van de kwartaalwinst voorzien. We zien echter steeds dat de analistentaxaties overtroffen worden. Veel zal afhangen van de outlook. Analisten denken dat de winstgroei gaat aantrekken tot 7% in het vierde kwartaal en volgend jaar in de dubbele cijfers uitkomt. Ik denk dat dit realistisch is, zeker als er stappen worden gezet in een oplossing voor het handelsconflict.”</p><p>In de AEX eindigden staalfabrikant ArcelorMittal en biotechnologiebedrijf Galapagos met plussen van 2,5% respectievelijk 2,4% bovenaan. Tankopslagconcern Vopak klom 1,5%, na een koopadvies van zakenbank Kempen.</p><p>Verfproducent AkzoNobel sloot 0,6% in het groen, na een koersdoelverhoging door Barclays naar €100.</p><p>Maaltijdenbezorger Takeaway en zorgtechnologieconcern Philips bleven achter met minnen van 1,3% respectievelijk 0,5%.</p><p>Metalenleverancier AMG en kunstmestproducent OCI blonken in de AMX met plussen van 3,1% uit. Altice Europe steeg 2%. De interesse van mogelijke kopers voor een belang in het Portugese glasvezelnetwerk van het kabel- en telecombedrijf is aan het afzwakken.</p><p>Smallcap Wessanen sloot 0,1% lager op €11,31. Een consortium onder leiding van investeerder PAI Partners doet een bod op alle aandelen van het natuurvoedingsbedrijf. PAI maakte begin april al bekend dat het Wessanen wil inlijven voor €11,50 per aandeel, inclusief een inmiddels uitgekeerd dividend van 14 cent. KBC Securities noemde het overnamebod overigens ’te laag’.</p><p>Accell Group won 0,6%. Zijn fietsen worden in Canada volgend jaar exclusief bij Canadian Tire Corporation aan de man gebracht.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
