---
layout: post
title: "Queen zoekt nieuwe beveiliger voor Buckingham Palace"
date: Thu, 08 Aug 2019 16:29:00 +0200
categories: 
- entertainment 
- royalty 
externe_link: "https://www.telegraaf.nl/entertainment/1883178733/queen-zoekt-nieuwe-beveiliger-voor-buckingham-palace"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a612e692-b9e7-11e9-91d8-02d2fb1aa1d7.jpg"
---

<p class="intro">Koningin Elizabeth zoekt een nieuwe beveiliger voor Buckingham Palace. Vereisten: iemand met een goede conditie die kan werken op hoogte en in kleine ruimtes. Als je jezelf geschikt acht, kun je je aanmelden voor de positie van Brand en Veiligheid-officier, wat zo’n 23.000 pond kan opleveren. Dat meldt Hello Magazine.</p> <p>Ook het kunnen lokaliseren van brandveiligheidsrisico’s, goede communicatievaardigheden en een EHBO-diploma zijn belangrijk om te hebben voor de positie. Daarbij is kennis van IT nodig. Daarvoor in ruil kan je wel werken in een van ’s werelds meest iconische gebouwen, en krijg je toegang tot een reeks catering- en recreatiefaciliteiten.</p><p>De vacature komt kort nadat een man in het koninklijke paleis had ingebroken terwijl de Queen lag te slapen. Vorige maand wist een 22-jarige man rond 2 uur ’s nachts de hekken van Buckingham Palace te beklimmen en ging hij op weg naar de slaapkamer van de koningin. Gelukkig kreeg de politie de man snel te pakken en overkwam de koningin niks.</p>
