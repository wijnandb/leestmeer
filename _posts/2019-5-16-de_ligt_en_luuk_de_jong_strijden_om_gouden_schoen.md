---
layout: post
title: "De Ligt en Luuk de Jong strijden om Gouden Schoen"
date: Thu, 16 May 2019 06:30:00 +0200
categories: 
- entertainment 
- opinie 
externe_link: "https://www.telegraaf.nl/sport/3595025/de-ligt-en-luuk-de-jong-strijden-om-gouden-schoen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7ca95d7e-77cd-11e9-8eb3-02c309bc01c1.jpg"
---

<p class="intro">Of Luuk de Jong of Matthijs de Ligt zich de Voetballer van het Jaar 2019 mag noemen, publiceert Telesport in de krant van morgen. De spits van PSV scoorde in de laatste wedstrijd tegen Heracles Almelo in de ogen van rapporteur Willy Dullens een 6. De centrale verdediger van Ajax kreeg in de kampioenswedstrijd tegen De Graafschap een 7 van rapporteur Peter Boeve.</p> <p>De reglementen voor het eindklassement Voetballer van het Jaar schrijven voor dat 29 wedstrijden meetellen, in plaats van alle 34 duels. Deze regel is ingesteld om te voorkomen dat spelers die bijvoorbeeld door een blessure enkele wedstrijden missen, direct uit de top van het klassement duikelen. Wanneer een speler wel alle 34 duels in actie komt, vervallen zijn vijf slechtste cijfers. Speelt hij 33 wedstrijden, dan vervallen zijn vier laagste cijfers, enzovoorts.</p><p>Naast de bekendmaking van de Voetballer van het Jaar, die begin september evenals de winnaars van de Zilveren en Bronzen Schoen tijdens het Voetbalgala gehuldigd zal worden in het bijzijn van de fine fleur van de Nederlandse voetbalwereld, zal Telesport de volledige eindstand van de eerste dertig publiceren. Tevens zal de winnaar van het Gouden Kaart Klassement bekend worden gemaakt. Ook de beste arbiter van het afgelopen seizoen zal als eregast gehuldigd worden tijdens het gala.</p><p>Daarnaast zullen de topscorers van de Eredivisie (Luuk de Jong en Dusan Tadic) en het Talent van het Jaar (Frenkie de Jong) op de b√ºhne staan om hun prijs te ontvangen.</p>
