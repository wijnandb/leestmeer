---
layout: post
title: "Prison break: drie gevangenen ontsnapt in België"
date: Wed, 10 Jul 2019 09:56:56 +0200
category: buitenland
externe_link: "https://www.telegraaf.nl/nieuws/1920718801/prison-break-drie-gevangenen-ontsnapt-in-belgie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c4989102-a31c-11e9-b770-02d1dbdc35d1.jpg"
---

<p class="intro">In nog geen week tijd zijn drie gedetineerden erin geslaagd te ontsnappen uit de gevangenis in het West-Vlaamse Ruiselede. Twee wisten het complex te verlaten nadat ze een cipier hadden bedreigd en de deur met een brandblusser hadden geforceerd. De derde gevangene ontsnapte via de doucheruimte. Twee van de drie ontsnapte mannen zijn inmiddels opgepakt in Rotterdam. Een derde blijft spoorloos.</p> <p>Agenten troffen de twee aan in een tentje aan de Jongkindstraat. Toen zij zich niet konden legitimeren, werden ze meegenomen. Als snel bleek dat ze in België werden gezocht, meldt de politie. België zal om hun overlevering vragen.</p><p>Een van hen is de 37-jarige Sven Buysschaert die tot vijftien jaar cel werd veroordeeld voor doodslag. Buysschaert en zijn kompaan werden woensdagochtend aangetroffen tijdens een routine identiteitscontrole in Rotterdam, dat bevestigt het F.A.S.T.-team van de Federale politie aan de Belgische krant.</p><p>Dit jaar zijn vijf mensen ontsnapt uit de gevangenis van Ruiselede, waar gedetineerden aan het eind van hun straf worden voorbereid op hun terugkeer naar de samenleving. Het gevangeniswezen onderzoekt wat er fout is gegaan.</p><p>Ontsnappen is in België niet strafbaar, geweld gebruiken wel. De ontsnapte gevangene die geweld gebruikten of bedreigingen uitten, riskeren nu een extra vervolging en gevangenisstraf.</p>
