---
layout: post
title: "Van Breukelen weer in oude functie bij PSV"
date: Mon, 24 Jun 2019 08:18:54 +0200
category: sport
externe_link: "https://www.telegraaf.nl/sport/280228838/van-breukelen-weer-in-oude-functie-bij-psv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f11aeef0-9647-11e9-8efa-02c309bc01c1.jpg"
---

<p class="intro">Hans van Breukelen keert terug bij PSV als lid van de raad van commissarissen. De oud-doelman neemt per 1 juli zijn plek als commissaris weer in. Hij volgt Frank Arnesen op. De Deen vertrok eind vorig jaar naar Anderlecht.</p> <p>Van Breukelen was eerder tussen 2010 en 2016 lid van het toezichthoudend orgaan en beheerde toen de portefeuille voetbalzaken. Hij legde destijds zijn functie bij PSV neer omdat hij technisch directeur werd van de KNVB. Na een jaar vol strubbelingen en veel kritiek op zijn functioneren vertrok hij alweer weer bij bond.</p><p>„We zijn blij dat we Hans weer mogen verwelkomen”, zegt president-commissaris Jan Albers. „In een rvc van een voetbalclub wil je graag alle expertisegebieden verenigen. Met de terugkeer van Hans zijn we weer compleet. ”</p><p>De inmiddels 62-jarige Van Breukelen keepte tien seizoenen voor de Eindhovense club en speelde 73 interlands voor Oranje.</p>
