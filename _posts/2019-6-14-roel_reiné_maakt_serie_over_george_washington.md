---
layout: post
title: "Roel Reiné maakt serie over George Washington"
date: Fri, 14 Jun 2019 09:00:33 +0200
categories: 
- entertainment 
- sterren 
externe_link: "https://www.telegraaf.nl/entertainment/296217646/roel-reine-maakt-serie-over-george-washington"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/27476a54-8e72-11e9-9558-0255c322e81b.jpg"
---

<p class="intro">Roel Reiné gaat voor History Channel meewerken aan een serie over de Amerikaanse president George Washington. Met het zes uur durende docudrama wil het kanaal naar eigen zeggen „zijn kille imago afbreken en het leven tonen van de man die iedereen kent, maar van wie maar weinigen het echte verhaal snappen.”</p> <p>„Ik regisseer alle dramascenes”, vertelt Reiné. „Ik ga iconische momenten verfilmen uit de Amerikaanse geschiedenis, waaronder enorme veldslagen.” De opnames vinden binnenkort plaats in onder meer Roemenië. Washington (1732-1799) was de opperbevelhebber van de koloniën tijdens de Amerikaanse Onafhankelijkheidsoorlog (1775-1783) en werd daarna de eerste president van de Verenigde Staten.</p><p>Het is niet de eerste productie die Reiné maakt voor History Channel. Eerder draaide hij ook een aantal afleveringen van de serie Knightfall, met Star Wars-acteur Mark Hamill. In Nederland draaide Reiné ook twee grote historische films: het succesvolle epos Michiel de Ruyter en het middeleeuwse drama Redbad.</p><p>De regisseur vertrok zeventien jaar geleden naar Hollywood waar hij doorbrak met het maken van relatief goedkope actiefilms.</p>
