---
layout: post
title: "Eis: hoge taakstraffen voor militairen Luchtmobiele Brigade"
date: Wed, 03 Jul 2019 09:55:56 +0200
category: binnenland
externe_link: "https://www.telegraaf.nl/nieuws/17413353/eis-hoge-taakstraffen-voor-militairen-luchtmobiele-brigade"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b37eced8-9d7a-11e9-bd35-0218eaf05005.jpg"
---

<p class="intro">Voor de militaire kamer van de rechtbank Arnhem zijn hoge taakstraffen geeïst tegen vijf (oud) militairen van de Luchtmobiele Brigade uit Schaarsbergen. Ze worden verdacht van mishandelingen, bedreigingen en vernederingen. Het OM eiste tussen de 40 en 240 uur dienstverlening.</p> <p>De zwaarste eis was er voor korporaal E. De man die volgens justitie ‘de grootste bek had’ en binnen de mortiergroep de informele leider zou zijn geweest. Vanwege die rol en de verantwoordelijkheid die dat met zich meebracht, vroeg de officier van justitie om 240 uur dienstverlening. Daarnaast waren er strafeisen van 120, 180, 100 en 40 uur dienstverlening.</p><p>Voor de nog actief dienen zouden – wanneer de rechter erin meegaat – deze straffen problematisch zijn. De straffen vallen boven de grens die de Militaire Inlichtingen en Veiligheidsdienst (MIVD) hanteert voor het intrekken van de Verklaring van Geen Bezwaar. In zo’n geval volgt meestal ontslag.</p><p>De zaak deed toen hij naar buiten kwam eind 2017 veel stof opwaaien en zorgde voor een grote discussie over de cultuur en sociale veiligheid binnen de krijgsmacht.</p>
