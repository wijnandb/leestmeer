---
layout: post
title: "Mazelen dodelijker dan ebola"
date: Tue, 11 Jun 2019 21:01:00 +0200
categories: 
- entertainment 
- opinie 
externe_link: "https://www.telegraaf.nl/nieuws/684587630/mazelen-dodelijker-dan-ebola"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/40b18928-8c7b-11e9-9652-02c309bc01c1.jpg"
---

<p class="intro">De regering van Congo heeft de ziekte mazelen tot een nationale epidemie verklaard nadat zeker 1500 mensen aan de mazelen waren bezweken, 100 meer dan aan de ziekte ebola.</p> <p>Volgens Artsen zonder Grenzen zijn die 1500 doden gevallen in de eerste vijf maanden van dit jaar, waarmee de huidige mazelen-epidemie de dodelijkste is sinds 2012. De zeer besmettelijke en in potentie veel dodelijkere ziekte Ebola heeft tot nu toe aan 1390 Congolezen het leven gekost.</p><p>Volgens het ministerie van Gezondheid zijn er zo’n 65.000 waarschijnlijke gevallen van mazelen geteld. AzG heeft opgeroepen tot een snelle inentingscampagne van vooral kinderen. In april zijn zo’n 2,2 miljoen kinderen ingeënt maar zo’n 1,4 miljoen kinderen zijn nog niet gevaccineerd.</p><p>Als dat niet snel gebeurt, dan dreigt de besmettelijke ziekte oncontroleerbaar te worden. Maar gezondheidswerkers worden vaak gewantrouwd door de lokale bevolking die meer waarde hecht aan plaatselijke gebruiken.</p>
