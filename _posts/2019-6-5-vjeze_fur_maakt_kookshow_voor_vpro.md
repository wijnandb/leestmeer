---
layout: post
title: "Vjeze Fur maakt kookshow voor VPRO"
date: Wed, 05 Jun 2019 12:02:11 +0200
category: entertainment
externe_link: "https://www.telegraaf.nl/entertainment/2139866837/vjeze-fur-maakt-kookshow-voor-vpro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5b89d24e-878c-11e9-9964-0218eaf05005.jpg"
---

<p class="intro">Freddy ’Vjeze Fur’ Trathlener gaat eenmalig een absurdistisch kookprogramma presenteren voor de VPRO. De rapper van De Jeugd van Tegenwoordig, die ook bekend is van zijn kookvlogs, gaat hierin kokkerellen met sterrenchef Edwin Vinke, maakte de omroep bekend.</p> <p>Voor Lekker Fred in het land reist Freddy door Zeeland om ingrediënten te verzamelen voor een diner dat hij samen met Edwin gaat bereiden. Tijdens zijn reis komt de rapper een aantal opmerkelijke types tegen, zoals onder meer een zalm met zelfmoordneigingen en een bosnimf die hem aan kruiden helpt. Volgens de VPRO is het eenmalige programma anders dan andere kookshows en moet het aantonen dat je met „goede ingrediënten en een snufje, of een flinke eetlepel, gekkigheid een heerlijke maaltijd op tafel kunt zetten.”</p><p>Lekker Fred in het land is op 4 juli om 22.25 uur te zien op NPO 3.</p>
