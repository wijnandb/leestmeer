---
layout: post
title: "'Actie nodig om voorop te blijven met kunstmatige intelligentie'"
date: Thu, 18 Jul 2019 07:08:30 +0200
category: tech
externe_link: "https://nos.nl/l/2293976"
feature_image: "https://nos.nl/data/image/2019/07/18/564272/1008x567.jpg"
---

<p>Er moet een aantal grote stappen worden gezet in Nederland om voorop te blijven lopen op het gebied van kunstmatige intelligentie. Die oproep doen partijen die zich hebben verenigd in de Nederlandse AI Coalitie.</p>
<p>In de ogen van de aangesloten bedrijven en instellingen moet er onder meer een nationaal fonds komen voor het financieren van (nieuwe) bedrijven die zich bezighouden met artificial intelligence. Verder heeft Nederland volgens het verbond een groot omscholingsprogramma nodig en moet ons land zich inzetten voor verkrijgen van een Europees AI-kenniscentrum in 2021.</p>
<p>De coalitie, die de doelstellingen vandaag presenteert, wordt geleid door werkgeversorganisatie VNO-NCW en bestaat verder uit onder meer het ministerie van Economische Zaken, MKB Nederland, Seedlink, IBM, Philips, TNO en Ahold Delhaize. Allemaal vrezen ze dat als de genoemde stappen niet worden gezet, Nederland achterop raakt ten opzichte van andere Europese landen en de rest van de wereld. Zestig andere partijen hebben inmiddels aangegeven interesse te hebben om mee te doen, zegt VNO-NCW.</p>
<p>Waar niet over wordt gesproken, is hoeveel geld er nodig is. Dat is een bewuste keuze, zegt Feroz Amirkhan, bij de belangenorganisatie verantwoordelijk voor het onderwerp kunstmatige intelligentie. "Het is nu onze taak om constructief bij te dragen. Over de financiering lopen er nog gesprekken. We kijken met publieke en private partijen hoe het nationale fonds kan worden ingericht."</p>
<p>Het ministerie van Economische Zaken ziet de oproep van de coalitie als een aanzet voor het actieplan van het kabinet dat naar verwachting in september komt. Of er ook financiÃ«le middelen aan te pas komen is nog niet duidelijk, aldus de woordvoerder.</p>
