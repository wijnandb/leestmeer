---
layout: post
title: "PSV heeft Duitse verdediger Baumgartl binnen"
date: Thu, 25 Jul 2019 15:26:22 +0200
categories: 
- sport 
- voetbal 
externe_link: "https://www.telegraaf.nl/sport/727573097/psv-heeft-duitse-verdediger-baumgartl-binnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/14bcf9a8-aee3-11e9-9c3d-02c309bc01c1.jpg"
---

<p class="intro">Timo Baumgartl (23) is de nieuwe rechter centrale verdediger van PSV. De Duitser komt over van VfB Stuttgart, tekent tot medio 2024 en kost PSV om en nabij de tien miljoen euro.</p> <p>Daarmee is eindelijk de vacature ingevuld waar PSV al lang een geschikte kandidaat voor zocht. Zo bleek Lyanco (Torino) na een sterk toernooi in Toulon met de Brazliaanse jeugdploeg, waarop hij werd uitgeroepen tot beste speler, te duur. Baumgartl was afgelopen zomer basisspeler én finalist op het EK onder 21 met Jong Duitsland.</p><p>Hij was vaak basisspeler bij VfB Stuttgart, waar hij ook werd opgeleid. Die club degradeerde afgelopen seizoen. „En daar ontstond onze kans”, zegt technisch manager John de Jong op de clubsite van PSV. „Normaal gesproken haal je als Nederlandse club geen gerenommeerde jeugdinternationals van Duitsland weg bij een club uit de Bundesliga. Na de degradatie van Stuttgart hebben we hem ons plan voorgelegd en dat bleek te bevallen. Hij heeft met Daniel Schwaab en onze trainer Mark van Bommel gesproken en Eindhoven bezocht. Toen was hij overtuigd.”</p><p>Baumgartl is nu definitief de opvolger van de transfervrij vertrokken Schwaab.</p>
