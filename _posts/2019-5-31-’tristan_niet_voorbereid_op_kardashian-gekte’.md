---
layout: post
title: "’Tristan niet voorbereid op Kardashian-gekte’"
date: Fri, 31 May 2019 10:31:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3672576/tristan-niet-voorbereid-op-kardashian-gekte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6ffc8bec-837f-11e9-bfff-0255c322e81b.jpg"
---

<p class="intro">Lamar Odom, de ex-man van Khloé Kardashian, denkt dat Tristan Thompson niet helemaal wist waar hij aan begon toen hij een relatie kreeg met Khloé. „Het is zwaar om daarin te stappen als je er niet helemaal op bent voorbereid”, zegt de basketballer, doelend op de enorme bekendheid van de realityster, in Us Weekly.</p> <p>Tristan bedroog Khloé meerdere malen en werd zelfs gefotografeerd met een andere dame toen de realityster aan het bevallen was van hun dochter True. Eerder dit jaar verbrak ze de relatie. „Het is erg jammer dat hij mijn meisje zoveel pijn heeft gedaan. Erg jammer”, zegt Lamar.</p><p>De basketballer is ervaringsdeskundige, hij bedroog Khloé keer op keer terwijl hij onder invloed was van drank en drugs. „Betrapt worden door je partner op iets wat je niet zou mogen doen is heel beschamend. Ik stond er niet eens bij stil dat ik betrapt kon worden. Ik dacht niet na.”</p><p>Khloé en Lamar gingen in 2013 na een huwelijk van vier jaar uit elkaar.</p>
