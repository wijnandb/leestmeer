---
layout: post
title: "Annie M.G. Schmidt-film naar Chinese bios"
date: Fri, 10 May 2019 15:18:46 +0200
category: entertainment
externe_link: "https://www.telegraaf.nl/entertainment/3568344/annie-m-g-schmidt-film-naar-chinese-bios"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db114692-732c-11e9-809c-0255c322e81b.jpg"
---

<p class="intro">De Nederlandse familiefilm Dikkertje Dap, gebaseerd op het bekende versje van Annie M.G. Schmidt, gaat naar China. De film is verkocht aan een Aziatische distributeur en zal daar binnenkort in de bioscopen worden uitgebracht. Dat heeft de Nederlandse distributeur In the Air vrijdag bekendgemaakt.</p> <p>Dikkertje Dap vertelt over een jongetje dat bevriend raakt met de giraf Raf. Ze zijn onafscheidelijk, totdat Dikkertje naar school gaat en erachter komt dat giraffen niet naar school mogen. Toch doet hij alles om zijn vriend mee te kunnen nemen, met alle gevolgen van dien. De hoofdrollen worden vertolkt door Liam de Vries, Martijn Fischer, Dolores Leeuwin en Egbert Jan Weeber.</p><p>Het is niet de eerste Nederlandse film in Chinese bioscopen. Eerder meldde producent Shooting Star dat ook Prooi van Dick Maas en De Dirigent van Maria Peters een release in de Chinese theaters krijgen. Prooi trok recent meer dan anderhalf miljoen bezoekers.</p>
