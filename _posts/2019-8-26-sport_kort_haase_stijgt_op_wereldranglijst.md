---
layout: post
title: "Sport Kort: Haase stijgt op wereldranglijst"
date: Mon, 26 Aug 2019 08:12:00 +0200
category: sport
externe_link: "https://www.telegraaf.nl/sport/699969135/sport-kort-haase-stijgt-op-wereldranglijst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b4584f5a-c7cd-11e9-a671-02d2fb1aa1d7.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks verzamelen we hier het korte nieuws van alle kanten.</p> <p>Haase stijgt elf plekken</p><p>08.09 uur: Robin Haase heeft zijn vrije val op de wereldranglijst weten te breken. Hij is afgelopen week van de 154 naar de 143e positie van de mondiale tennisladder geklommen.</p><p>Haase overleefde de eerste en tweede ronde van het toernooi in het Amerikaanse Winston-Salem. In de derde ronde moest hij zijn meerdere erkennen in de AustraliÃ«r John Millman.</p><p>Haase duikelde eerder deze maand uit de top honderd van de wereldranglijst. Hij stuit dinsdag in de eerste ronde van de US Open op de Argentijn Diego Schwartzman.</p><p>Schoop blinkt uit</p><p>08.05 uur: Honkballer Jonathan Schoop heeft met twee punten bijgedragen aan de zege van zijn Minnesota Twins op Detroit Tigers (7-4). De speler van het Nederlands team sloeg een homerun in de zesde inning.</p><p>Didi Gregorius was minder gelukkig tijdens een duel van zijn New York Yankees met Los Angeles Dodgers (5-1). Hij raakte geblesseerd aan een schouder en kon de wedstrijd niet afmaken. De geboren Amsterdammer speelde zaterdag nog een hoofdrol tijdens de eerste zege in drie dagen op de Dodgers (10-2). Hij sloeg twee homeruns en droeg bij aan vijf punten.</p><p>Geen Raonic in New York</p><p>07.40 uur: Tennisser Milos Raonic heeft zich afgemeld voor de US Open. De Canadees heeft te veel last van een spierblessure, die hij eerder deze maand tijdens het toernooi van Montreal opliep.</p><p>Raonic, 22e op de wereldranglijst, zou maandag in de eerste ronde tegen Nicolas Jarry spelen. Zijn plaats wordt nu ingenomen door de Pool Kamil Majchrzak.</p><p>Raonic speelde dit jaar wegens verschillende blessures slechts elf toernooien. Hij miste drie van de laatste zeven grandslams.</p>
