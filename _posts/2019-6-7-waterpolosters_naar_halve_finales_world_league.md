---
layout: post
title: "Waterpolosters naar halve finales World League"
date: Fri, 07 Jun 2019 20:16:33 +0200
category: sport
externe_link: "https://nos.nl/l/2288072"
feature_image: "https://nos.nl/data/image/2019/06/07/555315/1008x567.jpg"
---

<p>De Nederlandse waterpolosters zijn in Boedapest bij het finaletoernooi van de World League doorgedrongen tot de halve finales. Oranje versloeg in de kwartfinale gastland Hongarije met 12-10 (2-2, 4-1, 3-4, 3-3).</p>
<p>Nederland en Hongarije zijn de laatste jaren aan elkaar gewaagd: op de WK van 2017 won Hongarije, op de EK van 2018 Oranje en dit World League-seizoen boekten beide ploegen een nipte zege in het uitduel.</p>
<p>Net als donderdag tegen Australië begon Oranje matig (0-2), maar halverwege was het 6-3 en in het derde kwart liep de ploeg van coach Havenga uit naar 9-5. De Hongaarsen kwamen terug tot 9-8, maar met treffers van Nomi Stomphorst, Iris Wolves en Bente Rogge stelde Oranje de winst veilig.</p>
<p>Nederland treft in de halve finale de winnaar van de kwartfinale tussen de Verenigde Staten en China. De andere halve finale gaat tussen Italië en Rusland. De winnaar van het toernooi plaatst zich voor de Olympische Spelen in Tokio.</p>
