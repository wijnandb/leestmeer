---
layout: post
title: "Bertens met gemak naar tweede ronde Wimbledon: 'Prima gedaan'"
date: Tue, 02 Jul 2019 20:53:19 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/Ux8ibZBw-ps/2291676"
feature_image: "https://nos.nl/data/image/2019/07/02/560685/1008x567.jpg"
---

<p>Kiki Bertens is op Wimbledon tot de tweede ronde doorgedrongen dankzij een zege op Mandy Minella. Onze landgenote, als vierde geplaatst, was de Luxemburgse met 6-3, 6-2 de baas.</p>
<p>Vlak voor de wedstrijd kregen de twee te horen dat ze niet op baan 12 maar op het Centre Court zouden spelen, omdat daar alle partijen al bijna klaar waren. "Dat zorgde gelukkig niet voor extra spanning", liet Bertens na afloop weten.</p>
<p>De 33-jarige Minella, die in oktober 2017 moeder werd, bood prima weerwerk, maar Bertens verdedigde sterk. Daardoor werd de Luxemburgse ongedurig en probeerde ze vaak de winnende klap uit te delen.</p>
<p>Dat lukte haar niet vaak, waardoor Minella (WTA-98) haar zestiende duel met een speelster uit de mondiale top-20 ook verloor.</p>
<h2>Voetbal kijken</h2>
<p>Donderdag speelt Bertens tegen Taylor Townsend, de Amerikaanse nummer 123 van de wereld. Daarom heeft Bertens woensdagavond tijd om naar de halve finale van de Oranjevrouwen te kijken.</p>
<p>"Ik weet niet of je mij groot fan kan noemen, maar ik heb tot nu toe wel elke wedstrijd gekeken", zei Bertens na afloop van haar wedstrijd. "Morgen zit ik zeker weer voor de buis."</p><img src="http://feeds.feedburner.com/~r/nossporttennis/~4/Ux8ibZBw-ps" height="1" width="1" alt=""/>
