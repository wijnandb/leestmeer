---
layout: post
title: "Schip met 130 migranten legt aan op Sicilië"
date: Sun, 28 Jul 2019 18:11:47 +0200
category: buitenland
externe_link: "https://www.telegraaf.nl/nieuws/20935758/schip-met-130-migranten-legt-aan-op-sicilie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9cb92356-b152-11e9-bef1-02d2fb1aa1d7.jpg"
---

<p class="intro">Een reddingsschip van de Italiaanse kustwacht met meer dan 130 uit zee geredde migranten is zondag ondanks een verbod van de minister van Binnenlandse Zaken Matteo Salvini alsnog aangemeerd in de haven van Augusta op Sicilië.</p> <p>Tunesische en Italiaanse vissers ontdekten de vluchtelingen donderdag op twee geïmproviseerde scheepjes en waarschuwden de kustwacht. Die stuurde het schip de Gregoretti en nam 135 mensen aan boord. Salvini zei direct dat het schip nergens in Italië mocht aanleggen.</p><p>Zondagmorgen meerde de Gregoretti alsnog aan in de haven van Augusta, maar de vluchtelingen mogen het schip van de Italiaanse autoriteiten niet verlaten. De regering in Rome wil eerst garanties van andere Europese landen dat ze migranten opnemen.</p><p>Zwangere vrouw</p><p>Zes vluchtelingen mochten om medische redenen eerder wel van boord op het eiland Lampedusa, terwijl een zwangere vrouw, haar man en twee kleine kinderen toestemming kregen om in Augusta aan land te gaan.</p>
