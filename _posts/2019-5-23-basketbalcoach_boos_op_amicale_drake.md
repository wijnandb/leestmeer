---
layout: post
title: "Basketbalcoach boos op amicale Drake"
date: Thu, 23 May 2019 11:44:26 +0200
categories: 
- entertainment 
- gossip 
externe_link: "https://www.telegraaf.nl/entertainment/3634977/basketbalcoach-boos-op-amicale-drake"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5a69a0da-7d3f-11e9-a7b6-0255c322e81b.jpg"
---

<p class="intro">Drake heeft zich de woede van de coach van de Milwaukee Bucks op zijn hals gehaald. De 32-jarige Canadese rapper was dinsdag aanwezig bij een wedstrijd van de basketploeg, die het opnam tegen zijn geliefde Toronto Raptors. En hij liet zich behoorlijk gaan bij het belangrijke duel.</p> <p>Drake stond niet alleen hard te juichen en te springen, op een gegeven moment gaf hij Raptors-coach Nick Nurse even snel een schoudermassage. En dat schoot bij Bucks-trainer Mike Budenholzer in het verkeerde keelgat. Tijdens een persconferentie na afloop van de wedstrijd zei hij dat Drake helemaal niet op het veld mag komen.</p><p>"Er is daar zeker geen plek voor fans", aldus Budenholzer. "Er zijn grenzen en lijnen om een reden. Meestal zit de bond wel bovenop dit soort dingen." Een voormalige vertegenwoordiger van een Bucks-speler twitterde zelfs dat hij "nog nooit zoiets respectloos" had gezien.</p><p>Waar Drake zijn Raptors vorige keer nog ten onder zag gaan, wonnen ze dit keer wel van de Bucks. Op het spel staat een plaats in de finale van de NBA. Het was het vierde duel tussen de Raptors en de Bucks in de halve eindstrijd. De stand in de best-of-sevenserie is nu 2-2.</p>
