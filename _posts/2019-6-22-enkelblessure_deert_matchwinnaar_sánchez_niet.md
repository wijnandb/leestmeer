---
layout: post
title: "Enkelblessure deert matchwinnaar Sánchez niet"
date: Sat, 22 Jun 2019 09:13:27 +0200
categories: 
- sport 
- voetbal 
externe_link: "https://www.telegraaf.nl/sport/472354550/enkelblessure-deert-matchwinnaar-sanchez-niet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d5b9b5c2-94c3-11e9-831e-0217670beecd.jpg"
---

<p class="intro">Chili is door naar de kwartfinales van de Copa América in Brazilië. De titelverdediger bereikte de laatste acht door een zege van 2-1 op Ecuador.</p> <p>Alexis Sánchez maakte vroeg in de tweede helft de winnende goal. De aanvaller van Manchester United onthulde na de wedstrijd dat hij de hele tweede helft met een enkelblessure had gespeeld.</p><p>Chili boekte zijn tweede groepszege. De ploeg van bondscoach Reinaldo Rueda had maandag Japan met 4-0 verslagen.</p><p>Sánchez, die een teleurstellend seizoen beleefde bij zijn Engelse club in de Premier League, leeft op bij de nationale ploeg. Hij scoorde al tegen Japan en maakte tegen Ecuador een belangrijk doelpunt, mét een pijnlijke enkel. „Ik verzwikte in de eerste helft mijn enkel, ik denk dat ik iets heb verrekt. Maar met een bandage en een pilletje tegen de pijn kon ik verder. Ik hoop dat het niet al te ernstig is”, zei hij na afloop.</p><p>Arturo Vidal (FC Barcelona) haalde het einde van de wedstrijd niet. De Chileense middenvelder raakte in blessuretijd geblesseerd door een charge van verdediger Gabriel Achilier van Ecuador, die met rood van het veld moest.</p>
