---
layout: post
title: "Trump feliciteert voetbalvrouwen: ’Trots op jullie allemaal’"
date: Sun, 07 Jul 2019 22:06:20 +0200
categories: 
- entertainment 
- opinie 
externe_link: "https://www.telegraaf.nl/nieuws/1293496703/trump-feliciteert-voetbalvrouwen-trots-op-jullie-allemaal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f4ab7426-a0f2-11e9-bfcb-02d2fb1aa1d7.jpg"
---

<p class="intro">De Amerikaanse president Donald Trump heeft het Amerikaanse vrouwenvoetbalteam gefeliciteerd met hun overwinning in de WK-finale in Frankrijk. „Felicitaties aan het Amerikaanse Vrouwen Voetbalteam voor het winnen van het WK! Geweldig en spannend spel. Amerika is trots op jullie allemaal!”, twitterde Trump zondag.</p> <p>Niet alle voetbalsters in het team zullen zich hebben verheugd op de gelukwensen van Trump. De Amerikaanse vedette Megan Rapinoe, gehuldigd tot beste speelster van het toernooi, heeft zich eerder geringschattend over Trump uitgelaten. Ze had geroepen niet naar het Witte Huis te gaan voor een huldiging als ’Team USA’ de wereldtitel prolongeert. De Amerikaanse uitgesproken lesbienne, met haar roze gekleurde haar sowieso al een opvallende verschijning, haalde zich daarmee een boze reactie van Trump op de hals.</p><p>De kans is overigens klein dat het tot een uitnodiging van de president komt. Alex Morgan, ook een grote ster in de VS, zei dat de selectie alleen naar het Witte Huis gaat als iedereen mee wil, anders niet.</p>
