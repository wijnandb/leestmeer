---
layout: post
title: "Monets Les Meules brengt 110 miljoen dollar op"
date: Wed, 15 May 2019 07:06:15 +0200
categories: 
- entertainment 
- opinie 
externe_link: "https://www.telegraaf.nl/nieuws/3588760/monets-les-meules-brengt-110-miljoen-dollar-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3228efd4-76cf-11e9-a03e-0217670beecd.jpg"
---

<p class="intro">Een zonovergoten landschap geschilderd door Claude Monet heeft bij een veiling van Sotheby’s in New York dinsdag 110,7 miljoen dollar (98,8 miljoen euro) opgebracht.</p> <p>Vooraf was Les Meules, geschilderd in 1890 met een karakteristieke hooiberg erop, geschat op een waarde van 55 miljoen dollar.</p><p>Het is het hoogste bedrag ooit voor een Monet op een veiling. Vorig jaar bracht een van de waterlelie-schilderijen van de impressionistische schilder bij Christie’s 84,7 miljoen dollar op.</p><p>De biedingsoorlog duurde meer dan acht minuten en trok minstens zes bieders. De winnende bieding werd door een vrouw geplaatst. Haar identiteit was niet direct duidelijk.</p>
