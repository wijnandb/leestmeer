---
layout: post
title: "Netflix bestelt Sandman-serie van Neil Gaiman"
date: Mon, 01 Jul 2019 23:11:00 +0200
category: entertainment
externe_link: "https://www.telegraaf.nl/entertainment/884393863/netflix-bestelt-sandman-serie-van-neil-gaiman"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a8241f6a-9c40-11e9-a415-0218eaf05005.jpg"
---

<p class="intro">Neil Gaiman heeft groen licht voor een televisieserie rond zijn comic The Sandman. Netflix heeft de show besteld. Volgens The Hollywood Reporter wordt het tv-project een van de duurste ooit voor stripgigant DC Entertainment.</p> <p>Gaiman schreef 75 delen in de stripreeks over Morpheus, heerser van de droomwereld, die in de eerste comic na 70 jaar gevangenschap vrijkomt en ten strijde trekt met zijn broers en zussen, de Endless. Gaiman verwerkte in de serie allerlei bestaande mythologieën, maar in The Sandman komen ook historische figuren uit de echte wereld voor.</p><p>Het is zeker niet het eerste werk van Gaiman dat wordt opgepakt in Hollywood. Recentelijk werden ook series gecreëerd op basis van zijn boeken Good Omens en American Gods. Van The Sandman zou eigenlijk een film worden gemaakt, maar dat project werd drie jaar geleden gestaakt.</p>
