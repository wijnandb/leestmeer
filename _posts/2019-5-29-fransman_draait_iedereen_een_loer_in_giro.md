---
layout: post
title: "Fransman draait iedereen een loer in Giro"
date: Wed, 29 May 2019 17:12:29 +0200
category: sport
externe_link: "https://www.telegraaf.nl/sport/3667264/fransman-draait-iedereen-een-loer-in-giro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8ce3666a-822e-11e9-85df-02d2fb1aa1d7.jpg"
---

<p class="intro">De zeventiende etappe van de Ronde van ItaliÃ« is een prooi geworden voor Nans Peters.</p> <p>De 25-jarige wielrenner uit Frankrijk bleek in de 181 kilometerlange rit van Commezzadura naar Anterselva slimmer en sneller dan zijn medelvuchters en kwam uiteindelijk in zijn eentje over de streep.</p><p>De zege van Peters was opvallend. De renner van AG2R La Mondiale had namelijk nog nooit eerder een profzege geboekt, maar sloeg woensdag dus wel toe. Peters ontsnapte kort voor de slotklim uit een kopgroep van achttien renners.</p><p>Landa pakt tijd</p><p>De Colombiaan Esteban Chaves finishte op ruim anderhalve minuut als tweede, de derde plaats was voor de Italiaan Davide Formolo die een forse sprong maakte in het algemeen klassement. Van de mannen uit de top kwam de Spanjaard Mikel Landa als eerste over de finish. De Ecuadoraan Richard Carapaz volgde niet veel later. De rozetruidrager van Movistar boekte enkele seconden tijdwinst op zijn naaste belagers Primoz Roglic en Vincenzo Nibali. Bauke Mollema finishte in hun gezelschap.</p><p>Donderdag volgt een voornamelijk vlakke rit van Valdaora naar Santa Maria Di Sala, de laatste kans voor de overgebleven sprinters.</p>
