---
layout: post
title: "Film by the Sea vertoont klassieker Jaws op het strand"
date: Thu, 29 Aug 2019 18:03:18 +0200
categories: 
- entertainment 
- sterren 
externe_link: "https://www.telegraaf.nl/entertainment/1637036914/film-by-the-sea-vertoont-klassieker-jaws-op-het-strand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/94fb0eda-ca76-11e9-a0a1-0255c322e81b.jpg"
---

<p class="intro">Het festival Film by the Sea komt dit jaar met een opvallend initiatief. De klassieke horrorfilm Jaws van regisseur Steven Spielberg wordt eenmalig vertoond in de openlucht, op het strand van Vlissingen. Dat heeft het festival donderdag bekendgemaakt.</p> <p>Jaws uit 1975 vertelt over een Amerikaans kustplaatsje dat wordt geterroriseerd door een grote witte haai. De lokale sheriff (Roy Scheider) gaat samen met een zo√∂loog (Richard Dreyfuss) en een haaienvanger (Robert Shaw) de zee op om het dier onschadelijk te maken. De thriller geldt als een van de grote Amerikaanse filmklassiekers van de twintigste eeuw; de met een Oscar bekroonde muziek van John Williams zorgde ervoor dat veel kijkers niet meer de zee in durfden.</p><p>Jaws is op zondagavond 15 september te zien bij zandpaviljoen Pier 7 in Vlissingen. De toegang is gratis. De film wordt vertoond op een enorm scherm van 12 bij 6 meter. Pier 7 werd onlangs bekroond als het duurzaamste paviljoen van Nederland.</p>
