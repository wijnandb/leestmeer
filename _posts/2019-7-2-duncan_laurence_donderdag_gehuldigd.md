---
layout: post
title: "Duncan Laurence donderdag gehuldigd"
date: Tue, 02 Jul 2019 11:40:50 +0200
category: entertainment
externe_link: "https://www.telegraaf.nl/entertainment/1783685497/duncan-laurence-donderdag-gehuldigd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7a758f0a-9cad-11e9-954e-0217670beecd.jpg"
---

<p class="intro">Duncan Laurence wordt donderdag eindelijk gehuldigd in Hellevoetsluis, de plaats waar hij is opgegroeid. Dat bevestigt een woordvoerder. De gemeente liet eerder al weten de songfestivalwinnaar in het zonnetje te willen zetten, maar door de drukke agenda van Duncan was het niet eerder mogelijk iets in te plannen.</p> <p>„We zijn enorm trots dat zo’n geweldige artiest zich ’Hellevoeter’ voelt, ook al woont hij tegenwoordig niet meer in Hellevoetsluis. Het college van burgemeester en wethouders heeft dan ook besloten Duncan Laurence voor deze ongelooflijke prestatie te eren met de Hellevoetse onderscheiding, de Jan Blankenspeld”, zegt de gemeente in een verklaring.</p><p>De zanger, die tegenwoordig in Amersfoort woont, krijgt de onderscheiding uit handen van burgemeester Milène Junius. Dit gebeurt donderdagochtend tijdens een besloten bijeenkomst in het Prinsehuis. Fans kunnen via speakers meeluisteren.</p><p>Vervolgens krijgt Duncan van Junius een plaquette buiten op het bordes van het Prinsehuis. Zij wordt bijgestaan door twee leerlingen van basisscholen Het Palet en Penta College Jacob van Liesveldt, waar de zanger oud-leerling van is. Leerlingen van beide scholen zijn aanwezig bij dit moment.</p>
