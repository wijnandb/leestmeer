---
layout: post
title: "Johnson schaft puppy aan op Downing Street"
date: Mon, 02 Sep 2019 17:50:15 +0200
category: buitenland
externe_link: "https://www.telegraaf.nl/nieuws/1856844348/johnson-schaft-puppy-aan-op-downing-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5b2fae4c-cd99-11e9-8534-02c309bc01c1.jpg"
---

<p class="intro">De in Groot-Brittannië beroemde kat Larry, vaste bewoner van Downing Street 10 in Londen, heeft gezelschap gekregen van een hondje. De Britse premier Boris Johnson en zijn vriendin Carrie Symonds, die onlangs zijn ingetrokken in de ambtswoning, hebben een vijftien weken oude jackrussellterriër aangeschaft.</p> <p>Johnson had eerder al aan medewerkers van zijn ambtswoning gevraagd of zij een hond leuk zouden vinden. Die reageerden toen met een enthousiast „yes.” De pup komt uit een dierenasiel en heeft volgens verschillende Britse media scheve tanden.</p><p>„De eerste minister is altijd een gepassioneerd voorstander geweest van dierenwelzijn”, zegt een woordvoerder van Johnson maandag. „Hij is er altijd van overtuigd geweest dat dieren een goede start in het leven nodig hebben.”</p><p>Voor kat Larry is Johnson na zijn voorgangers David Cameron en Theresa May de derde premier waarmee hij in huis woont. Larry woont sinds 2011 in de ambtswoning en is ’aangesteld’ om muizen te vangen.</p>
