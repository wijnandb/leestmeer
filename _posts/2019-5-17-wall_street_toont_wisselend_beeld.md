---
layout: post
title: "Wall Street toont wisselend beeld"
date: Fri, 17 May 2019 19:40:46 +0200
categories: 
- financieel 
- koersen 
externe_link: "https://www.telegraaf.nl/financieel/3606537/wall-street-toont-wisselend-beeld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1bbf206c-78cb-11e9-b4ef-0218eaf05005.jpg"
---

<p class="intro">De aandelenbeurzen in New York lieten vrijdag een wisselend beeld zien. Het handelsconflict tussen China en de Verenigde Staten bleef boven de markt hangen. Deze keer is Peking de zijde die de druk opvoert. Het nieuws dat Washington de staalheffingen voor Canada en Mexico wil schrappen bood weer wat tegenwicht.</p> <p>De Dow-Jonesindex noteerde tussentijds 0,2 procent hoger op 25.907 punten. De brede S&amp;P 500 was vrijwel vlak op 2875 punten en de technologiebeurs Nasdaq verloor 0,3 procent tot 7875 punten.</p><p>De VS bederven volgens de Chinese berichten de sfeer van de handelsgesprekken. Beleggers werden onlangs juist gerustgesteld door berichten dat de Amerikaanse minister van FinanciÃ«n Steven Mnuchin op korte termijn naar Peking zou afreizen voor verder overleg.</p><p>Deere</p><p>Aan het bedrijfsfront zette de fabrikant van landbouwmachines Deere een lager dan verwachte kwartaalwinst in de boeken. Het bedrijf is niet langer "voorzichtig optimistisch" over de toekomst. Een van de oorzaken is dat de boeren grote aankopen vaker uit lijken te stellen mede vanwege de handelsoorlog. Het aandeel Deere leverde 6,4 procent aan waarde in.</p><p>Beursnieuweling Pinterest duikelde 11 procent. Het bedrijf achter het digitale prikbord kwam voor het eerst sinds zijn debuut op Wall Street naar buiten met cijfers. Die waren veel slechter dan verwacht.</p><p>Daarnaast maakte Luckin Coffee, de Chinese branchegenoot van Starbucks, zijn debuut op Wall Street en sprong 24,5 procent omhoog. Het bedrijf dat in 2017 is opgericht en inmiddels op meer dan 2000 locaties koffie aanbiedt, haalde 561 miljoen dollar op met zijn beursgang.</p><p>Consumentenvertrouwen</p><p>Op economisch gebied kwam de Universiteit van Michigan met zijn index voor het Amerikaanse consumentenvertrouwen in mei. Die graadmeter klom naar het hoogste niveau sinds 2004, dankzij optimisme over de economie en zeer lage werkloosheid. De onderzoekers waarschuwen er wel voor dat de escalerende handelsoorlog tussen China en de VS het consumentenvertrouwen kan ondermijnen.</p><p>De euro noteerde 1,1164 dollar, tegen 1,1163 dollar in Europa. De prijs van een vat Amerikaanse olie zakte 0,2 procent tot 62,72 dollar. Brentolie daalde 0,7 procent tot 72,09 dollar per vat.</p>
