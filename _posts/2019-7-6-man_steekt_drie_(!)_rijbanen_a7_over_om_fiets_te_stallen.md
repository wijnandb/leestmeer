---
layout: post
title: "Man steekt drie (!) rijbanen A7 over om fiets te stallen"
date: Sat, 06 Jul 2019 13:35:03 +0200
category: binnenland
externe_link: "https://www.telegraaf.nl/nieuws/1508803373/man-steekt-drie-rijbanen-a7-over-om-fiets-te-stallen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/667e202c-9ff3-11e9-93d7-02d1dbdc35d1.jpg"
---

<p class="intro">Een automobilist heeft zaterdagochtend een fiets van de snelweg gehaald op de A7 bij Hoorn. In plaats van het rijwiel te parkeren in de berm naast hem, parkeerde hij het rijtuig ’netjes’ tegen een lantaarnpaal aan de overkant.</p> <p>Op beelden van Rijkswaterstaat is te zien hoe de man zijn auto op de linkerbaan stilzet om het rijwiel op te pakken. Zonder geraakt te worden door andere voertuigen, loopt hij nog twee andere rijbanen over om de fiets aan de kant te leggen en keert daarna terug naar zijn auto.</p><p>Rijkswaterstaat spreekt op Twitter de waardering uit voor de andere weggebruikers die „goed anticipeerden op de fietsenstaller.”</p><p>Hoewel de bestuurder ’zelfredzaamheid’ toont, roept de overheidsdienst op tot voorzichtigheid. „Gezien het dreigende gevaar is het niet altijd even slim om zelf het heft in handen nemen.”</p><p>Het is niet bekend hoe de fiets op de weg terecht is gekomen. Volgens Rijkswaterstaat was een weginspecteur onderweg om de fiets te verwijderen.</p>
