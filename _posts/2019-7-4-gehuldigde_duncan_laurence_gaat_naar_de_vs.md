---
layout: post
title: "Gehuldigde Duncan Laurence gaat naar de VS"
date: Thu, 04 Jul 2019 11:53:33 +0200
category: entertainment
externe_link: "https://www.telegraaf.nl/entertainment/29931573/gehuldigde-duncan-laurence-gaat-naar-de-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/95a00c0c-9e41-11e9-8e32-0217670beecd.jpg"
---

<p class="intro">Duncan Laurence is donderdag achter gesloten deuren gehuldigd in de trouwzaal van het Prinsehuis in Hellevoetsluis. De winnaar van het Eurovisiesongfestival kreeg uit handen van de burgemeester de Jan Blankenspeld. Daarna maakte hij bekend naar de Verenigde Staten te gaan.</p> <p>De speld is een lokale onderscheiding die sinds 1987 bestaat. Alleen „uitzonderlijke verdiensten voor de Hellevoetse samenleving” worden beloond met zo’n speldje, aldus de gemeente. Duncan groeide op in het plaatsje bij Rotterdam.</p><p>Na zijn officiële huldiging liet Duncan zijn gezicht buiten zien. Tientallen fans zagen hoe Duncan op het bordes van het Prinsehuis een plaquette kreeg van burgemeester Milène Junius en vier leerlingen van Duncan’s voormalige basisscholen. Hier onthulde de zanger, die al door Europa gaat toeren, dat hij ook naar de Verenigde Staten gaat om daar liedjes te schrijven.</p><p>De burgemeester heeft tijdens de uitreiking van het speldje een korte toespraak gehouden. Daarin zei ze ongelooflijk trots te zijn. Ook ging ze even in op pestgedrag op school. Duncan is vroeger veel gepest maar is daar sterk uit te komen.</p><p>Duncan Laurence won dit jaar het songfestival. De laatste keer dat Nederland won was in 1975.</p>
