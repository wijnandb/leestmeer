---
layout: post
title: "Rutte haalt uit naar Baudet"
date: Tue, 14 May 2019 19:39:47 +0200
categories: 
- entertainment 
- opinie 
externe_link: "https://www.telegraaf.nl/nieuws/3587447/rutte-haalt-uit-naar-baudet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/818b1b98-766f-11e9-9abf-0255c322e81b.jpg"
---

<p class="intro">VVD-voorman Mark Rutte waarschuwt voor een grote verkiezingsoverwinning van Forum voor Democratie. „Het is gevaarlijk voor onze veiligheid”, zei de premier over het scenario dat de beweging van Thierry Baudet de grootste Nederlandse partij wordt bij de komende Europese verkiezingen.</p> <p>Op een spreekbeurt in Barendrecht wees hij erop dat Forum een Nexit voorstaat, een vertrek van Nederland uit de Europese Unie.</p><p>De aanval van Rutte is opvallend, want het toont aan dat de liberalen de opkomst van Forum voor Democratie serieus nemen. Hoe anders was dat daags voor de Statenverkiezingen in maart. Toen opiniepeiler Maurice de Hond aangaf dat Forum de VVD wel eens voorbij kon gaan, wuifde Rutte die peiling nog weg. Nu de onttroning als grootste partij een feit is, mept de liberaal terug.</p><p>Zowel de VVD als nieuwkomer Forum lijken volgende week donderdag bij de Europese verkiezingen goed te scoren.</p><p>Forum heeft als nieuwkomer de wind van de klinkende overwinning bij de Statenverkiezingen nog in de rug. De storm die drie weken geleden was uitgebroken rond partijprominent Henk Otten lijkt vooralsnog geluwd.</p><p>De VVD scoorde vijf jaar geleden bij de laatste Europese verkiezingen niet zo best; in liberale kringen wordt nu een beter resultaat verwacht.</p>
