---
layout: post
title: "Advocaat: Rechtbank moet Jos B. vrijlaten"
date: Wed, 05 Jun 2019 13:00:34 +0200
category: binnenland
externe_link: "https://www.telegraaf.nl/nieuws/1635355737/advocaat-rechtbank-moet-jos-b-vrijlaten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/01cc2c98-8782-11e9-9558-0255c322e81b.jpg"
---

<p class="intro">De advocaat van Jos B. heeft wederom de rechtbank gevraagd zijn cliënt vrij te laten. B. wordt verdacht van het seksueel misbruiken en doden van de elfjarige Nicky Verstappen uit Heibloem in 1998. Advocaat Gerald Roethof benadrukte nogmaals dat er geen bewijs is van het misbruik van de jongen en ook de doodsoorzaak is niet vast komen te staan.</p> <p>Onze verslaggever Saskia Belleman is bij de zaak aanwezig en twittert live mee. Haar tweets vindt u onderaan dit bericht terug. </p><p>„Er is onvoldoende grond om B. nog langer vast te houden”, aldus Roethof. „Zeker nu het lijkt dat de zaak maanden vertraging oploopt.” De forensisch coördinator van de zaak is onlangs door een ongeluk overleden, liet de officier van justitie woensdag tijdens de inleidende zitting in de rechtbank in Maastricht weten. Daardoor is er „een aanzienlijke achterstand” opgelopen.</p><p>B. heeft de beschuldigingen altijd ontkend, verder doet hij er het zwijgen toe.</p><p>De forensisch arts concludeert in een rapportage dat niet bewezen kan worden dat B. Nicky seksueel misbruikt heeft. Sporen van huidbeschadiging op het lijf van de jongen kunnen ook door andere activiteiten, bijvoorbeeld door de jongen zelf veroorzaakt zijn, aldus Roethof.</p><p>Iets dergelijks geldt volgens de raadsman voor de verdenking van het doden van Nicky, omdat het volgens de forensisch arts onmogelijk is een uitspraak te doen over de doodsoorzaak. „Dat betekent dat een levensdelict niet bewezen kan worden”, aldus Roethof. „Het bewijs is er niet en gaat er nooit komen”, zei Roethof.</p>
