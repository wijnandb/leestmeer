---
layout: post
title: "De sport van dinsdag bij de NOS"
date: Tue, 02 Jul 2019 06:47:29 +0200
category: sport
externe_link: "https://nos.nl/l/2291556"
feature_image: "https://nos.nl/data/image/2019/07/02/560510/1008x567.jpg"
---

<p>Het is de dag voor de halve finale van de Oranjevrouwen op het WK voetbal in Frankrijk. Vandaag treft de ploeg de laatste voorbereidingen op de ontmoeting met Zweden van woensdagavond. </p>
<p>Het Nederlands elftal traint 's ochtends in de buurt van speelstad Lyon. Het laatste nieuws rondom Oranje komt aan bod in het Lunchjournaal (13.10 uur, NPO 1) en in het Sportjournaal (18.45 uur, NPO 1). </p>
<h2>Eerste halve finale</h2>
<p>De eerste finalist op het WK wordt vanavond bekend. In Lyon nemen Engeland en de Verenigde Staten het tegen elkaar op in de halve finales. De wedstrijd begint om 21.00 uur en is live te zien in Studio France (20.25 uur op NPO 3, NOS.nl en in de NOS-app). </p>
<p>Ook in Langs de Lijn En Omstreken op NPO Radio 1 ruimschoots aandacht voor de halve finale tussen Engeland en de VS.</p>
<h2>Wimbledon</h2>
<p>Op Wimbledon komt Kiki Bertens voor het eerst in actie. De nummer vier van de wereld opent haar toernooi met een wedstrijd tegen Mandy Minella uit Luxemburg. Verder verschijnen onder anderen Roger Federer, Rafael Nadal en Serena Williams op de baan.</p>
<p>Beelden van Wimbledon zijn te zien in het Sportjournaal en in Nieuwsuur (22.40 uur, NPO 2).</p>
