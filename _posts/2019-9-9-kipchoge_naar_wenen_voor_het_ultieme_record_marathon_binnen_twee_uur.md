---
layout: post
title: "Kipchoge naar Wenen voor het ultieme record: marathon binnen twee uur"
date: Mon, 09 Sep 2019 16:55:42 +0200
category: sport
externe_link: "https://nos.nl/l/2300998"
feature_image: "https://nos.nl/data/image/2019/09/09/576131/1008x567.jpg"
---

<p>Hij had het eerder dit jaar al aangekondigd: hardloper Eliud Kipchoge (34) gaat opnieuw een poging doen om de marathon binnen de magische grens van twee uur te voltooien. In mei leek het er nog op dat in Londen een geschikte locatie zou worden gezocht, maar het is uiteindelijk Wenen geworden, halverwege oktober.</p>
<p>In 2017 probeerde de Keniaan, die vorig jaar september in Berlijn het wereldrecord op de 42.195 meter op 2.01.39 bracht, ook al eens onder de twee uur te duiken. De door vele tijdelijke hazen geholpen Kipchoge bleef in ItaliÃ«, op het racecircuit van Monza, echter steken op 2.00.25.</p>
<h2>Vier kilometer over de Hauptallee</h2>
<p>In de hoofdstad van Oostenrijk zal de ruim vier kilometer lange Hauptallee in het Prater het decor vormen voor de recordpoging, die waarschijnlijk in de ochtend van start zal gaan. Een exacte datum is nog niet te geven, omdat de weersomstandigheden een rol spelen, maar het moet gebeuren in de periode tussen 12 en 20 oktober, kort na de WK atletiek in Doha.</p>
<p>Van een nieuw wereldrecord zal in Wenen geen sprake zijn, daar de opzet van de wedstrijd niet voldoet aan de eisen van de IAAF, de internationale atletiekfederatie. Het gebruik van een grote groep tempomakers die om beurten even in actie komen om Kipchoge enkele kilometers uit de wind te houden, is niet toegestaan.</p>
<p>In mei lieten Valentijn Trouw, manager van Kipchoge, en atleet Abdi Nageeye hun licht schijnen over de recordpoging:</p>
