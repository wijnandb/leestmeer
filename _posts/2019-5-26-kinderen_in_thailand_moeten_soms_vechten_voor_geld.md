---
layout: post
title: "Kinderen in Thailand moeten soms vechten voor geld"
date: Sun, 26 May 2019 18:57:38 +0200
category: jeugdjournaal
externe_link: "http://feeds.nos.nl/~r/jeugdjournaal/~3/MP1b6DrKSHU/2286403"
feature_image: "https://nos.nl/data/image/2018/11/13/512653/1008x567.jpg"
---

<p>In Nederland kun je lessen kickboksen nemen omdat je het leuk vindt, maar in Thailand is dat wel anders. Daar doen arme kinderen aan deze sport om geld te verdienen voor hun familie.</p>
<p>Gevaarlijk</p>
<p>De vechtsport 'Muay Thai' is een eeuwenoude traditie in Thailand. Het is daarom mega-populair in het Aziatische land. In Thailand vechten de boksers zonder bescherming en mag je op iemands hoofd stoten. Daardoor hebben de kinderen veel blauwe plekken en verwondingen.</p>
<p>Veel geld</p>
<p>Maar de pijn is niet voor niks. De boksers krijgen veel geld als ze wedstrijden winnen. Daarom moeten ze soms van hun ouders vechten. De boksers trainen vanaf dat ze klein zijn iedere dag en volgen een streng dieet.</p>
<p>In Nederland heet deze vechtsport thaiboksen of kickboksen. De sport is hier een stuk veiliger. Goede bescherming tijdens het boksen is namelijk verplicht. Ook mogen kinderen niet op hun hoofd worden geraakt.</p>
<p>Iemand die veel van kickboksen weet, is de Nederlandse Ruby van 11. Zij werd vorig jaar wereldkampioen kickboksen. Daar maakten wij deze reportage over:</p><img src="http://feeds.feedburner.com/~r/jeugdjournaal/~4/MP1b6DrKSHU" height="1" width="1" alt=""/>
