---
layout: post
title: "Mijlpaal voor Bogaerts: 1.000ste honkslag in MLB"
date: Sun, 08 Sep 2019 09:51:13 +0200
category: sport
externe_link: "https://nos.nl/l/2300800"
feature_image: "https://nos.nl/data/image/2019/09/08/575792/1008x567.jpg"
---

<p>Xander Bogaerts heeft een mijlpaal in zijn honkbalcarri√®re bereikt. De 26-jarige Arubaanse honkballer van Boston Red Sox maakte in het verloren thuisduel met New York Yankees (1-6) zijn duizendste honkslag in de MLB.</p>
<p>De kortestop sloeg op Fenway Park in de vierde inning de bal dwars door het midden.</p>
<p>Bogaerts is de 32ste speler van de Red Sox met duizend hits op zijn naam, maar hij is pas de derde die daar voor zijn 27ste verjaardag in slaagt. Tris Speaker en Bobby Doerr, beiden opgenomen in de Hall of Fame, gingen hem voor.</p>
<p>"Dat wist ik niet", vertelde Bogaerts na afloop tegen Amerikaanse journalisten. "Het zijn grote namen en grote spelers. Hopelijk kan ik nog jaren spelen."</p>
<p>Voor Bogaerts was nummer 1.000 nog eens extra speciaal. "Het is vandaag de verjaardag van mijn moeder", vertelde hij.</p>
<p>"Bovendien was mijn eerste homerun ooit ook tegen de Yankees. En ook op haar verjaardag. Dus het was een speciale dag voor mij."</p>
