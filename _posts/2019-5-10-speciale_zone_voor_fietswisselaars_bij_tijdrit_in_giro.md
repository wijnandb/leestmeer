---
layout: post
title: "Speciale zone voor fietswisselaars bij tijdrit in Giro"
date: Fri, 10 May 2019 16:56:17 +0200
categories: 
- sport 
- wielrennen 
externe_link: "https://www.telegraaf.nl/sport/3569461/speciale-zone-voor-fietswisselaars-bij-tijdrit-in-giro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d3fefb72-7333-11e9-88d9-0218eaf05005.jpg"
---

<p class="intro">Voor renners die zaterdag in de openingstijdrit van de Giro d’Italia in Bologna van fiets willen wisselen is er kort voor de klim een strook van 150 meter vrijgemaakt waar helpers met een reservefiets zich kunnen posteren.</p> <p>Na zes redelijk vlakke kilometers begint een pittige klim van twee kilometer naar de basiliek van San Luca. Daar ligt de finish waar de eerste roze trui te verdienen is.</p><p>Onder anderen Tom Dumoulin liet in het midden of hij de tijdritfiets op dat punt omwisselt voor een normaal model. „Ik houd dat nog even voor mezelf”, zei de favoriet van Team Sunweb.</p><p>Na overleg met de teammanagers besloot de Giro-organisatie in ieder geval een zone in te richten, zoals dat twee jaar geleden bij het WK tijdrijden in Bergen ook gebeurde. Dumoulin won toen en wisselde niet van fiets. De verwachting is dat door de beperkte lengte van de tijdrit niet veel renners daadwerkelijk de voeten even aan de grond zetten. Om de tijd die daarmee verloren gaat terug te winnen lijken twee kilometer te kort.</p>
