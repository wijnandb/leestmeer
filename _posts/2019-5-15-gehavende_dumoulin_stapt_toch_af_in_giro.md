---
layout: post
title: "Gehavende Dumoulin stapt toch af in Giro"
date: Wed, 15 May 2019 14:11:29 +0200
category: sport
externe_link: "https://nos.nl/l/2284754"
feature_image: "https://nos.nl/data/image/2019/05/15/550095/1008x567.jpg"
---

<p>Tom Dumoulin heeft de Giro d'Italia aan het begin van de vijfde etappe verlaten. Al kort na de start kneep hij in de remmen.</p>
<p>Dumoulin kwam dinsdagmiddag hard ten val aan het einde van de etappe. Met een bebloede knie kwam hij over de finish, gedesillusioneerd en met meer dan vier minuten achterstand op klassementsleider Primoz Roglic.</p>
<p>Een tweede Girozege raakte door het tijdverlies uit zicht. "Ik ga er een nachtje over slapen. Het klassement is wel voorbij", zei Dumoulin direct na afloop van de etappe.</p>
<h2>'Wil mezelf niks verwijten'</h2>
<p>Woensdagochtend besloot Dumoulin, na overleg met de arts en de ploegleiding, toch van start te gaan. Hij testte zijn knieÃ«n 's ochtends op de rollerbank, maar hield er geen positief gevoel aan over.</p>
<p>"Ik zie het somber in, maar wil het toch geprobeerd hebben. Zodat ik mezelf straks niets kan verwijten." Aan het begin van de etappe naar Terracina, die startte in de regen, gaf de Giro-winnaar van 2017 er alsnog de brui aan.</p>
<p>Bekijk hier het interview van Dumoulin, vlak voor de etappe:</p>
<p>Volg het verloop van de vijfde etappe in ons liveblog.</p>
