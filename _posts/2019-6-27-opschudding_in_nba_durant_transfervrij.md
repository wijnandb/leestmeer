---
layout: post
title: "Opschudding in NBA: Durant transfervrij"
date: Thu, 27 Jun 2019 13:26:02 +0200
category: sport
externe_link: "https://www.telegraaf.nl/sport/1345785744/opschudding-in-nba-durant-transfervrij"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/585d4904-98ce-11e9-8efa-02c309bc01c1.jpg"
---

<p class="intro">Een grote verrassing in de NBA: Kevin Durant heeft een contractvoorstel van zijn ploeg Golden State Warriors voor 31,5 miljoen euro per jaar naast zich neergelegd. Hij wordt vanaf 30 juni een vrije speler, zo meldde sportzender ESPN woensdag.</p> <p>Durant, die afgelopen seizoen goed was voor 26 punten, 6.4 rebounds en 5.9 assists per wedstrijd, kan vanaf juli aansluiten bij de club van zijn voorkeur. Hij scheurde in de vijfde wedstrijd van de NBA-finale tegen Toronto Raptors wel zijn achillespees, en staat voor maanden aan de zijlijn. Hij heeft zelfs al laten doorschijnen dat hij het seizoen 2019-2020 overslaat om zich rustig te kunnen voorbereiden op het daaropvolgende seizoen.</p><p>De New York Knicks zouden belangstelling tonen voor Durant, wiens manager momenteel ook in New York vertoeft. Durant is niet de enige NBA-ster die deze zomer van ploeg zou kunnen veranderen. Ook van Kyrie Irving (Boston), Kawhi Leonard (Toronto) en Klay Thompson (Golden State) wordt verwacht dat ze andere ploegen gaan opzoeken.</p>
