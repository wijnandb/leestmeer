---
layout: post
title: "Renault: deal met Fiat Chrysler van de baan"
date: Tue, 10 Sep 2019 17:35:25 +0200
categories: 
- financieel 
- koersen 
externe_link: "https://www.telegraaf.nl/financieel/1274568234/renault-deal-met-fiat-chrysler-van-de-baan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7df5c80-d3e0-11e9-ab85-0255c322e81b.jpg"
---

<p class="intro">De kansen op een vergaande samenwerking tussen de autoproducenten Fiat Chrysler en Renault zijn definitief verkeken. Dat zei Renault-topman Thierry Bollore nadat eerder dit jaar een fusiepoging strandde.</p> <p>"We praten niet meer met elkaar. Dat ligt achter ons. Er lag een voorstel op tafel, maar nu niet meer", zei hij op de autobeurs in Frankfurt. "We betreuren dat zeer. Ik ga ervan uit dat zij het ook jammer vinden."</p><p>Het fusieplan sneuvelde in juni nadat Renault er niet in slaagde steun te krijgen van zijn Japanse samenwerkingspartners. Ook de Franse overheid lag dwars. Beleggers hadden echter nog hoop op een nieuwe poging en reageerden teleurgesteld op de uitspraken van Bollore. De aandelen van Renault en Fiat Chrysler gingen omlaag op de beurs.</p>
