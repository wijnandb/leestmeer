---
layout: post
title: "Sparta zonder Drenthe de Eredivisie in"
date: Fri, 31 May 2019 14:20:03 +0200
categories: 
- sport 
- voetbal 
externe_link: "https://www.telegraaf.nl/sport/3673823/sparta-zonder-drenthe-de-eredivisie-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c9620d5a-839e-11e9-8256-02d1dbdc35d1.jpg"
---

<p class="intro">Sparta gaat zonder Royston Drenthe de Eredivisie in. De 32-jarige Rotterdammer kreeg te horen dat zijn aflopende contract niet wordt verlengd.</p> <p>De oud-speler van onder meer Feyenoord en Real Madrid begon als basisspeler bij Sparta, maar de laatste maanden kreeg hij steeds minder speeltijd van trainer Henk Fraser.</p><p>Sparta neemt ook afscheid van Roy Kortsmit. De 26-jarige doelman was bijna vijf jaar de eerste keus, maar hij miste het slot van het seizoen vanwege een blessure. Met Tim Coremans onder de lat wist Sparta via de play-offs een terugkeer op het hoogste niveau te bewerkstelligen.</p><p>De aflopende contracten van Gregor Breinburg, Giliano Wijnaldum, Janne Saksela en Edouard Duplan worden ook niet verlengd. Zij kregen weinig speeltijd van Fraser. „Voor alle zes de spelers geldt dat ze allemaal hun inbreng hebben gehad in de A-selectie en we ook dankzij hun inzet zijn gepromoveerd naar de Eredivisie”, zegt technisch manager Henk van Stee. „Natuurlijk hadden deze spelers zelf wellicht ook meer inbreng willen hebben en anderzijds hadden wij wellicht nog meer verwacht van hen.”</p>
