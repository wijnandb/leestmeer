---
layout: post
title: "NOS Formule 1-podcast #20: 'Red Bull vreest dat Verstappen wedstrijdleiding beledigt'"
date: Mon, 14 Oct 2019 15:11:11 +0200
categories: 
- sport 
- autosport 
externe_link: "https://nos.nl/l/2306096"
feature_image: "https://nos.nl/data/image/2019/10/14/584798/1008x567.jpg"
aantal: 207
unieke: 147
bron: "NOS"
---

<p>De GP van Japan was de race waar het moest gebeuren voor Red Bull, maar het werd een deceptie op het thuiscircuit van motorleverancier Honda. Max Verstappen werd kort na de start bij een inhaalactie van de baan getikt door Charles Leclerc en staakte uiteindelijk na veertien ronden de strijd.</p>
<p>In de NOS Formule 1-podcast bespreken voormalig Formule 1-coureur Jan Lammers en Formule 1-verslaggever Louis Dekker van de NOS onder leiding van Amber Brantsen het zo teleurstellend verlopen weekend voor Verstappen.</p>
<p>De Nederlander was woedend op de Ferrari-coureur. Lammers snapt dat. "Natuurlijk, want Verstappen had een goede start. Hij was al voor minimaal de helft voorbij Leclerc."</p>
<p>Verstappen vroeg tijdens de race al om een straf voor Leclerc en was zwaar ge√Ørriteerd toen die leek uit te blijven. </p>
<p>Zijn felle kritiek op de wedstrijdleiding leidde tot bezorgdheid bij zijn team. Nederlandse journalisten kregen het verzoek voorzichtig te zijn en geen dingen op te schrijven die Verstappen zouden kunnen beschadigen.</p>
<p>Het leidt tot gefronste wenkbrauwen aan tafel. "Dit is typerend voor het controlfreakerige wat af en toe op de media-afdelingen van Formule 1-teams heerst", zegt Lammers. "Dit is zo'n domme fout. Als een coureur live iets gezegd heeft moet je dat als pr-team verder met rust laten."</p>
