---
layout: post
title: "NOS Formule 1-podcast #13: W Series winnen of achttiende in de Formule 1?"
date: Fri, 19 Jul 2019 20:47:00 +0200
categories: 
- sport 
- autosport 
externe_link: "https://nos.nl/l/2294226"
feature_image: "https://nos.nl/data/image/2019/07/19/564659/1008x567.jpg"
---

<p>De vijfde race uit W Series wordt zaterdag in Assen verreden. Reden genoeg voor Louis Dekker en Amber Brantsen om naar Drenthe te reizen voor de opname van een extra NOS Formule 1-podcast. Grijpt Beitske Visser ooit haar kans in de Formule 1?</p>
<p>De Nederlandse presteert tot nu goed in het eerste seizoen van de vrouwelijke raceklasse. "Dan kom je in aanmerking voor een stapje hoger", vindt Jan Lammers, die in de podcast ook even de revue passeert.</p>
<p>Visser durft nog niet zover te gaan. "Uiteindelijk heb je nog steeds een hoop geld nodig om ertussen te komen en dat heb ik momenteel niet. Ik heb geen 30 miljoen in mijn achterzak zitten."</p>
<p>Dan volgt er nog een duivels dilemma voor Visser. Eerste worden in de W Series? Of achttiende worden in de Formule 1? Waar is haar keuze?</p>
<p>Ook autosportjournalist Ren√© de Boer en DTM- en Formule E-coureur Robin Frijns, die onlangs een Formule E-race in New York won, laten hun licht schijnen over de vrouwelijke raceklasse en de toekomst van Beitske Visser.</p>
<p>"Ik ken Beitske al van vroeger toen ze met slicks (banden zonder profiel, red.) door de regen racete", herinnert Frijns zich.</p>
<p>De Limburger kijkt in de podcast ook terug op zijn eigen Formule 1-loopbaan en doet dat niet met een warm gevoel.</p>
