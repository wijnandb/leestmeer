---
layout: post
title: "Alyssa Milano maakt abortus-kaart voor filmmakers"
date: Fri, 14 Jun 2019 08:38:09 +0200
categories: 
- entertainment 
- sterren 
externe_link: "https://www.telegraaf.nl/entertainment/1634978988/alyssa-milano-maakt-abortus-kaart-voor-filmmakers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/01867632-8e6f-11e9-804a-02c309bc01c1.jpg"
---

<p class="intro">Actrice Alyssa Milano heeft exclusief voor Variety een tool ontwikkeld voor filmmakers. Op een kaart is te zien wat de status is van de abortuswetgeving in alle vijftig staten van Amerika. De tool is bedoeld om acteurs, producers, regisseurs en studio’s te helpen in de keuze voor locaties ’waar het veilig is voor vrouwen om te werken’.</p> <p>De gemoederen lopen in de VS hoog op tussen voor- en tegenstanders van abortus, nu steeds meer staten het recht op abortus via zogenaamde ’hartslagwetten’ proberen te beperken.</p><p>Sommige staten profiteren flink van een levendige film-industrie, zoals bijvoorbeeld Georgia, waar de populaire Netflix-serie Stranger Things is opgenomen. Daar is abortus na de zesde week van een zwangerschap nu verboden.</p><p>Seksstaking</p><p>Milano riep in reactie daarop eerder al op tot een seksstaking. „Sluit je bij mij aan door geen seks te hebben tot we de zeggenschap over ons lichaam terughebben”, twitterde ze.</p><p>De actrice werkt momenteel in Georgia voor een Netflix-productie. Ze heeft gedreigd de set te verlaten als een hogere rechter de wet in Georgia niet terugdraait. Ook Netflix dreigt de keuze voor Georgia te heroverwegen als de wet definitief van kracht wordt.</p>
