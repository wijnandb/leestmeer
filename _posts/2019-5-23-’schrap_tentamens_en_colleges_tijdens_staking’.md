---
layout: post
title: "’Schrap tentamens en colleges tijdens staking’"
date: Thu, 23 May 2019 12:42:45 +0200
category: binnenland
externe_link: "https://www.telegraaf.nl/nieuws/3635630/schrap-tentamens-en-colleges-tijdens-staking"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/45e9c622-7d4d-11e9-a8c8-0218eaf05005.jpg"
---

<p class="intro">De landelijke staking in het openbaar vervoer, volgende week dinsdag, brengt studenten van diverse hogescholen en universiteiten in een lastig parket. Bij een aantal instellingen gaan tentamens gewoon door, tot ongenoegen van de Landelijke Studentenvakbond (LSVb). De bond wijst erop dat veel studenten afhankelijk zijn van het openbaar vervoer en pleit er daarom voor niet alleen alle tentamens, maar ook alle colleges te verzetten.</p> <p>De LSVb bekritiseert instellingen als de Vrije Universiteit Amsterdam, Hogeschool Zuyd en de Hogeschool van Arnhem en Nijmegen (HAN), die tentamens laten doorgaan. „Studenten aan de HAN kregen een mail waarin staat dat studenten ’mogelijk extra reistijd’ hebben. Dat vinden wij heel gek”, zegt voorzitter Carline van Breugel. In de bewuste mail staat dat het „een normale onderwijsweek” is en alle onderwijsactiviteiten doorgaan, inclusief tentamens.</p><p>Onder de instellingen die wel tentamens hebben verzet, zijn de Universiteit van Amsterdam, de Haagse Hogeschool, InHolland Den Haag, Universiteit Utrecht en Hogeschool Rotterdam.</p>
