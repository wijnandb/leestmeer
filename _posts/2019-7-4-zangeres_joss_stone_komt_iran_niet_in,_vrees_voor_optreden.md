---
layout: post
title: "Zangeres Joss Stone komt Iran niet in, vrees voor optreden"
date: Thu, 04 Jul 2019 13:31:26 +0200
category: nieuws
externe_link: "https://nos.nl/l/2292009"
feature_image: "https://nos.nl/data/image/2019/07/04/561121/1008x567.jpg"
---

<p>Zangers Joss Stone zegt dat ze Iran is uitgezet, omdat de autoriteiten van het land dachten dat ze er wilde optreden. Ze kreeg ook geen toestemming om de Britse ambassade te bezoeken.</p>
<p>Op Instagram schrijft ze dat Iran haar op de "zwarte lijst" had gezet. De Iraanse wet verbiedt vrouwen om solo op te treden. Ze mogen wel meespelen in orkesten of ensembles.</p>
<p>In haar bericht op Instagram schrijft ze dat ze wist van het verbod en niet van plan was om een publiek optreden te geven. Desondanks wilde ze het land toch graag bezoeken.</p>
<p>Stone schrijft ook over haar gesprekken met de ambtenaren op de luchthaven. Ze noemt ze vriendelijke mensen en schrijft dat de ambtenaren het een vervelende situatie vonden en voortdurend excuses maakten voor het feit dat ze niet over de juiste papieren beschikte en dat ze beslissingen van bovenaf niet konden negeren.</p>
<h2>Noord-Korea en Syrië</h2>
<p>Stone maakte onder de noemer Total World Tour een soort wereldtournee. De soulzangeres wilde in alle landen optreden. Iran was de laatste op de lijst en dan was ze naar eigen zeggen in alle landen ter wereld geweest, inclusief Antarctica.</p>
<p>Zo was ze in maart nog in Noord-Korea. Daar heeft ze gezongen in een bar in de hoofdstad Pyongyang. Ook trad ze al op in Syrië, vlak over de Turkse grens in al-Malikiya. Het publiek bestond toen uit een aantal Koerdische militairen en een paar nieuwsgierige families.</p>
