---
layout: post
title: "Ja Rule niet de cel in voor fraude Fyre Festival"
date: Thu, 11 Jul 2019 23:27:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1310353375/ja-rule-niet-de-cel-in-voor-fraude-fyre-festival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aff1b074-a422-11e9-9127-0217670beecd.jpg"
---

<p class="intro">Ja Rule wordt niet vervolgd voor fraude bij het organiseren van het mislukte Fyre Festival. De rechter oordeelde dat de rapper geen specifieke beloftes heeft gemaakt die hij niet is nagekomen en hij sowieso al niet geloofwaardig was. Dat meldt Bloomberg.</p> <p>Ja Rule, die eigenlijk Jeffrey Atkins heet, was samen met zakenman Billy McFarland, organisator van het veelbesproken festival in 2017 dat uiteindelijk nooit plaatsvond. Het zou het grootste en mooiste festival ooit worden met luxe bungalows en de grootste artiesten en dat alles op de Bahama’s.</p><p>Op de dag zelf bleken er echter enkel kapotte tenten te staan, waren er kleffe broodjes in plaats van de beloofde luxe maaltijden en was er niet eens voldoende water aanwezig. Ook de beloofde artiesten waren niet aanwezig. Het festival werd uiteindelijk geannuleerd terwijl de gasten, die soms wel duizenden euro’s hadden betaald voor hun ticket, al aanwezig waren.</p><p>Billy McFarland werd eerder al veroordeeld tot zes jaar celstraf voor fraude, maar Ja Rule kreeg donderdag te horen dat hem geen blaam treft. Hij prees het festival op zijn sociale media aan met termen als ’Coachella keer duizend’, maar de rechter oordeelde dat zijn uitspraken dusdanig overdreven waren dat de consument hem toch al niet kon vertrouwen.</p>
