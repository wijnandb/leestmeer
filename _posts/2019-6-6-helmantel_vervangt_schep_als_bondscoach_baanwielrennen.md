---
layout: post
title: "Helmantel vervangt Schep als bondscoach baanwielrennen"
date: Thu, 06 Jun 2019 15:39:22 +0200
category: sport
externe_link: "https://www.telegraaf.nl/sport/562378866/helmantel-vervangt-schep-als-bondscoach-baanwielrennen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e07086c-8860-11e9-a101-0255c322e81b.jpg"
---

<p class="intro">Adriaan Helmantel vervult voortaan de functie van bondscoach van de duurrenners in de baanselectie. Daarmee neemt hij de taken over van Peter Schep, die eind vorig jaar vertrok bij wielerbond KNWU.</p> <p>Helmantel combineert het baanwielrennen met een rol op de weg. Tijdens WKâ€™s coacht hij de mannen en de vrouwen op de individuele tijdritten. Ook is hij talentcoach bij de mannen onder 23 jaar.</p><p>Hugo Haak</p><p>Met de vorig jaar van Team Sunweb overgekomen Helmantel in deze rol is de invulling van de begeleiding van de baanrenners richting Olympische Spelen rond. De sprinters hadden met Hugo Haak sinds het najaar al een nieuwe bondscoach.</p><p>Tim Veldt, die de afgelopen maanden het bondscoachschap waarnam, blijft tot en met de Spelen van Tokio aan als tactisch coach van de duurselectie. De oud-baanrenner zal tijdens een aantal wereldbekerwedstrijden en de WK de duurselectie begeleiden, naast zijn werk als coach van de baanploeg van BEAT Cycling Club.</p><p>Fulco van Gulik is de nieuwe talentcoach voor de baansprint- en duurselectie onder 23 jaar. Hij assisteert daarnaast beide baancoaches.</p>
