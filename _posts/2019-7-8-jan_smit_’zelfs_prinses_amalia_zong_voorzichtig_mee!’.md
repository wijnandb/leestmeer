---
layout: post
title: "Jan Smit: ’Zelfs prinses Amalia zong voorzichtig mee!’"
date: Mon, 08 Jul 2019 13:17:13 +0200
category: entertainment
externe_link: "https://www.telegraaf.nl/entertainment/1117179906/jan-smit-zelfs-prinses-amalia-zong-voorzichtig-mee"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f7a3a8ae-a171-11e9-b770-02d1dbdc35d1.jpg"
---

<p class="intro">Voor Jan Smit was de finale van het WK voetbal voor vrouwen een bijzondere gewaarwording. Terwijl de speelsters van Oranje hun zilveren medaille ophaalden, werd Jans voetbalnummer Wij zijn Nederland gedraaid in het stadion van Lyon. „Zo bijzonder”, twitterde de Volendammer daar maandag over.</p> <p>„Zelfs onze prinses Amalia zong voorzichtig mee!”, constateerde Jan. Amalia, haar zusje Ariane en vader koning Willem-Alexander zaten zondag op de tribune in Parc OL, waar de Oranjeleeuwinnen tegen de Verenigde Staten streden om de WK-winst. De vrouwen verloren met 0-2 van de Amerikanen, die zondag voor de vierde keer wereldkampioen werden.</p><p>Hoewel de voetbalsters zelf Zie die Leeuwinnen van Claudia de Breij als lijflied adopteerden, was het Wij zijn Nederland van Jan, John de Bever, André Rieu en Jack van Gelder dat door de speakers klonk terwijl de vrouwen de zilveren medaille kregen uit handen van FIFA-voorzitter Gianni Infantino en de Franse president Emmanuel Macron. Ook de Franse leider was volgens Jan gecharmeerd van de voetbalhit, grapte de zanger. „Ook de Franse president Macron zag dat het goed was.”</p>
