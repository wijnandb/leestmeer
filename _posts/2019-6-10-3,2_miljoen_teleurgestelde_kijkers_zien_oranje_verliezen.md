---
layout: post
title: "3,2 miljoen teleurgestelde kijkers zien Oranje verliezen"
date: Mon, 10 Jun 2019 08:26:02 +0200
category: entertainment
externe_link: "https://www.telegraaf.nl/entertainment/1244104720/3-2-miljoen-teleurgestelde-kijkers-zien-oranje-verliezen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9ed6164c-8b48-11e9-b616-0217670beecd.jpg"
---

<p class="intro">Het Nederlands elftal verloor weliswaar de finale van de Nations League in en tegen Portugal, maar de uitzending van het duel van Oranje won zondag wel de kijkcijferstrijd. Ruim 3,2 miljoen mensen kenen naar de wedstrijd op NPO 1. Daarmee was de finale het best bekeken programma van de dag, meldt Stichting KijkOnderzoek.</p> <p>Voor de huldiging bleven nog 2,1 miljoen mensen kijken, goed voor een tweede plaats in de Dag Top 25, maar daarna had men het wel gezien. De nabeschouwing van de wedstrijd trok namelijk nog maar 981.000 kijkers. Tussen het voetbal door was het NOS Acht Uur Journaal het op twee na best bekeken programma met ruim 1,4 miljoen kijkers.</p><p>Verder was er op Eerste Pinksterdag in de Dag Top 25 ook aandacht voor andere sporten. De Grand Prix van Canada (Formule 1) trok op Ziggo Sport ruim 1 miljoen kijkers. 's Middags zaten ook al 588.000 mensen klaar voor de uitzending van de FBK Games (atletiek) en zagen 286.000 kijkers hoe Rafael Nadal voor de twaalfde keer het tennistoernooi van Roland Garros won.</p>
