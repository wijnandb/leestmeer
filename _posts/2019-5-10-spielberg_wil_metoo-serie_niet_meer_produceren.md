---
layout: post
title: "Spielberg wil #MeToo-serie niet meer produceren"
date: Fri, 10 May 2019 09:11:11 +0200
categories: 
- entertainment 
- gossip 
externe_link: "https://www.telegraaf.nl/entertainment/3565822/spielberg-wil-me-too-serie-niet-meer-produceren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ca96317c-72f2-11e9-88d9-0218eaf05005.jpg"
---

<p class="intro">Het productiehuis van Steven Spielberg heeft zich teruggetrokken als producent van de serie Bull. Volgens Deadline besloot zijn bedrijf Amblin Television te stoppen met Bull nadat actrice Eliza Dushku collega Michael Weatherly had beschuldigd van ongepast gedrag.</p> <p>In december werd duidelijk dat zender CBS Dushku 9,5 miljoen had betaald. Volgens de actrice was het de bedoeling dat ze een vast castlid van de serie zou worden, in de rol van een vlam van Weatherly’s personage, maar werd ze na een klacht over het gedrag van de acteur uit de show geschreven. CBS betaalde haar daarom het equivalent van het salaris dat ze had ontvangen als ze vier seizoenen in Bull had gespeeld.</p><p>Spielberg en zijn vrouw Kate zijn nauw betrokken bij de Time’s Up-beweging. De regisseur zou persoonlijk met Dushku hebben gesproken, en daarna hebben besloten zijn bedrijf niet meer in te zetten als producerende partij voor Bull. Amblin bevestigde donderdag dat het niet langer betrokken is bij de show, maar gaf daarbij geen reden op.</p>
