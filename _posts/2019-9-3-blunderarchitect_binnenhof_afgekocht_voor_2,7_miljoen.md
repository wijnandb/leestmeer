---
layout: post
title: "Blunderarchitect Binnenhof afgekocht voor 2,7 miljoen"
date: Tue, 03 Sep 2019 15:40:42 +0200
categories: 
- entertainment 
- opinie 
externe_link: "https://www.telegraaf.nl/nieuws/987615420/blunderarchitect-binnenhof-afgekocht-voor-2-7-miljoen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d8f4f00c-ce53-11e9-b75d-0218eaf05005.jpg"
---

<p class="intro">Den Haag De architect die aanvankelijk de renovatie van het Binnenhof moest leiden, is voor 2,7 miljoen euro afgekocht. Er is ’onvoldoende vertrouwen’ in de plannen van Ellen van Loon van architectenbureau OMA, meldt staatssecretaris Knops (Binnenlandse Zaken).</p> <p>En dat is zacht uitgedrukt, omdat achter de schermen al maanden hevig verzet klinkt tegen de ’megalomane plannen’ van de blunderarchitect. Zo opperde ze volgens betrokkenen een tropische kantoortuin en wilde ze de oude hal in de Eerste Kamer omtoveren in een trappenhuis. Ook de vergaderzalen moesten verhuizen.</p><p>Volgens Knops was het onvermijdelijk om OMA bij het afkopen van het contract miljoenen mee te geven. „Aan het beëindigen van het contract met OMA zijn kosten verbonden. Voor geleverd werk waaronder het Voorontwerp en het intellectueel eigendom, en daarnaast voor het missen van toekomstige inkomsten door OMA vanwege beëindiging van het contract op dit moment, is een bedrag van €2,7 miljoen vergoeding overeengekomen”, aldus de staatssecretaris. Volgens de landsadvocaat een gepast bedrag, ’gezien de contractuele situatie’.</p><p>Door het vertrek van architect Van Loon is de weg vrij voor haar vervanger Pi de Bruijn. De Tweede Kamer wilde al langer dat hij de renovatie van het Binnenhof zou leiden. De Bruijn deed dat in 1992 al bij de nieuwbouw van de Tweede Kamer.</p><p>De afgelopen maanden probeerde Knops nog een oplossing te vinden waarbij Van Loon en De Bruijn zouden samenwerken. Voormalig D66-leider Pechtold werd ingeschakeld om te bemiddelen. De hoop was dat Van Loon en De Bruijn konden samenwerken. Dat bleek niet mogelijk, omdat de twee compleet verschillende renovatieplannen hebben. Twee kapiteins op een schip werkt niet, concludeerde Kamervoorzitter Arib eerder al.</p><p>De renovatie van het hele Binnenhof moet volgend jaar beginnen en kost een half miljard euro belastinggeld.</p><p>Architect Pi De Bruijn, die het nieuwbouwgedeelte van de Tweede Kamer heeft ontworpen, krijgt nu een grotere rol. Knops sloot vorige week een overeenkomst met hem, die nog moet worden omgezet naar een officieel contract.</p>
