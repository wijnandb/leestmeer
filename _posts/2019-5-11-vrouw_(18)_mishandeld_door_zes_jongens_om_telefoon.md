---
layout: post
title: "Vrouw (18) mishandeld door zes jongens om telefoon"
date: Sat, 11 May 2019 12:53:12 +0200
category: binnenland
externe_link: "https://www.telegraaf.nl/nieuws/3571672/vrouw-18-mishandeld-door-zes-jongens-om-telefoon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6978f16a-73ea-11e9-9293-0218eaf05005.jpg"
---

<p class="intro">Een 18-jarige vrouw is in de nacht van vrijdag op zaterdag in Breda zwaar mishandeld door zes jongens. Het incident vond plaats op de Oosterhoutse Busbaan. De jongens wilden dat de vrouw haar telefoon afstond.</p> <p>Het slachtoffer fietste met haar telefoon in de hand over de Teteringsedijk richting het centrum toen ze het zestal zag staan, schrijft Omroep Brabant.</p><p>Toen de vrouw in de buurt van het groepje kwam, sprongen drie jongens op haar af en duwden ze haar van haar fiets. Door deze val ontstond er letsel aan haar arm.</p><p>De jongens schopten en sloegen de vrouw, terwijl ze haar telefoon probeerde weg te stoppen. Toen de jongens in de gaten hadden dat de vrouw haar telefoon probeerde te verstoppen, werd ze een aantal keer in haar maag geschopt, net zolang tot ze haar toestel afstond.</p><p>De groep jongens is weggerend. Volgens de politie heeft een voorbijganger zich ontfermd over het slachtoffer. De vrouw doet aangifte.</p>
