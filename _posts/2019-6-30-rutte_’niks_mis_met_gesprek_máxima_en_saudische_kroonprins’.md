---
layout: post
title: "Rutte: ’Niks mis met gesprek Máxima en Saudische kroonprins’"
date: Sun, 30 Jun 2019 15:43:13 +0200
category: buitenland
externe_link: "https://www.telegraaf.nl/nieuws/415293533/rutte-niks-mis-met-gesprek-maxima-en-saudische-kroonprins"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f11a6962-9b3d-11e9-8efa-02c309bc01c1.jpg"
---

<p class="intro">Minister-president Mark Rutte vindt het „prima verdedigbaar” dat koningin Máxima bij de G20-top in Japan sprak met de Saudische kroonprins Mohammed bin Salman, zonder de moord op journalist Jamal Khashoggi ter sprake te brengen. „Sterker nog, zo hoort het te gaan”, aldus de premier.</p> <p>De Saudische kroonprins is volgens onderzoekers van de Verenigde Naties zelf betrokken bij de spraakmakende moord op Khashoggi. Dat Máxima hem desondanks ontmoette in haar hoedanigheid als VN-gezant, zonder de kwestie ter sprake te brengen, kwam haar op felle kritiek te staan.</p><p>Rutte vindt dat onterecht. „In dat soort gesprekken is het gebruikelijk dat ze zich concentreert op haar onderwerpen”, aldus de premier. Het is volgens hem ondoenlijk voor de koningin om eerst „de hele VN-agenda” af te werken.</p><p>Bovendien was dat volgens Rutte „niet haar rol op dat moment.” De Saudi’s zijn volgens hem volledig op de hoogte van de afschuw in Nederland over de moord op Khashoggi. „Het zou echt ongepast zijn geweest als Maxima dat aan de orde had gesteld. Nederland doet dat bilateraal, op alle mogelijke manieren.”</p>
