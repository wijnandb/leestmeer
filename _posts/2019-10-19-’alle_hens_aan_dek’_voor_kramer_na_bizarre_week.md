---
layout: post
title: "’Alle hens aan dek’ voor Kramer na bizarre week"
date: Sat, 19 Oct 2019 11:16:27 +0200
categories: 
- sport 
- schaatsen 
externe_link: "https://www.telegraaf.nl/sport/270043904/alle-hens-aan-dek-voor-kramer-na-bizarre-week"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cc677980-f28f-11e9-ac22-02d2fb1aa1d7.jpg"
aantal: 323
unieke: 216
bron: "De Telegraaf"
---

<p class="intro">Sven Kramer kende een bizarre week. Een dag na zijn vader werd ook hijzelf aangereden door een auto. Waar pa Yep drie scheuren in zijn nekwervel opliep, kwam de 33-jarige schaatser er zelf met relatief minder kleerscheuren vanaf. Door de impressiebreuk aan de binnenkant van zijn knie, waar een deuk van twee millimeter zit, komt echter wel zijn seizoenstart in gevaar.</p> <p>Zijn meniscus en kruisbanden zijn gelukkig voor Kramer niet beschadigd en dus stond de voorman van Jumbo-Visma donderdag in Thialf ’gewoon’ weer op het ijs. Al kon hij nog lang niet voluit gaan.</p><p>Kramer bekijkt zijn herstel van training tot training. Wanneer hij weer helemaal fit is, blijft afwachten. Zeker is wel dat áls hij het World Cup-kwalificatietoernooi in Thialf van begin november haalt, hij zonder wedstrijdritme aan de start zal verschijnen.</p><p>„Ik weet ik ook wel dat het in december pas écht om de knikkers gaat, maar je sport om goede wedstrijden te rijden. Ik ben niet de hele zomer aan het trainen om alleen het tweede deel van het seizoen gas te geven”, aldus Kramer tegenover Schaatsen.nl. </p><p>„We doen met zijn allen ons uiterste best om het te halen, maar we bekijken het van dag tot dag. Het is nu alle hens aan dek en ik moet proberen alles zo optimaal mogelijk te doen. In mijn geval betekent dat zo min mogelijk doen, maar toch je trainingsprikkels zien te krijgen.”</p><p>Kramer kampte afgelopen seizoen ook veelvuldig met fysieke problemen, zo had hij vaak last van zijn rug. Desondanks wist hij in Collalbo voor de tiende keer Europees kampioen allround te worden. Op de WK allround in Calgary moest hij genoegen nemen met een bronzen plak, achter kampioen Patrick Roest en nummer twee Sverre Lunde Pedersen.</p><p>In het weekeinde van 2 en 3 november vindt in Heerenveen het World Cup-kwalificatietoernooi plaats, de eerste echte krachtmeting van het seizoen. Al worden er deze periode in Inzell, waar het ongeluk van Kramer plaatsvond, ook trainingswedstrijden verreden.</p>
