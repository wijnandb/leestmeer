---
layout: post
title: "'Spanjaarden dingen mee naar windpark op zee'"
date: Thu, 06 Jun 2019 08:44:38 +0200
categories: 
- financieel 
- koersen 
externe_link: "https://www.telegraaf.nl/financieel/953087057/spanjaarden-dingen-mee-naar-windpark-op-zee"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a1a419b6-8826-11e9-804a-02c309bc01c1.jpg"
---

<p class="intro">Het Spaanse nutsbedrijf Iberdrola lijkt zich te mengen in de strijd om licenties voor de ontwikkeling van windparken voor de Nederlandse kust. Volgens de Spaanse krant Expansión bundelt Iberdrola daarvoor zijn krachten met Green Investment Group, de duurzame investeringsdivisie van investeerder Macquarie.</p> <p>Verschillende consortia willen het volgende windpark op de Nederlandse Noordzee bouwen. De windparken Hollandse Kust (zuid) III en IV komen op ongeveer 20 kilometer voor de kust van Den Haag te liggen. De windparken krijgen naar verwachting een geïnstalleerd vermogen van in totaal ongeveer 760 megawatt. Dit is genoeg om circa 1 miljoen huishoudens van groene energie te voorzien.</p><p>Andere partijen die azen op concessies zijn naar verluidt het Franse Engie, dat de hulp heeft van het Canadese Northland Power en beleggingsmaatschappij Meewind. Ook Shell en Eneco, Vattenfall en Orsted willen aan de slag met de windparken.</p>
