---
layout: post
title: "PSV pas na rust wakker in Waalwijk"
date: Sun, 01 Sep 2019 21:52:29 +0200
category: sport
externe_link: "https://www.telegraaf.nl/sport/1743939795/psv-pas-na-rust-wakker-in-waalwijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f1d18f10-cd07-11e9-bef2-02c309bc01c1.jpg"
---

<p class="intro">PSV heeft zich op de ranglijst van de Eredivisie in punten weer naast Ajax gemeld. De ploeg van trainer Mark van Bommel ontdeed zich in Waalwijk na rust van RKC. In de tweede helft werd een 1-0 ruststand omgebogen in een 1-3 overwinning.</p> <p>Ajax bezet de tweede plek omdat de Amsterdammers een beter doelsaldo hebben dan de concurrent uit Brabant. Vitesse is voorlopig koploper met een punt meer dan de twee titelkandidaten, maar de formatie van Leonid Slutsky speelde wel een duel meer. RKC heeft pas één punt, en staat laatste.</p><p>PSV kwam voor rust met een veel te laag tempo op de proppen in Waalwijk en creëerde nauwelijks kansen. Sterker nog: op aangeven van Stanley Elbers opende Melle Meulensteen de score voor de thuisploeg. Meulensteen tikte vlak voor rust bij de tweede paal fraai binnen na een al even mooie actie van Elbers.</p><p>PSV had een overwicht in de tweede helft en bekroonde dat in de 65e minuut met de gelijkmaker. Mohammed Ihattaren soleerde fraai door de verdediging van de thuisploeg. Zijn voorzet belandde bij Paul Quasten. De ervaren verdediger werkte de bal ongelukkig in eigen doel.</p><p>Baumgartl doet het</p><p>Een kwartiertje voor tijd beleefde verdediger Timo Baumgartl zijn tot nu toe finest hour in Eindhovense dienst. De verdediger uit Duitsland tekende met een schot van randje zestien voor de tweede treffer van zijn ploeg. Al ging doelman Etienne Vaessen niet helemaal vrijuit bij die treffer.</p><p>Vervolgens counterde PSV zich razendsnel een weg naar de derde treffer. Bruma liep de verdediging van RKC er eenvoudig uit en schonk de Griekse centrumspits Kostas Mitroglou een niet te missen kans. De invaller had donderdag ook al gescoord in de Europese return op Cyprus tegen Apollon Limassol (0-4).</p>
