---
layout: post
title: "Zaak Job Gosschalk vertraagd vanwege ’complexiteit’"
date: Wed, 04 Sep 2019 22:22:47 +0200
categories: 
- entertainment 
- gossip 
externe_link: "https://www.telegraaf.nl/entertainment/877967456/zaak-job-gosschalk-vertraagd-vanwege-complexiteit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d6a56e72-cf51-11e9-a59e-0218eaf05005.jpg"
---

<p class="intro">De aanstelling van een nieuwe officier van justitie in de zaak rond voormalig castingdirector Job Gosschalk blijkt toch niet de reden te zijn voor vertraging. Het Openbaar Ministerie meldde dinsdag dat de wisseling gevolgen zou hebben voor de afwikkeling van de zaak, maar ontkende dit woensdag.</p> <p>„Het gaat hier om een juridisch complexe zaak”, laat een woordvoerder in een verklaring weten. „Als het OM tot een eindoordeel is gekomen dan zal het OM dit melden. Op dit moment is nog niet duidelijk wanneer het OM met dit eindoordeel komt. Het OM snapt de belangen van alle betrokkenen in deze zaak en wil in ieders belang deze zaak zorgvuldig afhandelen.”</p><p>Begin januari werd Gosschalk gehoord over betrokkenheid bij een mogelijk zedendelict. Het OM liet destijds weten dat het onderzoek naar het seksueel ongepast gedrag van de castingdirector zich in een afrondende fase bevond. De castingdirector, die bijna twee jaar geleden zijn werk neerlegde, ontkent dat hij strafbare feiten heeft gepleegd. Wel stelde hij eerder ’bepaalde grenzen te hebben overschreden’.</p>
