---
layout: post
title: "Seksbranche positief over normen speeltjes"
date: Thu, 11 Jul 2019 16:43:46 +0200
categories: 
- entertainment 
- opinie 
externe_link: "https://www.telegraaf.nl/nieuws/745699263/seksbranche-positief-over-normen-speeltjes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4fd68dbe-a3ea-11e9-aeba-02c309bc01c1.jpg"
---

<p class="intro">De Nederlandse seksbranche staat er positief tegenover om normen op te stellen voor de veiligheid van seksspeeltjes. Dat maakte de Nederlandse organisatie NEN bekend, na een informatiebijeenkomst donderdag voor groothandel, seksshops, producenten, gebruikers en overheid.</p> <p>Volgens NEN komt het steeds vaker voor dat er ongelukken gebeuren met erotische attributen waar chirurgie aan te pas moet komen. Daarom zouden er internationale normen moeten komen, die voor meer veiligheid zorgen. „Het doel is om een internationale norm te ontwikkelen die zorgt dat het design van seksspeeltjes het risico op verwondingen bij gebruikers verkleint. Ook zal de norm eisen stellen aan materialen van seksspeeltjes”, aldus NEN.</p><p>Ook worden er eisen opgenomen over gebruikersinformatie. „Daarnaast geeft de beoogde norm handvatten voor veilige verwijdering van seksspeeltjes door medische professionals in het geval van incidenten door verkeerd gebruik of inadequaat design”, stelt de organisatie.</p><p>In augustus stemmen partijen over een Zweeds voorstel voor de oprichting van een projectgroep. Als er genoeg animo is, gaan experts ontwerp- en veiligheidseisen opstellen voor speeltjes die zijn bestemd „voor direct contact met de genitaliën, de anus of beide.”</p>
