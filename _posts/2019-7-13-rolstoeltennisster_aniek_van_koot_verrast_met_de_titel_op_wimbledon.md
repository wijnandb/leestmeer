---
layout: post
title: "Rolstoeltennisster Aniek van Koot verrast met de titel op Wimbledon"
date: Sat, 13 Jul 2019 18:00:58 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/hQtecbpEJrU/2293350"
feature_image: "https://nos.nl/data/image/2019/07/13/563275/1008x567.jpg"
---

<p>Rolstoeltennisster Aniek van Koot (28) heeft Wimbledon gewonnen. In de finale versloeg ze titelverdediger, landgenoot en dubbelpartner Diede de Groot.</p>
<p>De Groot, de nummer een van de wereld, was de torenhoge favoriet in Londen, maar speelde niet haar beste tennis. De verschillen waren klein tussen de twee Nederlanders. De eerste set ging met 6-4 naar Van Koot, de tweede met dezelfde cijfers naar De Groot.</p>
<p>In de derde set werd het een gevecht met de nodige fouten over en weer en nervositeit speelde beide speelsters parten. Van Koot, de nummer drie van de wereld, kwam al snel een break voor en serveerde bij 5-3 voor de wedstrijd.</p>
<p>Het eerste matchpoint was niet aan haar besteed. Prompt brak Diede de Groot terug. Maar ook zij kon niet doordrukken en kwam in de problemen in de twaalfde game. Het tweede matchpoint was raak voor Van Koot: 7-5.</p>
<p>Het is de derde grandslamtitel in de carri√®re van Van Koot. In 2013 won de tennisster uit Dinxperlo de Australian Open en de US Open. En in 2012 en 2016 was ze verliezend finalist tijdens de Paralympische Spelen. Daarna won Van Koot alleen nog dubbelspeltitels op de grand slams. Na bijna zes jaar is het dus weer raak in het enkelspel.</p>
<p>Morgen spelen Van Koot en De Groot samen nog in de finale van het dubbelspel. Ze staan dan tegenover het Nederlands/Italiaanse duo Buis/Capocci.</p><img src="http://feeds.feedburner.com/~r/nossporttennis/~4/hQtecbpEJrU" height="1" width="1" alt=""/>
