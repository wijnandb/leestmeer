---
layout: post
title: "Klanten dupe van faillissement Koopjedeal"
date: Tue, 09 Jul 2019 13:03:00 +0200
categories: 
- entertainment 
- opinie 
externe_link: "https://www.telegraaf.nl/financieel/31567244/klanten-dupe-van-faillissement-koopjedeal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/060b94d2-a24a-11e9-b258-02d2fb1aa1d7.jpg"
---

<p class="intro">Aanbiedingenwebsite Koopjedeal.nl is failliet. Dat meldde bewindvoerder Victor Kruit. Consumenten die hun bestelling nog niet geleverd hebben gekregen, moeten aansluiten in de rij van schuldeisers.</p> <p>„Dit is een van de meest vervelende situaties voor een consument, want juridisch heb je eigenlijk geen poot om op te staan”, zegt Olav Wagenaar, woordvoerder van DAS Rechtsbijstandsverzekeraar. „Je moet zeker je claim indienen bij de curator, wie dat is wordt bekendgemaakt. Dan is het duimen of je nog iets van je geld terugkrijgt. Maar de kans is niet groot, want de Belastingdienst en andere preferente schuldeisers gaan voor.”</p><p>Het faillissement komt niet als een verrassing. Eerder werd gemeld dat een mogelijke koper voor het bedrijf zich op het laatste moment had teruggetrokken. Vorige week werd al uitstel van betaling verleend.</p><p>De aanbiedingenwebsite met 48 medewerkers kwam in de problemen door een grote brand in een magazijn die in september vorig jaar de voorraad grotendeels verwoestte.</p><p>Klanten die al hebben betaald voor een bestelling, maar deze nog niet geleverd hebben gekregen, kunnen nog een vordering indienen bij de curator. Zij staan echter achter in de rij als het gaat om vergoedingen. Kruit blijft komende weken onderzoeken of er nog een doorstart inzit. Daarvoor hebben zich volgens hem diverse andere partijen gemeld.</p>
