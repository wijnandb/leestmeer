---
layout: post
title: "PSG stopt met reserveteam, maar wil door met trainer Echteld"
date: Fri, 24 May 2019 14:19:05 +0200
category: sport
externe_link: "https://nos.nl/l/2286113"
feature_image: "https://nos.nl/data/image/2019/05/24/552247/1008x567.jpg"
---

<p>De Franse topclub Paris Saint-Germain stopt met het tweede elftal. Dat is zuur nieuws voor de trainer van het team: de Nederlander Leeroy Echteld.</p>
<p>Uit een analyse van PSG blijkt dat het reserveteam niet langer bijdraagt aan de ontwikkeling van talenten. Veel beloftevolle spelers slaan het tweede elftal over en maken vanuit PSG Onder 19 jaar direct de stap naar het eerste elftal. </p>
<p>Het opheffen van het tweede team is een tegenvaller voor Echteld, die sinds vorig jaar zomer trainer is in Parijs. Hij vertelde eerder al dat hij te maken had met lastige werkomstandigheden bij het reserveteam.</p>
<p>De Nederlandse coach kampte met een spelerstekort en haalde onder meer de 23-jarige landgenoot Levi Opdam naar PSG, van wie het contract overigens deze zomer afloopt.</p>
<p>Echteld heeft wel een doorlopend contract. Het is nog onduidelijk hoe zijn toekomst eruitziet. PSG is tevreden over hem en hoopt hem te behouden voor de club. </p>
<p>Ajacied Mitchel Bakker staat vanaf komend seizoen op de loonlijst bij PSG. De 18-jarige linksback sluit in de voorbereiding aan bij het eerste elftal.</p>
<p>Lees in het artikel via de link hieronder het uitgebreide verhaal waar de Nederlandse invloed bij het tweede elftal van PSG vandaan komt. </p>
