---
layout: post
title: "Wall Street opent lager"
date: Tue, 10 Sep 2019 15:43:29 +0200
categories: 
- financieel 
- koersen 
externe_link: "https://www.telegraaf.nl/financieel/669565540/wall-street-opent-lager"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/36d05676-d3d1-11e9-80b1-0217670beecd.jpg"
---

<p class="intro">De aandelenbeurzen in New York zijn dinsdag geopend met kleine verliezen. Beleggers doen het rustig aan in aanloop naar de vergadering van de Europese Centrale Bank (ECB) donderdag en blijven verder de ontwikkelingen op het handelsfront nauwlettend volgen.</p> <p>De toonaangevende Dow-Jonesindex stond kort na de openingsbel 0,2 procent in de min op 26.795 punten. De breder samengestelde S&amp;P 500 noteerde 0,4 procent lager op 2965 punten. Schermenbeurs Nasdaq daalde 0,7 procent tot 8029 punten.</p><p>Volgens de Amerikaanse minister van Financiën Steven Mnuchin boeken de Verenigde Staten en China vooruitgang in het handelsoverleg. Hij zei ook dat de twee landen elkaar in oktober in Washington weer ontmoeten.</p><p>Apple</p><p>Apple en andere techgiganten staan in de schijnwerpers. De maker van iPhones onhult dinsdag naar verwachting onder meer nieuwe iPhones. Daarnaast verwerken beleggers het nieuws dat het hoofd mededinging Margarethe Vestager bij de Europese Commissie aanblijft in haar functie en zich voortaan nadrukkelijk op digitale zaken richt. Apple, Alphabet en Amazon verloren tot 0,8 procent.</p><p>Ford Motor zakte met 4,4 procent nadat kredietbeoordelaar Moody's de kredietwaardigheid van het autoconcern verlaagde naar junkstatus. Het industriële bedrijf HD Supply verloor 4,9 procent na een tegenvallende omzet. Ook de vooruitzichten voor het lopende kwartaal van het concern waren minder rooskleurig.</p>
