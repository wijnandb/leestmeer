---
layout: post
title: "Bertens in twee sets onderuit in finale Palermo"
date: Sun, 28 Jul 2019 21:55:41 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/LsxWgpb-kJs/2295545"
feature_image: "https://nos.nl/data/image/2019/07/29/567024/1008x567.jpg"
---

<p>Kiki Bertens is er niet in geslaagd haar derde WTA-titel in 2019 te pakken. In Palermo verloor ze de finale in twee sets van Jil Teichmann: 6-7 (3), 2-6.</p>
<p>Teichmann, de nummer 82 van de wereldranglijst, won in mei in Praag haar eerste WTA-toernooi en was klaar om dat kunstje te herhalen. De Zwitserse tennisster domineerde, maakte veel minder fouten dan Bertens en toverde zo nu en dan een prachtige passing uit haar hoed.</p>
<h2>Knokken</h2>
<p>In de eerste set werd Bertens drie keer op rij gebroken, kreeg drie setpunten tegen, maar knokte zich toch naar een tiebreak. Twee dubbele fouten werden de Nederlandse tennisster daarin fataal. Bij 1-1 in de tweede set werd Bertens op love gebroken en daarmee was het pleit beslecht.</p>
<p>"Vandaag was het erg lastig", vertelde Bertens na afloop. "Het was een zware week voor mij met late wedstrijden."</p>
<p>"Bovendien deden mijn benen het niet goed vandaag", aldus Bertens. "Ik was niet goed gefocust en Teichmann speelde lastig. Zij heeft verdiend gewonnen."</p>
<p>Bertens gaat zich nu richten op het Amerikaanse hardcourtseizoen.</p><img src="http://feeds.feedburner.com/~r/nossporttennis/~4/LsxWgpb-kJs" height="1" width="1" alt=""/>
