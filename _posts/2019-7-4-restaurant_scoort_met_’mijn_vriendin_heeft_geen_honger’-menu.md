---
layout: post
title: "Restaurant scoort met ’mijn vriendin heeft geen honger’-menu"
date: Thu, 04 Jul 2019 15:16:47 +0200
categories: 
- entertainment 
- opinie 
externe_link: "https://www.telegraaf.nl/nieuws/67399654/restaurant-scoort-met-mijn-vriendin-heeft-geen-honger-menu"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ffc1c2bc-9e5d-11e9-b27a-02c309bc01c1.jpg"
---

<p class="intro">Heb jij ook een vriendin die geregeld ’geen honger’ heeft, maar vervolgens toch het door jou bestelde bord leegrooft? Dan zou je eens bij Mama D’s in North Little Rock (Arkansas) moeten gaan eten. Het Amerikaanse restaurant serveert namelijk het ’mijn vriendin heeft geen honger’-menu. Voor 4,25 dollar (4,80 euro) krijg je dan extra patatjes en chicken wings óf gefrituurde kaassticks bij het ’normale’ menu dat je kiest.</p> <p>Volgens NY Post serveert het restaurant het menu al even, maar is het pas recent viral gegaan. Een klant, Nick Chisler, deelde een foto van de menukaart en de handige optie op Facebook. Dat blies behoorlijk op: anderen begonnen al gauw hun wederhelft te taggen onder de foto.</p><p>Ook op Twitter werd het plaatje gedeeld. Een vrouw schreef erbij: „Wie met deze optie is gekomen is geniaal!”</p><p>Hoewel de optie over het algemeen erg positief en luchtig werd ontvangen, was er ook een handvol mensen dat de optie ’seksistisch’ en ’eenzijdig’ vond. Ook waren er mensen die mededeelden hun eten simpelweg niet te delen: „Blijf van mijn bord af!” werd geschreven op Facebook.</p>
