---
layout: post
title: "Wekdienst 12/9: nieuwe maatregelen ECB en wat kost het Songfestival?"
date: Thu, 12 Sep 2019 06:53:58 +0200
category: nieuws
externe_link: "https://nos.nl/l/2301339"
feature_image: "https://nos.nl/data/image/2019/09/12/576681/1008x567.jpg"
aantal: 418
unieke: 260
bron: "NOS"
---

<p>Goedemorgen! De Europese Centrale Bank ECB komt met nieuwe maatregelen om de economie te stimuleren, en misschien krijgen we te horen hoeveel Rotterdam uit wil geven aan het Songfestival.</p>
<p>Overdag is er eerst veel bewolking en in het zuidoosten kan nog een bui vallen. Geleidelijk breekt de zon door. Met een meest matige tot krachtige westelijke wind wordt het 19 tot 22 graden.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> De ECB maakt nieuwe maatregelen bekend om de economie te stimuleren. Er wordt serieus rekening mee gehouden dat de Italiaanse topman van de ECB, Draghi, vlak voor zijn afscheid, de rente voor banken nog verder verlaagt. Misschien wordt ook weer het omstreden schuldopkoopprogramma herstart. In Winterswijk spreekt de gemeenteraad over de toekomst van de onbeveiligde spoorwegovergang, waar vorige week een 63-jarige vrouw omkwam. De spoorwegovergang werd na het ongeluk per direct gesloten. Bij de raadsvergadering in Rotterdam wordt vandaag besloten of het bidbook voor het Songfestival openbaar wordt gemaakt. Als ze dat doen, weten we waarschijnlijk ook hoeveel geld de stad aan het Songfestival uit wil geven. </p>
<h2>Wat heb je gemist?</h2>
<p>De koopkracht van de Nederlandse bevolking is vorig jaar het minst gestegen sinds het einde van de economische crisis in 2013. De koopkracht nam toe met 0,3 procent, meldt het Centraal Bureau voor de Statistiek, dat eerder bekendmaakte dat de economie vorig jaar met 2,7 procent groeide. Bij maar liefst 48 procent van de bevolking daalde de koopkracht zelfs.</p>
<h2>Ander nieuws uit de nacht:</h2>
<p> No-deal-brexit kan leiden tot chaos, staat in Britse regeringsdocumenten: stijgende voedselprijzen, hogere brandstofprijzen, een ontregeling van medicijnleveringen en er kan chaos op de straten uitbreken, valt te lezen in de openbaar gemaakte documenten. D66 wil quotum om aantal vrouwen aan de top te halen: dat is volgens D66 nodig voor gelijke kansen op de arbeidsmarkt. Dode bij uitslaande brand flatgebouw Haarlem: de brand ontstond na een explosie, 48 woningen werden ontruimd. </p>
<h2>En dan nog even dit:</h2>
<p>Sporten is voor iedereen gezond, maar voor mensen in een vroege stadium van Parkinson is het extra goed. Uit onderzoek blijkt dat patiënten duidelijk baat hebben bij thuis fietsen op de hometrainer. Het fietsen leidde niet alleen tot een significant lagere toename van ziektesymptomen, de patiënten uit de fietsgroep waren ook fitter dan de patiënten uit de controlegroep. Dat blijkt uit een studie van het Radboudumc die gepubliceerd is in The Lancet Neurology.</p>
<p>Fijne dag!</p>
