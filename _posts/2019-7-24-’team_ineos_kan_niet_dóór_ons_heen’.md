---
layout: post
title: "’Team Ineos kan niet dóór ons heen’"
date: Wed, 24 Jul 2019 17:45:47 +0200
categories: 
- sport 
- wielrennen 
externe_link: "https://www.telegraaf.nl/sport/1331424132/team-ineos-kan-niet-door-ons-heen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e47a68c4-ae3e-11e9-b958-02d1dbdc35d1.jpg"
---

<p class="intro">De zeventiende etappe van de Ronde van Frankrijk was een vrij gezapige, maar in de slotkilometers sloeg de vlam toch even in de pan. Team Ineos en Team Jumbo-Visma botsten, letterlijk.</p> <p>Luke Rowe van Team Ineos wilde Tony Martin op vrij ruwe wijze voorbij, maar de renner van Jumbo-Visma was daar niet van gediend. De Duitser duwde de Brit nog net van de weg, maar gaf wel aan dat de ploeg van Geraint Thomas even pas op de plaats moest maken.</p><p>„Zij wilden er langs, maar ze kunnen niet door ons heen. Rechts mochten ze er niet langs”, vertelde Mike Teunissen aan de NOS. „Het was stress voor niks. De ploegen kunnen het goed met elkaar vinden, maar vandaag even niet. Het was misschien ook een beetje onnodig van Tony.”</p><p>Kopman van Jumbo-Visma, Steven Kruijswijk, reageerde laconiek op het incident. „Wat er gebeurde moet je aan die twee vragen. Die waren een beetje aan het stoeien. Dat heb je weleens. Ze willen elkaar niks toegeven”, sprak de nummer drie van het klassement.</p>
