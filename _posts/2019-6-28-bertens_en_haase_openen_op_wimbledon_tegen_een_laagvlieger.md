---
layout: post
title: "Bertens en Haase openen op Wimbledon tegen een laagvlieger"
date: Fri, 28 Jun 2019 11:45:38 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/9WZbv884Ldk/2291047"
feature_image: "https://nos.nl/data/image/2019/06/28/559697/1008x567.jpg"
---

<p>Kiki Bertens heeft het bij de loting voor Wimbledon goed getroffen. Ze werd in de eerste ronde gekoppeld aan de Luxemburgse Mandy Minella en kan ook in de drie ronden daarna geen echt grote naam treffen.</p>
<p>Minella is 33 jaar en de nummer 98 van de wereld. Bertens, als vierde geplaatst in Londen, trof haar nog nooit op WTA-niveau. Lang geleden (2008 en 2010) speelden ze wel op ITF-toernooien tegen elkaar. Beiden wonnen één keer.</p>
<h2>Bertens in schema bij Kvitova</h2>
<p>Bertens haalde vorig jaar de kwartfinales op Wimbledon en heeft dus een hoop punten te verdedigen. Mocht ze dit jaar weer de laatste acht halen, dan is de Tsjechische tweevoudig kampioene Petra Kvitova haar mogelijke tegenstandster.</p>
<p>Lesley Kerkhove, die via de kwalificaties het hoofdtoernooi bereikte, maakt haar debuut op Wimbledon tegen de Servische nummer 101 van de wereld, Ivana Jorovic. Kerkhove, zelf 203de, won een keer eerder van haar, maar verloor ook drie keer.</p>
<h2>Ook goede loting Haase </h2>
<p>Bij de mannen kwam voor Robin Haase de Slowaakse nummer 169 van de wereld, Jozef Kovalík, uit de koker. De Hagenaar won hun enige ontmoeting in 2014 op de challenger van Trnava.</p>
<p>Een ronde later wacht voor Haase mogelijk de Canadese finalist van 2016, Milos Raonic. Haase's beste resultaat in Londen is het bereiken van de derde ronde in 2011.</p><img src="http://feeds.feedburner.com/~r/nossporttennis/~4/9WZbv884Ldk" height="1" width="1" alt=""/>
