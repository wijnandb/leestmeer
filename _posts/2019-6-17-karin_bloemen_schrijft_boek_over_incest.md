---
layout: post
title: "Karin Bloemen schrijft boek over incest"
date: Mon, 17 Jun 2019 18:17:06 +0200
category: entertainment
externe_link: "https://www.telegraaf.nl/entertainment/626196675/karin-bloemen-schrijft-boek-over-incest"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/631d272a-911b-11e9-8037-0218eaf05005.jpg"
---

<p class="intro">Karin Bloemen heeft een autobiografie geschreven over het misbruik in haar jeugd. In het boek Mijn ware verhaal, dat deze week uitkomt, vertelt de cabaretière hoe ze als jong meisje slachtoffer werd van incest.</p> <p>In het julinummer van LINDA. vertelt Karin Bloemen dat ze al op achtjarige leeftijd voor het eerst werd verkracht. „Ik wist niet eens wat seks was. Ik wist alleen dat het heel veel pijn deed en dat ik het niet wilde”, vertelt ze. „Ik zette mezelf compleet op zwart. Alsof ik niet bestond. Totdat het weer voorbij was. Zo overleefde ik.”</p><p>Ze hoopt dat het boek leidt tot meer begrip voor misbruikslachtoffers, die vaak van andere mensen krijgen te horen waarom ze er niets tegen deden. „Daarom heb ik ook dit boek geschreven. Omdat ik hoop dat als mensen in mijn huid kruipen, ze beter begrijpen hoe misbruik werkt. En ik heb het geschreven voor andere slachtoffers. Ik wil ze zeggen: praat erover. Praten kan je redden. Als je dat niet doet, bescherm je alleen de dader. Geheimen vreten je op. Mijn leven begon pas toen ik op mijn zestiende begon te praten.”</p>
