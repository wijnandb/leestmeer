---
layout: post
title: "Zwaargewonde na steekpartij restaurant tehuis"
date: Sun, 08 Sep 2019 12:23:21 +0200
category: binnenland
externe_link: "https://www.telegraaf.nl/nieuws/388761982/zwaargewonde-na-steekpartij-restaurant-tehuis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5b88ced4-d265-11e9-aeae-02d2fb1aa1d7.jpg"
---

<p class="intro">De vrouw die zondagmiddag ernstig gewond raakte bij een steekincident in het verzorgingstehuis in Amsterdam, is een medewerkster van het tehuis die werkt in het restaurant Nieuw Vredenburgh. De man die het mes trok is een bewoner en is meegenomen door de politie.</p> <p>Dat meldt een woordvoerster van zorgorganisatie Cordaan waaronder het verzorgingstehuis aan de Postjesweg valt. Waarom de bewoner plotseling begon te steken is nog onduidelijk en wordt onderzocht door de politie. Het gaat om een 76-jarige man.</p><p>De steekpartij vond plaats rond het middaguur in een vol restaurant . Het slachtoffer is een 51-jarige vrouw. Ze is met flinke steekwonden naar het ziekenhuis gebracht, maar verkeert volgens de politie buiten levensgevaar.</p><p>Een getuige sprong tijdens de steekpartij tussen de steker en het slachtoffer en raakte daarbij zelf ook gewond. De politie hoopt op basis van de vele getuigen te achterhalen wat er precies vooraf ging aan de steekpartij.</p><p>„Er waren veel medewerkers van ons en bewoners aanwezig. Het incident heeft een behoorlijke indruk op ze gemaakt. We hebben een eigen team dat altijd beschikbaar staat voor calamiteiten. Dat heeft bewoners en personeelsleden die getuige waren opgevangen”, aldus Nadia Pignato.</p><p>In verzorgingstehuis Nieuw Vredenburgh wonen 124 ouderen. Eén afdeling van het onderkomen aan de rand van het Rembrandtpark is speciaal voor ouderen met een verstandelijke beperking.</p><p>Na behandeling in het ziekenhuis is de verdachte naar een cellencomplex overgebracht.</p>
