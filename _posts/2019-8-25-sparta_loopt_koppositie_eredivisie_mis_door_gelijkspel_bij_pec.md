---
layout: post
title: "Sparta loopt koppositie eredivisie mis door gelijkspel bij PEC"
date: Sun, 25 Aug 2019 18:44:55 +0200
category: sport
externe_link: "https://nos.nl/l/2298954"
feature_image: "https://nos.nl/data/image/2019/08/25/572571/1008x567.jpg"
---

<p>Een overwinning bij PEC Zwolle had Sparta Rotterdam gekroond tot koploper van de eredivisie, maar de ploeg van coach Henk Fraser kwam in Zwolle niet verder dan een 2-2 gelijkspel.</p>
<p>Invaller Lars Veldwijk sleepte een punt uit het vuur voor Sparta. Hij zorgde negen minuten voor tijd voor de 2-2. Het was zijn derde goal in vier invalbeurten dit seizoen. In de blessuretijd schoot een andere invaller, JoÃ«l Piroe, nog op de paal voor Sparta.</p>
<h2>Willem II blijft koploper</h2>
<p>De Rotterdammers zijn nu gedeeld tweede in de eredivisie, op een punt van koploper Willem II. Ajax, PSV, AZ en Feyenoord kwamen dit weekend niet in actie vanwege hun Europese programma.</p>
<p>Veldwijk was na afloop niet blij dat Fraser hem pas na Piroe in het veld bracht, omdat hij een blaar onder zijn voet heeft. "Ik heb inderdaad een blaar, maar ik had veel langer kunnen spelen dan dit."</p>
<p>Het lijkt zelfs tot een definitieve breuk tussen Sparta en Veldwijk te leiden. "Als je zo laat invalt, moet je misschien eieren voor je geld kiezen. Het kan zijn dat ik nu zelfs vierde spits ben."</p>
<p>Sparta begon sterk tegen PEC en kwam op 1-0 door een kopbal van Ragnar Ache. De Rotterdammers genoten nog van hun doelpunt na of het was alweer 1-1. Na een goede actie op links van Dennis Johnson kwam de bal bij Iliass Bel Hassani en de oud-Spartaan schoot raak.</p>
<p>Sparta, dat mazzelde dat Bart Vriends na een wilde tackle slechts geel kreeg, was ook na rust dreigende, maar PEC scoorde. Met een splijtende pass vond Pelle Clement Lennart Thy en de tot dan toe onzichtbare Duitser trof doel.</p>
<h2>Sparta zondag tegen Ajax</h2>
<p>PEC, dat nog puntloos was, kon de overwinning ruiken, maar twaalf minuten voor tijd kwam Veldman in het veld. Drie minuten later scoorde hij al van dichtbij. Komende zondag mag Sparta zich meten met Ajax.</p>
