---
layout: post
title: "KBC wijst op stijgende kosten Kiadis"
date: Tue, 10 Sep 2019 09:13:50 +0200
categories: 
- financieel 
- koersen 
externe_link: "https://www.telegraaf.nl/financieel/883235129/kbc-wijst-op-stijgende-kosten-kiadis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bb20b29a-d39a-11e9-810a-0218eaf05005.jpg"
---

<p class="intro">Kiadis Pharma moet de komende tijd zijn kaspositie goed in de gaten houden aangezien de onderzoekskosten snel stijgen. Ook de aanstaande schuldaflossingen zetten de kaspositie onder druk. Zo beoordelen kenners bij KBC Securities de resultaten over de eerste jaarhelft van de biotechnoloog.</p> <p>Volgens de analisten rijzen de onderzoekskosten de pan uit. In de afgelopen zes maanden zijn deze verdubbeld ten opzichte van een jaar eerder. De marktkenners relateren de stijging onder meer aan de testen rondom het middel ATIR101, dat momenteel in de derde testfase zit. Zij verwachten dat dit medicijn begin 2020 een akkoord van het Europees Geneesmiddelenbureau (EMA) krijgt.</p><p>KBC hanteert een accumulate-advies op Kiadis met een koersdoel van 10,50 euro. Het aandeel stond enkele minuten na de opening van handel in Amsterdam 12,2 procent lager op 5,40 euro.</p>
