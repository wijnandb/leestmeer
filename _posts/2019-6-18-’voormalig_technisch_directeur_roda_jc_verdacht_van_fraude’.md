---
layout: post
title: "’Voormalig technisch directeur Roda JC verdacht van fraude’"
date: Tue, 18 Jun 2019 21:49:41 +0200
category: sport
externe_link: "https://www.telegraaf.nl/sport/1361622568/voormalig-technisch-directeur-roda-jc-verdacht-van-fraude"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c75e4396-920a-11e9-982e-0255c322e81b.jpg"
---

<p class="intro">Justitie verdenkt Ton Caanen, voormalig technisch directeur van Roda JC, van belasting- en hypotheekfraude. Dat meldt De Limburger.</p> <p>Ook ex-topmannen Hessel Meijer en Wim Collard zijn onderwerp van onderzoek. Op 11 december 2018 viel de FIOD (Fiscale Opsporings- en Inlichtingendienst) het Roda-stadion binnen. Ze zouden op zoek zijn gegaan naar stukken met betrekking op Caanen.</p><p>„Voor zover wij er zicht op hebben gaat het hier om een voormalige medewerker van de club en is het zo dat Roda JC geen blaam treft. Wij zijn ook op geen enkele manier door de betrokken instantie aangesproken. Voor Roda is dit dus een gesloten boek”, laat de club weten aan de Limburgse krant.</p><p>Caanen zou de fiscus tussen 2015 en 2017 voor zeker enkele tienduizenden euro’s hebben benadeeld. Begin april 2017 werd hij aan de kant gezet door Roda. „In het belang van de club zijn partijen tot dit besluit gekomen, waarbij geldt dat Caanen voor de rest van dit seizoen zijn arbeid stil legt”, luidde het statement toen.</p>
