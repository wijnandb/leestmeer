---
layout: post
title: "Politie arresteert 77 actievoerders in varkensstal"
date: Tue, 14 May 2019 07:27:42 +0200
category: jeugdjournaal
externe_link: "http://feeds.nos.nl/~r/jeugdjournaal/~3/uCUKMflx9L8/2284521"
feature_image: "https://nos.nl/data/image/2019/05/13/549757/1008x567.jpg"
---

<p>Op een boerderij in Boxtel zijn gisteravond 77 mensen opgepakt. Ze hadden ingebroken in een varkensstal en hielden die urenlang bezet.</p>
<p>Inbreken</p>
<p>De actievoerders vinden dat de varkens slecht worden behandeld. Door in te breken hopen ze dat daar meer aandacht voor komt. In de stallen maakten ze filmpjes van hoe het eruit ziet.</p>
<p>De politie heeft de actievoerders uit de stallen gehaald. De actievoerders komen uit verschillende landen. Ze organiseren vaker samen dit soort acties.</p>
<p>Na de bezetting gistermiddag kwamen meer dan honderd boeren naar de boerderij om hun collega te steunen. Ook de minister is boos op de actievoerders. Hij zegt dat de varkenshouder en zijn gezin hartstikke bang zijn geweest. </p><img src="http://feeds.feedburner.com/~r/jeugdjournaal/~4/uCUKMflx9L8" height="1" width="1" alt=""/>
