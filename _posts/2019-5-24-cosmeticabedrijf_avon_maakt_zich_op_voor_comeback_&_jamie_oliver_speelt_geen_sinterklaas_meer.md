---
layout: post
title: "Cosmeticabedrijf Avon maakt zich op voor comeback & Jamie Oliver speelt geen Sinterklaas meer"
date: Fri, 24 May 2019 19:51:39 GMT
categories: 
- financieel 
- economie 
externe_link: "https://www.volkskrant.nl/nieuws-achtergrond/de-winnaar-verliezer-van-de-week-cosmeticabedrijf-avon-in-veilige-haven-jamie-s-italian-niet~b39e3947/"
feature_image: "https://images3.persgroep.net/rcs/WAkwlZRCnkZO54fvJ-akYIM8G18/diocontent/148917467/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Vaak kan een vrouw aan de top heilzaam werken bij een bedrijf in problemen. Soms ook een man. De Nederlander Jan Zijderveld (53) stapte in februari vorig jaar over van de sauzen en dressings bij Unilever naar de crèmes, poeders en lippenstiften van het Amerikaans-Britse cosmeticabedrijf Avon, net toen het bedrijf op apegapen lag. Het concept van thuis verkopen door zelfstandige consulentes leek uitgewerkt te zijn in het digitale tijdperk. Maar via een reorganisatie heeft Zijderveld het bedrijf levensvatbaar gemaakt. Deze week loodste hij Avon in veilige haven. Natura Cosmetics in Brazilië – bekend als eigenaar van The Body Shop – neemt het bedrijf voor 2 miljard euro over. Hiermee word het in de wereld met de grootmachten L’Oréal en Estée Lauder de vierde cosmeticaverkoper. Zijderveld, die werd geboren in Nederland maar op zijn 15de jaar emigreerde naar Nieuw-Zeeland, heeft zijn managementfilosofie overgenomen uit het rugby. ‘Iedere speler heeft een andere aanpak nodig, zo hebben de coaches mij daar geleerd.’ Sinds zijn komst is de koers weer verdubbeld. En met Natura hoopt hij voor Avon een heel nieuw distributienetwerk te hebben aangeboord met winkels en een onlinekanaal. De aandeelhouders van Avon hoeven niet ontevreden te zijn. Zij slepen met de overname een premie van 28 procent op de beurskoers binnen.
