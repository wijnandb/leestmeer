---
layout: post
title: "Zaalvoetballers Hovocubo prolongeren landstitel"
date: Sun, 19 May 2019 00:14:20 +0200
categories: 
- sport 
- voetbal 
externe_link: "https://nos.nl/l/2285333"
feature_image: "https://nos.nl/data/image/2019/05/19/551035/1008x567.jpg"
---

<p>De zaalvoetballers van Hovocubo hebben in eigen huis net als vorig seizoen beslag gelegd op de landstitel.</p>
<p>Na de eclatante 7-2 zege bij FC Marlène van vorige week had de ploeg uit Hoorn een verlenging nodig om ook het tweede duel in de best-of-three-serie te winnen. In sporthal De Opgang werd het 4-3.</p>
<p>FC Marlène, dat in de reguliere competitie flink onderuit ging bij Hovocubo (6-1), wachtte rustig af en dat leverde in de eerste helft flink wat kansen op. De ploeg uit Heerhugowaard kwam op een 2-0 voorsprong en kreeg meerdere kansen op een derde treffer.</p>
<h2>Inhaalrace resulteert in strafschoppen</h2>
<p>Na een 1-2 ruststand liep Marlène in de tweede helft uit naar 1-3. Met nog een paar minuten te gaan tekende Hovocubo-aanvoerder Yoshua St. Juste voor de 2-3 waarna de broer van Feyenoord-verdediger Jeremiah in de laatste minuut Mats Velseboer gelijk zag maken voor zijn ploeg.</p>
<p>In de verlenging was Hovocubo veruit de bovenligende partij wat resulteerde in de winnende treffer vlak voor tijd van wederom Velseboer.</p>
<p>Het is voor Hovocubo de zesde landstitel. In 1972, 1976, 1982, 2014 en 2018 werd de club eerder kampioen.</p>
