---
layout: post
title: "Bijzondere primeur en drukke zomer voor Neres"
date: Fri, 17 May 2019 17:18:45 +0200
categories: 
- sport 
- voetbal 
externe_link: "https://www.telegraaf.nl/sport/3605808/bijzondere-primeur-en-drukke-zomer-voor-neres"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3760cbe6-78c0-11e9-b8b5-02d2fb1aa1d7.jpg"
---

<p class="intro">David Neres is opgenomen in de selectie van Brazilië voor de komende Copa América.</p> <p>Bondscoach Tite liet de aanvaller van Ajax onlangs debuteren in de nationale voetbalploeg. De 22-jarige Neres mocht als invaller zijn opwachting maken op 26 maart in een oefenduel met Tsjechië in Praag (3-1). Hij leverde de assist op de 2-1 en leidde met een hakbal een aanval in die de derde Braziliaanse treffer opleverde.</p><p>Neres heeft op zijn positie concurrentie van onder anderen Richarlison (Everton), Neymar (Paris Saint-Germain) en Philippe Coutinho (FC Barcelona). De Copa América kan het eerste grote eindtoernooi worden voor de Ajacied met het eerste elftal van Brazilië.</p><p>„Het was heel moeilijk om tot deze selectie te komen. Ik heb er slapeloze nachten van gehad”, zei Tite, die nog persoonlijk met Neymar gaat praten over diens gedragingen de laatste tijd. De sterspeler van PSG sloeg onlangs een supporter en maakte heftig ruzie met zijn teamgenoten in de kleedkamer in Parijs. Neymar is doorgaans de aanvoerder van Brazilië.</p><p>De 46e editie van de Copa América wordt van 14 juni tot 7 juli gehouden in Brazilië. Chili is de titelverdediger bij het Zuid-Amerikaanse landentoernooi.</p>
