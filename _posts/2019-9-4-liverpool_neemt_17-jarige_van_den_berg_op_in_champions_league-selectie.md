---
layout: post
title: "Liverpool neemt 17-jarige Van den Berg op in Champions League-selectie"
date: Wed, 04 Sep 2019 12:48:38 +0200
categories: 
- sport 
- voetbal 
externe_link: "https://nos.nl/l/2300287"
feature_image: "https://nos.nl/data/image/2019/09/04/574868/1008x567.jpg"
---

<p>Liverpool-trainer JÃ¼rgen Klopp heeft de 17-jarige Sepp van den Berg opgenomen in zijn selectie voor de groepsfase van de Champions League.</p>
<p>Op de lijst van 22 staan ook de namen van Virgil van Dijk en Georginio Wijnaldum. Ki-Jana Hoever zit niet bij de selectie van de winnaar van afgelopen jaar. De 17-jarige verdediger maakte begin dit jaar zijn debuut in de FA Cup.</p>
<p>Van den Berg kwam in de zomer over van PEC Zwolle, waar hij onder trainer Jaap Stam na de winter op de bank was komen te zitten.</p>
<p>Klopp is gecharmeerd van de rossige verdediger. Zelf verwacht Van den Berg niet al te veel speeltijd te zullen krijgen in de hoofdmacht. "Eerlijk gezegd niet. Ik ben technisch gezien de vijfde centrale verdediger, dus wie weet krijg ik na wat blessures een kans", zegt Van den Berg.</p>
<p>Eerder deze week sprak NOS Sport met Van den Berg, die in Zeist met Oranje onder 19 in trainingskamp was. Een verslag van die ontmoeting is dinsdagmorgen te lezen op NOS.nl.</p>
