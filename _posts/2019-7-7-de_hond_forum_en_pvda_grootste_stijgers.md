---
layout: post
title: "De Hond: Forum en PvdA grootste stijgers"
date: Sun, 07 Jul 2019 10:29:28 +0200
categories: 
- entertainment 
- opinie 
externe_link: "https://www.telegraaf.nl/nieuws/2139528320/de-hond-forum-en-pvd-a-grootste-stijgers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/55e91f7a-a091-11e9-b75f-0255c322e81b.JPG"
---

<p class="intro">Forum voor Democratie en PvdA zijn het afgelopen parlementaire jaar het meest gestegen in de peiling van Maurice de Hond. De PVV heeft het meest verloren, gevolgd door de SP.</p> <p>De Hond vergelijkt voor deze conclusie zijn peiling van deze week met de peiling aan het begin van het parlementaire jaar 2018-2019. De PvdA heeft er dan na een jaar acht virtuele zetels (nu in totaal 18) bij en de partij van Thierry Baudet zes (nu in totaal 22).</p><p>De PVV staat op verlies met -7 (nu in totaal 9) virtuele zetels en de SP op -5 (nu in totaal 7). Regeringspartijen CDA (+2) en ChristenUnie (+1) staan op winst. VVD en D66 verliezen ieder drie zetels ten opzichte van september.</p><p>Coalitie</p><p>De coalitie heeft dit jaar 3 zetels verloren en staat nu in de peiling op 17 zetels verlies. „Gedurende het jaar stonden ze er slechter voor, maar VVD en CDA zijn sindsdien wat aangetrokken”, concludeert De Hond. „D66 blijft het slecht doen en lijkt dezelfde weg ingegaan te zijn als de PvdA in de vorige regeringsperiode.”</p><p>De bekende opiniepeiler vroeg kiezers ook welke partijen het dit jaar het beste hebben gedaan. Forum voor Democratie wordt het meest genoemd. VVD, PvdA en GroenLinks staan vrijwel gelijk op de tweede plaats.</p><p>D66 en SP scoren het slechts. Door de huidige kiezers van D66 worden GroenLinks, PvdA en VVD meer genoemd dan D66 zelf.</p>
