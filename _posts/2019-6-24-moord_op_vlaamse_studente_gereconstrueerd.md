---
layout: post
title: "Moord op Vlaamse studente gereconstrueerd"
date: Mon, 24 Jun 2019 10:25:46 +0200
category: buitenland
externe_link: "https://www.telegraaf.nl/nieuws/170850915/moord-op-vlaamse-studente-gereconstrueerd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7d258ce-9659-11e9-bdd7-02c309bc01c1.png"
---

<p class="intro">In Antwerpen wordt dinsdagmiddag de moord op de Vlaamse studente Julie Van Espen gereconstrueerd. De 39-jarige verdachte Steve B. „zal op de plaats van de feiten tekst en uitleg geven over de feiten” , meldt het Openbaar Ministerie.</p> <p>B. heeft bekend de 23-jarige vrouw begin vorige maand te hebben vermoord. Hij was ondanks een veroordeling voor een verkrachting op vrije voeten omdat het hoger beroep was uitgesteld, volgens het hof vanwege personeelstekort.</p><p>Het lichaam van de studente werd in het Albertkanaal gevonden. Een dag nadat ze op de fiets was vertrokken voor een afspraak met vriendinnen waren haar telefoon, bebloede kledingstukken en fietsmandje aangetroffen.</p><p>De reconstructie wordt afgeschermd voor het publiek. De media mogen de verdachte op geen enkele manier herkenbaar in beeld brengen, waarschuwt het OM. Als afspraken worden geschonden, zal de onderzoeksrechter de reconstructie stilleggen of afblazen.</p>
