---
layout: post
title: "Klussen populair? Meubel- en doe-het-zelfwinkels zien omzet stijgen"
date: Wed, 05 Jun 2019 01:48:29 +0200
categories: 
- financieel 
- economie 
externe_link: "https://nos.nl/l/2287666"
feature_image: "https://nos.nl/data/image/2019/06/05/554693/1008x567.jpg"
---

<p>Het lijkt erop dat veel mensen het afgelopen kwartaal hun huis hebben opgeknapt. De omzet van meubel- en doe-het-zelfwinkels is namelijk gestegen ten opzichte van vorig jaar, meldt het CBS.</p>
<p>Meubelwinkels zagen hun omzet stijgen met 4,7 procent ten opzichte van het eerste kwartaal van 2018. Doe-het-zelf-winkels zagen een stijging van 8 procent. De winkels vallen onder de non-foodsector: deze hele sector had een omzet van plus 2,5 procent.</p>
<p>Bij de speelgoed- en kledingwinkels was wel een daling van de omzet te zien: 15 procent voor de speelgoedbranche en 0,8 procent voor de kledingbranche. Volgens het CBS is ook het lagere verkoopvolume in de kledingbranche opvallend (-4,7 procent).</p>
<p>De omzet van de hele detailhandel steeg in het eerste kwartaal van 2019 met 3,4 procent ten opzichte van vorig jaar. Al vijf jaar achter elkaar is de omzet van de detailhandel elk kwartaal hoger dan in hetzelfde kwartaal een jaar eerder.</p>
<p>Daarnaast blijven de internetverkopen harder stijgen dan de winkelverkopen. De internetomzet steeg met 16,6 procent ten opzichte van begin 2018.</p>
