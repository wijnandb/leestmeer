---
layout: post
title: "Winstval voor Ryanair"
date: Mon, 20 May 2019 07:41:00 +0200
categories: 
- financieel 
- koersen 
externe_link: "https://www.telegraaf.nl/financieel/3613311/winstval-voor-ryanair"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/033cf494-7ac2-11e9-a93e-02d2fb1aa1d7.jpg"
---

<p class="intro">De Ierse prijsvechter Ryanair heeft afgelopen boekjaar fors minder winst gemaakt dan een jaar eerder. Het concern ervaart stevige concurrentie en overcapaciteit op de luchtvaartmarkt. Daardoor staan ticketprijzen onder druk. Ook viel de belangrijke paasperiode net buiten het boekjaar.</p> <p>Ryanair sloot het jaar tot en met maart af met een winst van 885 miljoen euro. Dat was een jaar eerder bijna 1,5 miljard euro. Ook de extra personeelskosten die Ryanair moest maken drukten het resultaat. Daarbovenop kwamen nog de gestegen brandstofkosten.</p><p>Qua boekingen voor de komende zomer doet Ryanair het naar eigen zeggen vooralsnog beter dan een jaar eerder. Maar het bedrijf benadrukt dat het met de ticketverkoop voor een groot deel afhankelijk is van lastminuteboekingen. Ook aanhoudende brexitonzekerheid kan negatief uitpakken voor het bedrijf. Ryanair rekent voor het lopende boekjaar op een winst tussen de 750 miljoen euro en 950 miljoen euro. Het bedrijf verwacht dat de ticketprijzen de komende tijd nog wel laag zullen blijven.</p>
