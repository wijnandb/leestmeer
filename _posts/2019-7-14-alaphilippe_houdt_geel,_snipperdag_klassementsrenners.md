---
layout: post
title: "Alaphilippe houdt geel, snipperdag klassementsrenners"
date: Sun, 14 Jul 2019 18:20:44 +0200
category: sport
externe_link: "https://www.telegraaf.nl/sport/2061329882/alaphilippe-houdt-geel-snipperdag-klassementsrenners"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/54cc4398-a653-11e9-9186-0218eaf05005.jpg"
---

<p class="intro">Geen Franse ritzege op de 14e juli van 2019, maar de gele trui blijft wel in bezit van een Fransman. Julian Alaphilippe startte in het geel en behield het geel.</p> <p>Daryl Impey (de Zuid-Afrikaanse kampioen van Mitchelton-Scott) versloeg in de sprint de Belg Tiesj Benoot, met wie hij voorop was gebleven uit een kopgroep van vijftien renners. Op enige afstand finishte de Sloveen Jan Tratnik als derde.</p><p>De Ier Nicolas Roche, vertegenwoordiger van Team Sunweb in de kopgroep, werd zesde. Jumbo-Visma had Tony Martin de hele dag mee voorop: de Duitser werd vijftiende. De klassementsrenners namen een snipperdag en finishten op ruim een kwartier van de ritwinnaar. Alaphilippe van Deceuninck - Quick-Step leidt het algemeen klassement voor de Italiaan Giulio Ciccone.</p><p>Maandag volgt opnieuw een rit over heuvelachtig terrein, van Saint-Flour naar Albi.</p>
