---
layout: post
title: "Wisselingen onder de PSV-lat: Ruiter komt, Jurjus opnieuw verhuurd"
date: Thu, 27 Jun 2019 09:44:49 +0200
category: sport
externe_link: "https://nos.nl/l/2290874"
feature_image: "https://nos.nl/data/image/2019/06/27/559452/1008x567.jpg"
---

<p>De keeperscarrousel draait op volle toeren bij PSV. De Eindhovenaren halen Robbin Ruiter terug naar Nederland, terwijl Hidde Jurjus opnieuw voor een seizoen wordt verhuurd aan De Graafschap.</p>
<p>De 32-jarige Ruiter komt transfervrij over van Sunderland, waar hij de afgelopen twee seizoenen niet zeker was van een basisplaats en vanuit het Championship degradeerde naar League One. </p>
<p>Daarvoor was de Volendammer vijf seizoenen lang eerste doelman van FC Utrecht. "Ik vind het geweldig dat ik nu de kans krijg om me te laten zien bij een topclub in Nederland", aldus Ruiter. </p>
<p>Naast Ruiter heeft PSV de beschikking over doelmannen Jeroen Zoet, Mike van de Meuelenhof, Yanick van Osch en Lars Unnerstall. De laatste twee zijn momenteel geblesseerd.</p>
<p>Eloy Room was jarenlang tweede keeper bij PSV, maar hij is vanaf 1 juli transfervrij. Momenteel is hij met Cura√ßao actief op de Gold Cup. En met succes: zaterdag wacht Amerika in de kwartfinales. </p>
<p>De 25-jarige Jurjus werd in 2016 als groot talent overgenomen van De Graafschap, maar het lukte hem niet om een vaste plaats onder de lat af te dwingen. </p>
<p>Afgelopen seizoen speelde de Lichtenvoordenaar ook al op huurbasis voor zijn oude ploeg, waarmee hij degradeerde.</p>
<h2>Bruma?</h2>
<p>Ondertussen wordt er in Eindhoven op korte termijn witte rook verwacht rondom de overgang van Bruma. De aanvaller van RB Leipzig zou zo'n twaalf miljoen euro kosten en is daarmee na Mateja Kezman (14 miljoen euro) de duurste transfer van PSV ooit.</p>
