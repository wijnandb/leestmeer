---
layout: post
title: "Moby verrast door reactie Natalie Portman"
date: Wed, 22 May 2019 20:20:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3632000/moby-verrast-door-reactie-natalie-portman"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d1f7100c-7cc1-11e9-85bf-0217670beecd.jpg"
---

<p class="intro">Moby blijft volhouden dat hij en Natalie Portman twintig jaar geleden iets met elkaar hadden. De zanger is dan ook verbaasd dat de actrice dit heeft ontkend.</p> <p>Moby blikt in zijn biografie Then It Fell Apart terug op de korte affaire die ze volgens hem hadden. Volgens Natalie is hier echter niets van waar en zegt ze zelfs dat Moby een vieze oudere man was omdat hij destijds boven de 30 jaar was en zij slechts 18 jaar. Volgens de actrice hebben ze elkaar ook maar een paar keer gezien.</p><p>„Ik las een roddelverhaal waarin Natalie Portman zegt dat we nooit hebben gedatet. Dit maakte me in de war omdat dit wel zo was”, reageert de 53-jarige zanger woensdag op Instagram. „Ik vind Natalie aardig en ik respecteer haar intelligentie en activisme. Maar om eerlijk te zijn, snap ik niet waarom ze de waarheid over onze korte verhouding verdraait. Het verhaal zoals in mijn boek Then It Fell Apart omschreven staat is correct, met veel fotobewijs om het te bevestigen.”</p><p>Hoewel Moby van mening verschilt, neemt hij de actrice niets kwalijk. „Ik respecteer Natalies mogelijke spijt dat ze met mij heeft gedatet, ik zou zelf waarschijnlijk ook spijt hebben als ik mijzelf had gedatet, maar dat verandert de feiten van onze korte romantische geschiedenis niet.”</p>
