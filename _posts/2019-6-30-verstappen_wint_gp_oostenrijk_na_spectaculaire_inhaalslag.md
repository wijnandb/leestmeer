---
layout: post
title: "Verstappen wint GP Oostenrijk na spectaculaire inhaalslag"
date: Sun, 30 Jun 2019 16:35:11 +0200
categories: 
- sport 
- autosport 
externe_link: "https://www.telegraaf.nl/sport/1528084402/verstappen-wint-gp-oostenrijk-na-spectaculaire-inhaalslag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a137efd8-9b64-11e9-94a0-0218eaf05005.jpg"
---

<p class="intro">Max Verstappen is bij de Grand Prix van Oostenrijk als winnaar over de streep gekomen. De wedstrijdleiding boog zich na afloop nog over de inhaalactie waarmee Verstappen Charles Leclerc afloste als koploper, waardoor de Nederlander pas drie uur (!) later zich definitief winnaar van de race mocht noemen.</p> <p>Tijdens de kwalificatie werd duidelijk dat de overvolle en oranjegekleurde tribunes Verstappen vleugels gaven. De Nederlander snelde naar de derde tijd, maar mocht wegens een gridstraf van Lewis Hamilton vanaf de eerste startrij beginnen. Verstappen zag alleen de rode bolide van Ferrari-coureur Charles Leclerc voor zich staan.</p><p>Dramastart</p><p>De lichten sprongen op groen en Verstappen kwam niet goed weg. De Red Bull-bolide viel in ’into-stall’ modus. Een softwarefout die de auto als het ware in zijn neutraal zet. Verstappen zakte weg naar P7 en zag onder andere Sebastian Vettel en de beide Mercedessen voorbij flitsen.</p><p>Zo veranderde een start in de voorhoede snel in een ongeplande inhaalslag vanaf de middenmoot. Verstappen had binnen acht rondes Kimi Räikkönen en Lando Norris al te pakken, maar toch uitte hij zijn onvrede: „I’m clipping, I’m clipping!”, zei Verstappen over de boardradio, wat betekent dat het herstelsysteem van de motor niet naar behoren werkte.</p><p>Verse banden</p><p>Met ongeveer de halve race achter de rug hadden alle coureurs in de top zich al in de pitsstraat gemeld. Mede doordat Verstappen als laatste naar binnen ging - en daardoor ook Hamilton inhaalde - had hij de meest verse banden aan zijn wagen hangen.</p><p>Onder het gejuich van duizenden Nederlanders liet Verstappen de regerend wereldkampioen ver uit zijn achteruitkijkspiegel en richtte hij zijn vizier nu op plek 3, die bezet werd door Vettel. Het werd een prachtig gevecht tussen de Nederlander en de Duitser. Met een mooie manoeuvre reed Verstappen voorbij aan de coureur van Ferrari.</p><p>„Ik verlies vermogen”, riep Verstappen, terwijl hij in gevecht was met Mercedes-coureur Valtteri Bottas. Daar was overigens niks van te merken. Verstappen reed namelijk makkelijk langs de Fin. Zo had Verstappen zijn verloren posities weer goedgemaakt.</p><p>Spektakel</p><p>Rondje voor rondje reed Verstappen steeds dichter op de bolide van Leclerc. Het gat werd alsmaar kleiner tussen de twee jonge coureurs.</p><p>Uiteindelijk lukte het de titelverdediger op de Red Bull Ring om zijn spectaculaire inhaalslag een schitterend einde te geven. Twee rondes voor het einde nam Verstappen de leiding over van de Monegask na een zenuwslopend gevecht.</p><p>En daarbij was sprake van een lichte touché. Verstappen haalde Leclerc in, verdedigde zijn lijn maar raakte bij die actie de wagen van Leclerc. Verstappen reed vervolgens naar de eindstreep en kreeg als eerste de geblokte vlag te zien, maar moest zich na de ceremonie samen met Leclerc nog melden bij de wedstrijdleiding. De stewards vonden (nadat beide coureurs een verklaring hadden afgelegd) uiteindelijk niet dat er sprake was van een overtreding, waardoor Verstappen zijn overwinning behield.</p><p>Voor Verstappen - en voor zijn Oostenrijkse werkgever - is het de eerste overwinning van het seizoen en de zesde in zijn carrière. Leclerc wacht nog altijd op zijn eerste zege in de Formule 1 in zijn carrière.</p>
