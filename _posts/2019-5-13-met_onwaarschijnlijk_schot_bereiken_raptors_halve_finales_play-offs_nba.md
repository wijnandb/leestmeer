---
layout: post
title: "Met onwaarschijnlijk schot bereiken Raptors halve finales play-offs NBA"
date: Mon, 13 May 2019 08:26:55 +0200
category: sport
externe_link: "https://nos.nl/l/2284386"
feature_image: "https://nos.nl/data/image/2019/05/13/549589/1008x567.jpg"
---

<p>In de Amerikaanse basketbalcompetitie NBA zijn er nog vier teams in de race voor het kampioenschap. Na Golden State Warriors, Portland Trail Blazers en Milwaukee Bucks heeft ook Toronto Raptors zich geplaatst voor de halve finales van de play-offs. En hoe.</p>
<p>In de beslissende zevende wedstrijd thuis tegen Philadelphia 76ers leverde Kawhi Leonard in de laatste seconde het winnende schot af vanuit een uithoek van het veld. Terwijl het eindsignaal klonk, vloog de bal door de lucht, stuiterde vier keer op de rand van de basket en viel er uiteindelijk in.</p>
<p>De ontlading die volgde op de 92-90 overwinning was enorm.</p>
<p>Philadelphia kwam 4,2 seconden voor het einde op 90-90 en dacht een verlenging af te hebben gedwongen, maar daar stak Leonard dus een stokje voor. "Op dat schot oefenen we iedere dag", zei hij na afloop.</p>
<p>Toronto opent de halve finales woensdag tegen Milwaukee. De andere halve eindstrijd gaat tussen titelhouder Golden State en Portland.</p>
