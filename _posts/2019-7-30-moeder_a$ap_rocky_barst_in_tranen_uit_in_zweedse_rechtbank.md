---
layout: post
title: "Moeder A$AP Rocky barst in tranen uit in Zweedse rechtbank"
date: Tue, 30 Jul 2019 13:45:00 +0200
categories: 
- entertainment 
- gossip 
externe_link: "https://www.telegraaf.nl/entertainment/2013849365/moeder-a-ap-rocky-barst-in-tranen-uit-in-zweedse-rechtbank"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3749be10-b2bd-11e9-abfd-0255c322e81b.jpg"
---

<p class="intro">De moeder van A$AP Rocky is naar Stockholm gevlogen om de rechtszaak tegen haar zoon bij te wonen. Renee Black barstte al voordat de vechtpartij goed en wel werd besproken in tranen uit, zagen verslaggevers van Zweedse media.</p> <p>Dinsdag is de eerste zittingsdag, ook donderdag en vrijdag buigt de rechtbank van Stockholm zich nog over de vechtpartij waarbij A$AP en zijn entourage op 30 juni betrokken waren. De rapper zou twee mannen hebben mishandeld, een van hen liet de zaak tegen A$AP varen. Hij wordt donderdag wel als getuige opgeroepen.</p><p>Het andere vermeende slachtoffer, een 19-jarige man, eist een schadevergoeding van ruim 13.000 euro. Hij hield een gebroken rib, kneuzingen en snijwonden over aan zijn ontmoeting met A$AP. Ook dinsdag ontkende de rapper, net als zijn gevolg, een misdaad te hebben gepleegd. De mannen zijn van mening dat ze uit noodweer handelden omdat ze werden lastiggevallen.</p>
