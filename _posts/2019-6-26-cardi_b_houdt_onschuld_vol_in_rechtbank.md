---
layout: post
title: "Cardi B houdt onschuld vol in rechtbank"
date: Wed, 26 Jun 2019 07:47:00 +0200
categories: 
- entertainment 
- gossip 
externe_link: "https://www.telegraaf.nl/entertainment/875363716/cardi-b-houdt-onschuld-vol-in-rechtbank"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cf94e66a-97d6-11e9-a281-0218eaf05005.jpg"
---

<p class="intro">Cardi B zegt onschuldig te zijn in de zaak rond een vechtpartij in een stripclub in de New Yorkse wijk Queens afgelopen zomer. De 26-jarige rapper en twee anderen worden verdacht van onder meer poging tot mishandeling, samenzwering en intimidatie.</p> <p>Cardi, die in de rechtbank verscheen onder haar echte naam Belcalis Almanzar, en haar medeverdachten kunnen volgens de openbaar aanklager tot vier jaar cel krijgen in de zaak. Die draait om twee verschillende incidenten in de club, waarbij twee serveersters werden bekogeld met drankjes en flessen en het hoofd van een van de vermeende slachtoffer op de bar geslagen werd.</p><p>Volgens TMZ had de rapper al langer ruzie met een van de medewerkers, omdat die het bed zou hebben gedeeld met haar echtgenote Offset. Volgens de aanklager bespraken Cardi en één van de andere verdachten de mishandeling vooraf op sociale media, waardoor zij met voorbedachte rade handelden.</p><p>De muzikante lijkt zich niet al te druk te maken om de rechtszaak. Tijdens een concert in Los Angeles afgelopen weekend zei ze tegen haar publiek dat ze niet van plan is naar de gevangenis te gaan, omdat ze een dochter heeft.</p>
