---
layout: post
title: "Politieke ommezwaai van Deense sociaaldemocraten betaalt zich uit"
date: Thu, 06 Jun 2019 19:20:42 +0200
category: nieuws
externe_link: "https://nos.nl/l/2287908"
feature_image: "https://nos.nl/data/image/2019/06/06/554890/1008x567.jpg"
---

<p>Mette Frederiksen is naar alle waarschijnlijkheid de nieuwe premier van Denemarken. Met haar sociaaldemocraten won ze gisteren de Deense parlementsverkiezingen.</p>
<p>En dat zou volgens politicologen grotendeels te danken zijn aan de draai die haar partij maakte op het gebied van migratie en integratie. De campagne draaide om twee thema's die voor de partij met elkaar verbonden zijn: het behoud van de verzorgingsstaat en het terugdringen van migratie.</p>
<h2>Bijdrage</h2>
<p>Zo wil de partij wil dat migranten, ook alle vrouwen, verplicht 37 uur werken. Desnoods als vrijwilliger, anders verliezen ze hun sociale steun. Kleuters die slecht Deens spreken, moeten naar speciale klassen. Vluchtelingen moeten voortaan in kampen buiten Europa worden opgevangen.</p>
<p>"We vragen iedereen die naar Denemarken komt om iets te doen. Of eens leren op school, of een baan zoeken. We vragen mensen een bijdrage te leveren aan de Deense maatschappij", verwoordt sociaaldemocraat Claus Hasselmann het.</p>
<p>Bij de nationalistische Deense Volkspartij heerst na de verkiezingen een sombere stemming. De partij werd meer dan gehalveerd. De parlementsvoorzitter vindt dat andere partijen hun ideeÃ«n hebben gekopieerd. "Andere partijen zeggen ook dat ze een strikte immigratiepolitiek willen en veel kiezers denken dat die partijen gelijk hebben."</p>
<p>Onderzoeker Rune Stubager zag het succes van de sociaaldemocraten wel aankomen. "Hoogstwaarschijnlijk zijn het de traditionele sociaaldemocratische arbeiders die twintig jaar geleden naar de Deense Volkspartij zijn overgestapt maar nu terugkomen. Dat doen ze omdat ze vinden dat de sociaaldemocratische partij beter bij hun overtuigingen past."</p>
<h2>Migratiebeleid</h2>
<p>Aan de andere kant verloor de partij van Mette Frederiksen veel hoogopgeleide kiezers aan andere linkse partijen, vanwege haar migratiebeleid. Toch zegt ze geen concessies te doen tijdens de onderhandelingen met links.</p>
<p>Volgens politicoloog Peter Nedergaard is het nog onduidelijk wat de andere linkse partijen zullen doen. "Hun keuze zou kunnen zijn om Frederiksen te steunen. Of ze zullen nieuwe verkiezingen willen houden en teruggaan naar de keuze voor een liberale premie. Maar ze zullen iets moeten kiezen."</p>
<p>Frederiksen, die nu is benoemd als formateur, gaat er in ieder geval hard in. Ze heeft gedreigd met nieuwe verkiezingen als links het niet eens wordt over het migratiebeleid.</p>
