---
layout: post
title: "NWVA praat over verder vervroegen slachttijden"
date: Tue, 25 Jun 2019 08:39:12 +0200
categories: 
- entertainment 
- opinie 
externe_link: "https://www.telegraaf.nl/nieuws/1836954743/nwva-praat-over-verder-vervroegen-slachttijden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ce0b13e8-971b-11e9-8c63-0217670beecd.jpg"
---

<p class="intro">De Nederlandse Voedsel en Warenautoriteit (NVWA) gaat in gesprek met Van Rooi Meat in Helmond over het vervroegen van de slachttijden in verband met de hitte. Een woordvoerster van de NVWA bevestigt berichtgeving hierover door de NOS.</p> <p>Van Rooi Meat is een van de grootste vleesverwerkers in Nederland. Het bedrijf zou graag al om middernacht beginnen met de slacht. Nu kan dat vanaf 04.00 uur, dit is wegens de hitte al een uur eerder dan normaal. Maar nog eerder beginnen is tot nu toe niet mogelijk, omdat keuringsinspecteurs vanwege hun arbeidsovereenkomst niet ’s nachts kunnen werken.</p><p>De woordvoerster van de NVWA zegt dat het gesprek met het Helmondse bedrijf woensdag plaatsvindt.</p><p>Volgens de NOS dreigt de productie van varkensvlees vast te lopen doordat het overdag te warm is om dieren naar slachthuizen te vervoeren. Maar de woordvoerster van de NVWA zegt dat geen verzoeken zijn binnengekomen van andere grote vleesverwerkers om eerder ’s nachts te kunnen beginnen met de slacht.</p><p>Vanwege de hoge temperaturen voert de NVWA sinds maandag extra controles uit of bedrijven zich houden aan de regels die er zijn voor dierenwelzijn. Ze zijn verplicht hun dieren te beschermen tegen extreme weersomstandigheden, zoals zorgen voor beschutting tegen felle zon.</p><p>Schuim op de lippen</p><p>Maar volgens Animal Rights gaat de aanvoer van varkens op het heetst van de dag gewoon door. De dierenrechtenorganisatie verspreidde dinsdag beelden, naar eigen zeggen gemaakt op maandag bij slachthuis Vion in Boxtel, van varkens in trucks met schuim op de lippen, „wanhopig op zoek naar een briesje.” De aanwezige medewerkers van de NVWA „waren gemuilkorfd en stonden niemand te woord”, aldus de organisatie.</p><p>Animal Rights doet een oproep aan „iedereen met het hart op de juiste plek om vandaag zelf bij een slachthuis te gaan kijken, eventueel hittestress te filmen en aangifte te doen van dierenmishandeling.”</p>
