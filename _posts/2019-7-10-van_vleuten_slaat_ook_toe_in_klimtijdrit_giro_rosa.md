---
layout: post
title: "Van Vleuten slaat ook toe in klimtijdrit Giro Rosa"
date: Wed, 10 Jul 2019 14:22:14 +0200
category: sport
externe_link: "https://www.telegraaf.nl/sport/1837779369/van-vleuten-slaat-ook-toe-in-klimtijdrit-giro-rosa"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6653b708-a320-11e9-84e9-02c309bc01c1.png"
---

<p class="intro">Annemiek van Vleuten heeft ook de zesde etappe van de Giro Rosa gewonnen. Het was een individuele tijdrit over ruim 12 kilometer op een hellend parcours van Chiuro naar Teglio.</p> <p>Van Vleuten, de wereldkampioene tijdrijden van Mitchelton-Scott, was veruit de snelste nadat ze dinsdag al met winst in een zware bergrit de roze leiderstrui had veroverd.</p><p>Anna van der Breggen (Boels-Dolmans) bleef nog het dichtst in de buurt van haar landgenote. Ze kwam binnen in een tijd van 25.24 en was daarmee 53 seconden langzamer dan de winnares, die 24.31 liet noteren. De derde plaats was voor de Italiaanse Elisa Longo Borghini op 1.48 van Van Vleuten. Lucinda Brand realiseerde de vierde tijd: de renster van Sunweb gaf 1.50 toe.</p><p>„Het was niet zo’n zware tijdrit als vorig jaar, dus ik wist dat er deze keer minder te winnen viel. Een voorsprong van bijna een minuut in 12 kilometer is dan toch wel erg veel”, zei Van Vleuten tevreden. „Ik werk hier zo hard voor en probeer elk jaar weer te leren van de dingen die ik hier eerder fout deed. Ik ben zeer gefocust en door mijn prestaties in de Giro noemen ze mij nu ’alien’.”</p><p>In het algemeen klassement heeft Van Vleuten, vorig jaar ook al winnares van de Giro Rosa, een voorsprong van ruim 4 minuten op Van der Breggen. De Poolse Katarzyna Niewiadoma staat derde, Brand is vierde. De Italiaanse wielerkoers eindigt zondag. „Ik weet dat er nog drie moeilijke dagen aankomen dus ik reken me niet rijk, maar met mijn sterke teamgenoten heb ik er alle vertrouwen in dat het goedkomt.”</p>
