---
layout: post
title: "Maaltijdbedrijf Takeaway praat met Just Eat over overname"
date: Sat, 27 Jul 2019 21:27:59 +0200
categories: 
- financieel 
- economie 
externe_link: "https://nos.nl/l/2295413"
feature_image: "https://nos.nl/data/image/2019/07/27/566708/1008x567.jpg"
---

<p>Maaltijdbedrijf Takeaway voert overnamegesprekken met zijn Britse branchegenoot Just Eat. Die zijn "al enige tijd" aan de gang, meldt Takeaway en ze zouden volgens de Britse beursregels eind augustus moeten uitmonden in een bod. Maar het bedrijf houdt wel een slag om de arm: het is niet zeker dat er een bod zal worden gedaan, zegt Takeaway.</p>
<p>Takeaway is in Nederland bekend onder de naam Thuisbezorgd.nl en nam in 2016 de activiteiten van Just Eat in de Benelux over, maar trok zich terug van de markt in het Verenigd Koninkrijk omdat het daar geen marktleider kon worden.</p>
<p>Opvallend is dat in februari een belangrijke aandeelhouder van Just Eat nog stelde dat de onderneming een fusie zou moeten aangaan met Takeaway. Takeaway/Thuisbezorgd.nl-topman Groen zei daarop niets te zien in een fusie.</p>
<h2>Op overnamepad</h2>
<p>Maar schaalgrootte is belangrijk in de branche voor maaltijdbestellingen. Takeaway is daarom al langer op overnamepad. Vorig jaar kocht het bedrijf de Duitse activiteiten van concurrent Delivery Hero, voor 950 miljoen euro in contanten en aandelen. Door die overname leed Takeaway opnieuw een miljoenenverlies.</p>
<p>Just Eat is nog iets groter dan die voormalige Duitse concurrent. Het bedrijf haalde vorig jaar een omzet van bijna 780 miljoen pond en een winst van bijna 80 miljoen pond. Het is ook actief in Canada, AustraliÃ« en Nieuw-Zeeland.</p>
<p>Volgens de Britse zender Sky News heeft de fusie een waarde van 9 miljard pond. Ook andere bedrijven, waaronder Uber, zouden belangstelling hebben voor Just Eat.</p>
