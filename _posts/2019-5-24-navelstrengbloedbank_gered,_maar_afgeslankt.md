---
layout: post
title: "Navelstrengbloedbank gered, maar afgeslankt"
date: Fri, 24 May 2019 18:24:28 +0200
category: binnenland
externe_link: "https://www.telegraaf.nl/nieuws/3644854/navelstrengbloedbank-gered-maar-afgeslankt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e42d9828-7e46-11e9-b60b-0217670beecd.jpg"
---

<p class="intro">De noodlijdende navelstrengbloedbank is gered van een faillissement. De bloedbank moet wel afslanken en stopt bijna volledig met het verzamelen van stamcellen.</p> <p>De navelstrengbloedbank verzamelt deze cellen uit het stamcelrijke bloed in de navelstreng. Ze worden vervolgens gebruikt voor de behandeling van bijvoorbeeld leukemiepatiënten en voor onderzoek.</p><p>Maar de navelstrengbloedbank kan nog altijd de eigen broek niet ophouden, schrijft minister Bruno Bruins (Medische Zorg) aan de Tweede Kamer. Ook al kreeg de bank in 2013 een bedrag van 8 miljoen euro van moeder Sanquin, de stichting die de bloedvoorziening moet verzorgen, om vijf jaar later op eigen benen te kunnen staan.</p><p>Voor uitbreiding in de hoop zo rendabel te worden, voelt Bruins niets. Maar hij wil de navelstrengbloedbank ook niet opdoeken en evenmin overdragen aan een buitenlands bedrijf. Hij kiest daarom voor behoud in afgeslankte vorm. De minister geeft Sanquin opdracht jaarlijks de 400.000 euro bij te leggen die de navelstrengbloedbank tekort komt.</p><p>Over drie jaar kijkt Bruins „opnieuw of de navelstrengbloedbank toekomst heeft.”</p>
