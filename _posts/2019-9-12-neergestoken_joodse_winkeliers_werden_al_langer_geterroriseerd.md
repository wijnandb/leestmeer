---
layout: post
title: "Neergestoken Joodse winkeliers werden al langer geterroriseerd"
date: Thu, 12 Sep 2019 15:23:02 +0200
category: binnenland
externe_link: "https://www.telegraaf.nl/nieuws/1100214098/neergestoken-joodse-winkeliers-werden-al-langer-geterroriseerd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/97778f30-d561-11e9-b751-02d1dbdc35d1.jpg"
aantal: 172
unieke: 134
bron: "De Telegraaf"
---

<p class="intro">De twee winkeliers annex marktkooplieden die op 16 maart bij hun winkel aan de Amsterdamse Albert Cuypstraat werden neergestoken, zijn voorafgaand aan het incident wekenlang door de vermoedelijke dader geterroriseerd. Zij zijn ervan overtuigd dat de man, Taha E., het op hen had gemunt vanwege hun Joodse afkomst.</p> <p>Dat gaven de beide winkeliers, Martin Colmans en zijn zoon Sharon, donderdag tijdens de rechtszaak tegen E. (46) te kennen in hun slachtofferverklaring. Volgens de vader was de aanval van E. een „antisemitische terreurdaad.”</p><p>De rechtbank zag zich genoodzaakt de zaak aan te houden, kort voordat het Openbaar Ministerie de strafeis zou formuleren. Het OM beschuldigt E. van een dubbele poging tot doodslag en zal naar verwachting tbs tegen hem eisen. Voor de onderbouwing van die eis is een rapport van de reclassering nodig. Dat moet nog worden opgemaakt.</p><p>„De eerste beweging wist ik nog te ontwijken, maar daarna raakte hij me. Het mes verdween zo’n 25 centimeter in mijn been. Daardoor kan ik nu ook moeilijk lopen”, vertele vader Martin eerder tegen deze krant.</p>
