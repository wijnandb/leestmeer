---
layout: post
title: "FvD Zuid-Holland laat Otten links liggen bij verkiezingen"
date: Mon, 27 May 2019 17:13:37 +0200
categories: 
- entertainment 
- opinie 
externe_link: "https://www.telegraaf.nl/nieuws/3655714/fv-d-zuid-holland-laat-otten-links-liggen-bij-verkiezingen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/17bece62-8092-11e9-9730-0218eaf05005.jpg"
---

<p class="intro">De Zuid-Hollandse fractie van Forum voor Democratie heeft maandag geen enkele stem gegeven aan de lijsttrekker voor de Eerste Kamer, Henk Otten. Die maakte onlangs openlijk ruzie met partijleider Thierry Baudet. Tien van de elf Statenleden steunden lijstduwer Theo Hiddema.</p> <p>De Zuid-Hollandse FvD-voorman Rob Roos wilde niet te veel zeggen over het stemgedrag van zijn fractie. „We zijn fan van Hiddema. Hij kan de plek in de Eerste Kamer nu niet accepteren, omdat hij al in de Tweede Kamer zit. Maar als hij ooit de Tweede Kamer verlaat, kan hij misschien zijn senaatszetel opeisen. We hebben die plek zeker gesteld.”</p><p>Het elfde Statenlid van FvD in Zuid-Holland stemde niet op de eigen partij, maar op de SGP. „We hadden wat stemmen over. Daar wordt over onderhandeld, zoals elke partij doet. Overal wordt over nagedacht, niks is toeval”, aldus Roos. Hij wil niet zeggen van wie het plan kwam, alleen dat „wij niemand hebben benaderd.” Hij wil ook niet zeggen wat FvD terugverlangt in ruil voor de stem voor de SGP. De partijen spreken onder meer met elkaar over het vormen van een nieuw provinciebestuur in Zuid-Holland. „Wij hebben liever dat de SGP die zetel krijgt dan dat de zetel naar een linkse partij gaat”, zei Roos.</p>
