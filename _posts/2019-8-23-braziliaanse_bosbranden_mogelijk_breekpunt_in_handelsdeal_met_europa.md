---
layout: post
title: "Braziliaanse bosbranden mogelijk breekpunt in handelsdeal met Europa"
date: Fri, 23 Aug 2019 15:06:19 +0200
category: politiek
externe_link: "https://nos.nl/l/2298663"
feature_image: "https://nos.nl/data/image/2019/08/22/571869/1008x567.jpg"
---

<p>Brazilië staat onder toenemende druk actie te ondernemen tegen het grote aantal bosbranden in het Amazonegebied. Frankrijk en Ierland hebben gezegd een handelsdeal tegen te houden als president Bolsonaro zijn milieubeleid niet snel aanpast. Finland wil import van Braziliaans rundvlees in Europa een halt toeroepen.</p>
<p>De bosbranden op de Amazone-percelen zijn in veel gevallen aangestoken door boeren om er soja op te verbouwen en er vee te houden. Tegelijkertijd zijn de financiële middelen van controlerende diensten gekort. Volgens experts wordt milieuwetgeving waarmee het Amazonegebied wordt beschermd minder streng nageleefd onder het bewind van president Bolsonaro.</p>
<p>Frankrijk en Ierland zetten nu een komende handelsdeal in als drukmiddel. Het akkoord moet de Zuid-Amerikaanse douane-unie Mercosur, die bestaat uit Brazilië, Argentinië, Uruguay en Paraguay, beter toegang geven tot de Europese markt. De handelsdeal moet over twee jaar ingaan en moet nog worden ondertekend.</p>
<p>Ook het Nederlandse kabinet maakt zich grote zorgen over de situatie in het Amazonegebied. "Het is ons gezamenlijk huis, dat in brand staat en het zijn de longen van de wereld", zei premier Rutte vanmiddag. Hij benadrukte dat in het concept-handelsakkoord ook afspraken staan over duurzaam bosbeheer en hij riep Brazilië op "in de geest van het akkoord en in het belang van de wereld" een eind te maken aan de branden. Volgens hem lossen de dreigementen van de Fransen en de Ieren nu in de praktijk niets op.</p>
<p>De landbouwsector heeft het meeste baat bij de ontbossing in Brazilië, stelt de Wageningse ecoloog Pieter Zuidema in Nieuwsuur:</p>
