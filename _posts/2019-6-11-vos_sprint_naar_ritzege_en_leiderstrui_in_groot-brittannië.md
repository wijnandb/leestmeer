---
layout: post
title: "Vos sprint naar ritzege en leiderstrui in Groot-Brittannië"
date: Tue, 11 Jun 2019 18:13:55 +0200
category: sport
externe_link: "https://nos.nl/l/2288624"
feature_image: "https://nos.nl/data/image/2019/06/11/556162/1008x567.jpg"
---

<p>Marianne Vos heeft de tweede etappe in de Ronde van Groot-Brittannië op haar naam geschreven. Vos klopte thuisrijdster Elizabeth Deignan in de sprint en nam en passant de leiding over van Jolien D'hoore.</p>
<p>De volledig vlakke etappe van 62,5 km rond Gravesend kende weinig obstakels, maar dat weerhield de rensters niet om aan te vallen. De pogingen van Alice Barnes en Elena Cecchini (beiden Canyon-SRAM) mislukten, waarop de ploeg van D'hoore (Boels-Dolmans) aanstuurde op een sprint.</p>
<h2>Bonificatieseconden</h2>
<p>De Vlaamse topsprintster kwam er dit keer niet aan te pas. Vos, die onderweg ook al bonificatieseconden had gesprokkeld, greep haar kans en boekte overtuigend haar vijfde ritzege in de Britse rittenkoers.</p>
<p>Daarmee is ze de meest succesvolle renster in de historie van de wedstrijd in de Women's WorldTour. De laatste keer dat Vos juichend over de streep kwam, was echter al drie jaar geleden.</p>
<p>De kopvrouw van CCC-Liv gaat woensdag ook van start in de leiderstrui. In 2014 won ze de eerste editie van de Ronde van Groot-Brittannië. Vorig jaar eindigde ze als tweede in het eindklassement.</p>
