---
layout: post
title: "Huawei: boycot VS is voor niemand goed"
date: Thu, 16 May 2019 18:45:14 +0200
categories: 
- financieel 
- koersen 
externe_link: "https://www.telegraaf.nl/financieel/3600035/huawei-boycot-vs-is-voor-niemand-goed"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fbe1c0b4-77f9-11e9-88cd-0217670beecd.jpg"
---

<p class="intro">De Chinese telecomfabrikant Huawei heeft zich uitgesproken tegen de beslissing van de Verenigde Staten om het bedrijf op een zwarte lijst te plaatsen. In een reactie laat het Chinese bedrijf weten dat die beslissing voor niemand goed is.</p> <p>Volgens Huawei lijden Amerikaanse bedrijven waar het zaken mee doet „aanzienlijke economische schade.” Dat zou mogelijk tienduizenden Amerikaanse banen kosten. Ook worden volgens Huawei „de huidige samenwerking en het wederzijdse vertrouwen in de wereldwijde handelsketen” geschaad. Huawei zegt via de rechter een oplossing te willen vinden voor de situatie.</p><p>De VS hebben het al langer op Huawei en branchegenoot ZTE gemunt. Volgens de Amerikanen werken die bedrijven, die apparatuur maken voor mobiele netwerken, samen met de Chinese overheid om spionage mogelijk te maken.</p>
