---
layout: post
title: "VS: Kaas en kersen uit EU duurder maken"
date: Tue, 02 Jul 2019 08:37:42 +0200
categories: 
- entertainment 
- opinie 
externe_link: "https://www.telegraaf.nl/financieel/784037225/vs-kaas-en-kersen-uit-eu-duurder-maken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c1fb8eb4-9c95-11e9-8d4b-02d2fb1aa1d7.jpg"
---

<p class="intro">De Verenigde Staten hebben de lijst met goederen uit de Europese Unie uitgebreid waar mogelijk extra invoertarieven voor gaan gelden. Het land spreekt van vergelding in het langlopende subsidieconflict tussen vliegtuigmakers Boeing en Airbus.</p> <p>Het Amerikaanse ministerie van Handel publiceerde een lijst met goederen uit Europa ter waarde van 4 miljard euro. Daarop staan onder meer kersen, vlees, kaas, olijven, pasta, whiskey en gietijzeren buizen. In april kwam de VS al met een lijst waar voor 21 miljard dollar aan goederen op stond, waaronder ook Edammer en Goudse kaas.</p><p>Subsidies die vliegtuigbouwer Airbus krijgt, zijn volgens de Amerikanen schadelijk. De EU meent dat Airbus' grootste rivaal Boeing ook staatssteun krijgt en kondigde eerder aan tegenmaatregelen te zullen nemen als extra tarieven worden ingevoerd.</p>
