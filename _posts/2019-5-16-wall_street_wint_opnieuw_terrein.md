---
layout: post
title: "Wall Street wint opnieuw terrein"
date: Thu, 16 May 2019 22:14:31 +0200
categories: 
- financieel 
- koersen 
externe_link: "https://www.telegraaf.nl/financieel/3601282/wall-street-wint-opnieuw-terrein"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4e598da0-7817-11e9-abf7-02d2fb1aa1d7.jpg"
---

<p class="intro">De aandelenbeurzen in New York zijn donderdag voor de derde dag op rij met winst gesloten. Beleggers blijven kauwen op het handelsconflict tussen China en de Verenigde Staten. President Donald Trump tekende woensdag een decreet dat het Chinese technologiebedrijf Huawei beperkt om zijn apparatuur in de VS te verkopen. Ook waren er enkele bedrijven die de boeken openden.</p> <p>De Dow-Jonesindex sloot 0,8 procent in de plus op 25.862,68 punten. De brede S&amp;P 500 ging 0,9 procent omhoog naar 2876,32 punten en technologiebeurs Nasdaq steeg 1 procent tot 7898,05 punten.</p><p>Door het decreet van Trump is Huawei op een zwarte lijst gezet. Chipbedrijven als Qualcomm (min 4 procent) en Micron Technology (min 2,9 procent) reageerden op het nieuws.</p><p>Walmart</p><p>Verder blijven Peking en Washington met elkaar in gesprek om het handelsconflict op te lossen. De Amerikaanse minister van Financiën Steven Mnuchin reist waarschijnlijk op korte termijn naar China af. Hij noemde de recente gesprekken in de VS als constructief.</p><p>Walmart ging 1,4 procent omhoog. De supermarktketen haalde met de groei van vergelijkbare verkopen in de VS zijn beste eerste kwartaal in negen jaar. Cisco Systems (plus 6,7 procent) kwam naar buiten met een beter dan verwachte omzetprognose voor het lopende kwartaal. Tesla (min 1,6 procent) stuurde na twee incidenten in Azië een automatische update uit die het risico op brand bij zijn elektrische auto's moet tegengaan.</p><p>Microsoft</p><p>Citigroup en JPMorgan Chase kregen boetes van de Europese Commissie vanwege verboden kartelafspraken bij de handel in valuta's. Citigroup steeg 1,7 procent, JPMorgan Chase werd 1,3 procent hoger gezet.</p><p>Techbedrijf Microsoft (plus 2,3 procent) kondigde een samenwerking met Sony aan op het gebied van cloud-oplossingen voor computerspelletjes. Microsoft en Sony gaan ook kijken of ze samen kunnen werken op het gebied van computerchips.</p><p>Boeing</p><p>Boeing (plus 2,4 procent) maakte bekend de software-update voor zijn toestel 737 MAX af te hebben. Die moet nog wel worden goedgekeurd.</p><p>De euro was 1,1175 dollar waard, tegen 1,1177 dollar bij het slot van de Europese beurzen. Een vat Amerikaanse olie kostte 1,7 procent meer op 63,06 dollar. Brentolie werd 1,4 procent duurder en kostte 72,74 dollar per vat.</p>
