---
layout: post
title: "AZ-spits Johnsen verhuurd aan Rosenborg"
date: Fri, 23 Aug 2019 23:53:30 +0200
categories: 
- sport 
- voetbal 
externe_link: "https://www.telegraaf.nl/sport/1675954327/az-spits-johnsen-verhuurd-aan-rosenborg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/71a02bc6-c5f0-11e9-ad0b-02c309bc01c1.jpg"
---

<p class="intro">Bjørn Johnsen wordt de rest van het seizoen door AZ verhuurd aan Rosenborg BK.</p> <p>De Amerikaans/Noorse spits kwam in Alkmaar weinig aan spelen toe. De 26-jarige Johnsen wil met zijn overgang in beeld blijven bij de nationale ploeg van Noorwegen. Na een sterk seizoen bij ADO maakte de centrumspits vorige zomer de overstap naar AZ.</p><p>El Jebli</p><p>De Graafschap heeft afscheid moeten nemen van Youssef El Jebli. De 26-jarige middenvelder, smaakmaker bij de ’Superboeren’, gaat in Saudi-Arabië voetballen voor Al Faisaly. El Jebli ondertekende een contract voor twee jaar bij die ploeg.</p><p>De geboren Utrechter maakte afgelopen seizoen tien doelpunten voor De Graafschap in de eredivisie. De club uit Doetinchem degradeerde via de play-offs naar de eerste divisie. El Jebli kwam daar in de eerste twee competitiewedstrijden tegen SC Cambuur (2-0) en MVV Maastricht (3-0) ook steeds tot scoren. De aanvallende middenvelder, die in de belangstelling stond van clubs uit binnen- en buitenland, kreeg deze week toestemming om te gaan praten met Al Faisaly.</p>
