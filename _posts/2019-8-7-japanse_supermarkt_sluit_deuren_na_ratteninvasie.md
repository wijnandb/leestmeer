---
layout: post
title: "Japanse supermarkt sluit deuren na ratteninvasie"
date: Wed, 07 Aug 2019 09:31:17 +0200
categories: 
- entertainment 
- opmerkelijk 
externe_link: "https://nos.nl/l/2296626"
feature_image: "https://nos.nl/data/image/2019/08/07/568692/1008x567.jpg"
---

<p>Een filiaal van een Japanse supermarktketen heeft onmiddellijk de deuren gesloten nadat video's viraal gingen over ratten in de winkel. Een van de filmpjes is inmiddels meer dan vijf miljoen keer bekeken.</p>
<p>Op de video's is te zien hoe ratten door de etenswaren in de koeling lopen en op hun gemakje door de verder lege winkel kuieren:</p>
<p>De supermarktketen FamilyMart, die in het hele land zo'n 14.000 winkels heeft, heeft zijn verontschuldigingen aangeboden. De winkel in Tokio, in het drukke stadsdeel Shibuya, blijft voorlopig dicht. Samen met de lokale gezondheidsdienst wordt de voorraad vernietigd en de rattenoverlast aangepakt.</p>
<p>In februari kwam FamilyMart ook al negatief in het nieuws, schrijft The Guardian. Toen verscheen op sociale media een video van een medewerker die aan producten uit de winkel likte. Een andere winkel ontsloeg een sushi-chef omdat op een video te zien was dat hij eerst een stuk vis in een vuilnisbak gooide en het vervolgens weer op zijn werkblad legde.</p>
