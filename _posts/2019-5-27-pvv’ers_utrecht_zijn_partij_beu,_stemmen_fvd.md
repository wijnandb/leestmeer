---
layout: post
title: "PVV’ers Utrecht zijn partij beu, stemmen FvD"
date: Mon, 27 May 2019 17:19:24 +0200
categories: 
- entertainment 
- opinie 
externe_link: "https://www.telegraaf.nl/nieuws/3655765/pvv-ers-utrecht-zijn-partij-beu-stemmen-fv-d"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2199cfe8-809e-11e9-8c0c-02d1dbdc35d1.jpg"
---

<p class="intro">De twee Provinciale Statenleden voor de PVV in Utrecht zijn hun partij beu. Om hun ongenoegen te uiten stemden ze tijdens de verkiezingen voor de Eerste Kamer op Forum voor Democratie.</p> <p>René Dercksen en Elly Broere dringen er naar eigen zeggen al jaren bij de partijtop op aan om van de PVV een ledenpartij te maken. Broere: „Omdat wij zien dat de partij alleen maar mensen kwijtraakt. Ik vergelijk het altijd met de Titanic. Het schip is al bijna onder water, maar het orkest staat nog te spelen. De PVV moet haar bakens verzetten.” De twee Statenleden wilden Forum aan een dertiende zetel helpen, wat overigens niet lukte.</p><p>De twee PVV’ers in Utrecht blijven de komende jaren actief voor hun partij. „Wij hebben onze eigen ideeën en eigen thema’s in de provincie. Genoeg te doen.” Maar waarschijnlijk houdt het na deze termijn wel op voor de huidige fractie, liet Broere doorschemeren.</p><p>In een reactie zegt Dercksen nog dat ze hadden uitgerekend dat de PVV hun stemmen kon missen, daardoor zou de partij geen zetel kwijtraken in de Eerste Kamer. Het idee om Forum een dertiende zetel te gunnen mislukte. Een Statenlid van Forum hielp juist de SGP met een strategische stem aan een extra zetel.</p>
