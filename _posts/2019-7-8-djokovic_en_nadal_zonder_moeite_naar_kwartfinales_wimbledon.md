---
layout: post
title: "Djokovic en Nadal zonder moeite naar kwartfinales Wimbledon"
date: Mon, 08 Jul 2019 16:25:57 +0200
category: sport
externe_link: "https://nos.nl/l/2292611"
feature_image: "https://nos.nl/data/image/2019/07/08/562126/1008x567.jpg"
---

<p>In navolging op Rafael Nadal heeft ook Novak Djokovic de kwartfinales van Wimbledon bereikt. De Serviër versloeg de Fransman Ugo Humbert in minder dan twee uur (6-3, 6-2, 6-3).</p>
<p>Waar bij de vrouwen de topvijf van de plaatsingslijst al uit het toernooi ligt, kwamen de nummers een en twee van de wereldranglijst bij de mannen hun partijen moeiteloos door. De nummer drie, Roger Federer, speelt op dit moment tegen Matteo Berrettini. </p>
<p>Djokovic had nauwelijks moeite met Humbert. Ondanks het verlies was het voor de 21-jarige Fransman een bijzonder toernooi. Nog niet eerder was hij tot de vierde ronde in een grandslamtoernooi doorgedrongen.</p>
<p>Net zoals Djokovic sloeg Nadal zich eerder op de dag in straight sets langs de Portugees João Sousa. De Spaanse nummer drie van de plaatsingslijst gaf de Portugees geen moment het idee dat er wat te halen viel: 6-2, 6-2, 6-2.</p>
<p>Sousa kreeg tegen de tweevoudig winnaar van Wimbledon, met wie hij af en toe op de trainingsbaan staat, geen kans op een break. Nadal, die als derde is geplaatst in Londen, maakte het eenzijdige gevecht af in stijl, met een ace op zijn eerste matchpoint.</p>
<p>Sam Querrey is de volgende tegenstander van Nadal. Ook David Goffin en Sam Querrey hebben een plek bemachtigd in de kwartfinales.</p>
