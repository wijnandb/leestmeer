---
layout: post
title: "William, Catherine, Harry en Meghan lanceren crisislijn"
date: Fri, 10 May 2019 22:22:00 +0200
categories: 
- entertainment 
- royalty 
externe_link: "https://www.telegraaf.nl/entertainment/3570683/william-catherine-harry-en-meghan-lanceren-crisislijn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/65572ae0-7361-11e9-992a-0255c322e81b.jpg"
---

<p class="intro">Prins William, hertogin Catherine, prins Harry en hertogin Meghan hebben een nieuwe sms-hulplijn opgezet met de naam Shout, bedoeld om mensen te helpen die in een mentale gezondheidscrisis verkeren. De hulplijn zal 24 uur per dag beschikbaar zijn en wordt helemaal gerund door vrijwilligers.</p> <p>Prins William maakte de start van het project bekend in een video op Instagram. „Drie jaar geleden begonnen Catherine, Harry en ik de Heads Together-campagne met onze geweldige sponsors”, aldus de hertog van Cambridge. Met die campagne wilden de drie het makkelijker maken om te praten over mentale gezondheid, en de Shout-dienst zal in diezelfde trant verder gaan.</p><p>De dienst staat open voor iedereen, maar is vooral gericht op jonge mensen. De royals beginnen nu met een vrijwilligersgroep van 1000 mensen, maar willen dat opbouwen naar 4000 mensen. „Het kloppende hart van Shout is een geweldige landelijke vrijwilligersgemeenschap, een die moet groeien om ons te helpen om nog meer mensen te ondersteunen die in crisis verkeren. Ik hoop dat velen van jullie ons zullen vergezellen en deel willen uitmaken van iets heel speciaals”, sluit William zijn boodschap af.</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
