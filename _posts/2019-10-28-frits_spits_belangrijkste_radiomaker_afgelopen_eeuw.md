---
layout: post
title: "Frits Spits belangrijkste radiomaker afgelopen eeuw"
date: Tue, 29 Oct 2019 00:11:04 +0100
category: entertainment
externe_link: "https://www.telegraaf.nl/entertainment/1116376495/frits-spits-belangrijkste-radiomaker-afgelopen-eeuw"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4769042e-f9d8-11e9-afe6-0218eaf05005.jpg"
aantal: 166
unieke: 122
bron: "De Telegraaf"
---

<p class="intro">Frits Spits is door een vakjury van de VARA-gids verkozen tot belangrijkste radiomaker van de eeuw. De presentator staat bovenaan de top-40 van radiosterren die is opgesteld ter gelegenheid van honderd jaar radio in Nederland.</p> <p>De nummer 1 werd bekendgemaakt in Met het Oog op Morgen op NPO Radio 1. De jury noemt Spits ’een van de allerbeste sfeermakers en verhalenvertellers op de radio’. „Hij is gemaakt voor de radio”, aldus de radiokenners.</p><p>De radiomaker wordt geprezen vanwege zijn vermogen om een breed publiek aan te spreken met zijn programma’s, die vaak ook nog eens bestaan uit leuke rubrieken en spelletjes. „Vervolgens perfect uitgevoerd met een heerlijk warme, vriendelijke radiostem. En Frits schat zijn publiek niet lager in, maar wil ze juist iets leren en meegeven.”</p><p>Frits Spits begon in de jaren zeventig als radiomaker bij de VARA en NOS op Hilversum 3, de voorloper van 3FM. Hij presenteerde beroemde programma’s als De Avondspits en Tijd voor Twee. Vooral met De Avondspits bereikte hij een groot publiek.</p>
