---
layout: post
title: "Erik van der Hoff treedt weer op met iconische band"
date: Sun, 25 Aug 2019 12:05:52 +0200
category: entertainment
externe_link: "https://www.telegraaf.nl/entertainment/137245370/erik-van-der-hoff-treedt-weer-op-met-iconische-band"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/005c7f80-c723-11e9-864e-02c309bc01c1.jpg"
---

<p class="intro">De iconische jaren 80-band Roberto Jacketti &amp; the Scooters zal in oktober weer tweemaal te zien zijn. Zanger Erik van der Hoff en zijn kompanen verzorgen op 12 oktober de afscheidsavond van Stadsschouwburg Trebol in Harlingen, dat zijn deuren sluit. Een week later is Roberto Jacketti te zien en horen in Theater De Flux in Zaandam.</p> <p>Dat heeft de formatie zondag bekendgemaakt. De groep, die werd ontdekt door Angela Groothuizen, kende zijn hoogtijdagen in de jaren tachtig; de bekendste hit van de groep is I save the day die in 1984 bijna vier maanden hoog in de Top 40 stond.</p><p>De groep kreeg diverse prijzen, waaronder een Zilveren Harp. Roberto Jacketti &amp; the Scooters viel in 1989 uit elkaar, vooral omdat Erik van der Hoff televisieprogramma’s ging maken. De bandleden komen sporadisch nog samen voor gelegenheidsoptredens, onder meer voor de Vrienden van Amstel Live.</p><p>De band verzorgt het afscheidsoptreden in Harlingen omdat drummer Jeroen Booy vroeger in schouwburg Trebol rock-cursussen gaf. Van der Hoff laat in het midden of de reünie de opmars kan zijn voor een nieuwe plaat. „Dat denken wij niet, maar wie weet”, stelt hij.</p>
