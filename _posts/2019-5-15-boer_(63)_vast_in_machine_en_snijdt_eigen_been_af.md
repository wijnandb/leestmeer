---
layout: post
title: "Boer (63) vast in machine en snijdt eigen been af"
date: Wed, 15 May 2019 13:03:08 +0200
categories: 
- entertainment 
- opinie 
externe_link: "https://www.telegraaf.nl/nieuws/3590507/boer-63-vast-in-machine-en-snijdt-eigen-been-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/be6894e2-7727-11e9-9ee7-0218eaf05005.jpg"
---

<p class="intro">Een boer in de Amerikaanse staat Nebraska heeft met een zakmes zijn eigen been geamputeerd nadat hij vast kwam te zitten in een machine. Kurt Kaser (63) was bezig zijn lading maïs over te pompen in een silo toen een draaiende vijzel zijn been greep. Omdat Kaser bang was dat hij volledig in de machine zou verdwijnen, greep hij naar zijn zakmes en bevrijdde zichzelf. Dat zegt hij tegen ABC News.</p> <p>„Ik probeerde mijn been nog terug te trekken, maar tegen zo’n machine ben je natuurlijk kansloos. Er was ook niemand in de buurt om me te helpen. Ik wist dat het over was, als ik helemaal in de machine zou verdwijnen. Maar toen moest ik opeens aan het mes in mijn zak denken”, aldus Kaser, die vervolgens naar eigen zeggen zijn been zo’n twintig centimeter onder zijn knie afsneed. „Door de adrenaline heb ik waarschijnlijk niet eens veel pijn gevoeld.”</p><p>Nadat hij zichzelf had bevrijd, wist Kaser een telefoon in een stal te bereiken en belde 911. Met een traumahelikopter werd hij naar een specialistisch ziekenhuis gevlogen, waar hij afgelopen vrijdag werd ontslagen. Zijn been moet eerst nog verder herstellen voordat hij een prothese krijgt.</p><p>Kaser moest na het ongeval toegeven dat hij afgelopen winter een veiligheidsscherm van de machine had gehaald. Dat is hem nu duur komen te staan. Vier jaar geleden raakte al eens op een soortgelijke manier gewond aan zijn andere been.</p>
