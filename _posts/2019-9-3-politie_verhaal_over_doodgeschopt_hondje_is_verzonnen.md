---
layout: post
title: "Politie: verhaal over doodgeschopt hondje is verzonnen"
date: Tue, 03 Sep 2019 14:14:28 +0200
categories: 
- entertainment 
- opinie 
externe_link: "https://www.telegraaf.nl/nieuws/907804369/politie-verhaal-over-doodgeschopt-hondje-is-verzonnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d387001a-ce49-11e9-b90b-0217670beecd.jpg"
---

<p class="intro">Het verhaal over een pup die maandagavond uit het niets was doodgeschopt door een willekeurige passant in Tiel, zoals de politie gisteren communiceerde, klopt niet.</p> <p>Dat laat een politiewoordvoerder weten aan Omroep Gelderland. Aanvankelijk was het verhaal dat de tien weken oude pup zou zijn doodgeschopt door een onbekende man met een bivakmuts op. Dat verhaal is volgens de politie verzonnen door het baasje. Waarom die dat verzon, is niet duidelijk.</p><p>Een dierenarts zou hebben vastgesteld dat er geen sprake is van geweld. Over de precieze doodsoorzaak wil de politie weinig loslaten. ’Vermoedelijk heeft een ongelukkige samenloop van omstandigheden tot de dood van het hondje geleid’.</p><p>Vanwege de ernst van de melding werd maandag snel een bericht verspreid met een signalement. ’Daarom hebben we het bericht zo snel mogelijk geplaatst, in de hoop op getuigen.’ Dat werkte. De politie werd vervolgens inderdaad getipt - met de mededeling dat het vermoedelijk om een nepverhaal ging.</p><p>Er wordt nog bekeken wat er met de valse melding moet gebeuren.</p>
