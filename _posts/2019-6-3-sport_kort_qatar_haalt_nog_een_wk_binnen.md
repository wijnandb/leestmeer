---
layout: post
title: "Sport Kort: Qatar haalt nog een WK binnen"
date: Mon, 03 Jun 2019 18:09:00 +0200
categories: 
- entertainment 
- opinie 
externe_link: "https://www.telegraaf.nl/sport/3681662/sport-kort-qatar-haalt-nog-een-wk-binnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cf975eca-861c-11e9-bfdd-0255c322e81b.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>18.22 uur: Het wereldkampioenschap voor clubteams in het voetbal wordt dit jaar en in 2020 gehouden in Qatar. De wedstrijden vinden steeds in december plaats. De FIFA besloot op een bijeenkomst in Parijs het evenement voor twee jaar toe te wijzen aan Qatar, zodat het land alvast kan warmdraaien voor het WK (voor landen) van 2022.</p><p>18.16 uur: Andy Murray maakt over twee weken zijn comeback. De voormalig nummer 1 van de wereld, die herstellende is van een heupoperatie, maakt op het grastoernooi van Queen's zijn opwachting in het dubbelspel. De 32-jarige Murray is voornemens om een duo te vormen met de Spanjaard Feliciano Lopez.</p><p>13.09 uur: De Amerikaanse Sofia Kenin heeft na haar verrassende zege op Serena Williams niet nog een geplaatste speelster kunnen uitschakelen. In de vierde ronde moest ze in drie sets haar meerdere erkennen in de Australische Ashleigh Barty. Het werd 6-3 3-6 6-0 voor de nummer 8 van de plaatsingslijst. Barty neemt het in de kwartfinales op tegen Madison Keys, die met 6-2 6-4 te sterk was voor Katerina Siniakova. Laatstgenoemde was in de vorige ronde verantwoordelijk voor de eliminatie van de Japanse Naomi Osaka, de nummer 1 van de wereld.</p><p>13.05 uur: Het is Jean-Julien Rojer niet gelukt door te dringen tot de halve finales van het dubbelspeltoernooi van Roland Garros. Samen met zijn Roemeense partner Horia Tecau verloor hij met 6-4 6-4 van het Argentijnse duo Guido Pella/Diego Schwartzman.</p><p>13.01 uur: De Belgische kampioen Racing Genk heeft Felice Mazzu aangesteld als nieuwe hoofdtrainer. De 53-jarige Mazzu komt over van Sporting Charleroi en ondertekent in Genk een contract voor onbepaalde tijd. Hij volgt Philippe Clement op, die na het binnenhalen van de vierde landstitel overstapte naar Club Brugge.</p><p>12.09 uur: Hockeyer Seve van Ass keert terug in de selectie van Oranje. De 27-jarige middenvelder van HGC liet zich eind vorig jaar na het WK in India opereren aan zijn enkel. Van Ass maakte in maart bij de hervatting van de competitie zijn rentree bij HGC, maar het duurde even voor hij zijn oude vorm had hervonden.</p><p>12.08 uur: Een half jaar na zijn afscheid als bondscoach van de Nederlandse BMX-selectie heeft Bas de Bever een nieuwe baan gevonden. De Bever wordt onderdeel van de sporttechnische staf van TalentNED, dat zich onder leiding van directeur Gerard Kemkers inzet voor de ontwikkeling van talent in de sport en het bedrijfsleven.</p><p>12.06 uur: Lieke Wevers maakt komend weekeinde haar rentree op het internationale podium. De geboren Friezin doet mee aan de Flanders International Team Challenge in Gent.</p><p>08.08 uur: De Amerikaanse golfer Patrick Cantlay heeft The Memorial gewonnen, het toernooi dat jaarlijks wordt georganiseerd door golflegende Jack Nicklaus. De 27-jarige Cantlay pakte de eindzege in Dublin (Ohio) dankzij een indrukwekkende slotronde van 64 slagen, acht onder par.</p><p>07.53 uur: De Nederlandse voetbalbond KNVB heeft zich kandidaat gesteld voor de organisatie van het EK futsal van 2022. In september beslist het bestuur van de Europese bond UEFA waar het EK wordt gehouden. Naast Nederland hebben nog vijf landen zich kandidaat gesteld.</p>
