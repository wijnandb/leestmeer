---
layout: post
title: "Video - Russische tennistopper steekt middelvinger op naar publiek"
date: Sat, 31 Aug 2019 18:32:00 +0200
categories: 
- sport 
- tennis 
externe_link: "https://www.telegraaf.nl/sport/1758263564/video-russische-tennistopper-steekt-middelvinger-op-naar-publiek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f3e36428-cc0c-11e9-aa74-0217670beecd.jpg"
---

<p class="intro">Nick Kyrgios geldt als de bad boy van het tennis, maar Daniil Medvedev kan er ook van. Tijden de US Open liet de Russische tennistopper zich van een onaangename kant zien.</p> <p>In zijn derderondepartij tegen Feliciano López rukte Medvedev een handdoek uit de handen van een ballenjongen, smeet hij met zijn racket en als klap op de vuurpijl liet de Rus het publiek zijn middelvinger zien. Dat konden de toeschouwers ook nog eens overduidelijk zien op het grote scherm. Die kozen vervolgens massaal de kant van López. Dat hielp de Spanjaard overigens niet. Medvedev won in 4 sets: 7-6 (1),4-6,7-6 (6), 6-4.</p><p>„Bedankt iedereen. Dankzij jullie energie, zonder jullie aanwezigheid had ik deze wedstrijd nooit gewonnen”, vertelt Medvedev na afloop op de baan, terwijl hij een striemend fluitconcert van de toeschouwers te horen krijgt. „Ik was moe, ik had gisteren al kramp. Het was lastige partij”, gaat de Rus verder, terwijl hij zich nogmaals tot het publiek richt. „Ik wil jullie allemaal het volgende mededelen. Als jullie gaan slapen, weet dat ik dankzij jullie heb gewonnen. Hoe meer jullie dit doen, hoe meer energie ik krijg en daardoor meer ik ga winnen.”</p><p>Medvedev staat in de vierde ronde tegenover de Duitser Dominik Köpfer, de nummer 118 van de wereldranglijst. De Rus mag zichzelf de nummer vijf van de wereld noemen.</p>
