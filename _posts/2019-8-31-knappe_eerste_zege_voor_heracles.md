---
layout: post
title: "Knappe eerste zege voor Heracles"
date: Sat, 31 Aug 2019 21:44:08 +0200
categories: 
- sport 
- voetbal 
externe_link: "https://www.telegraaf.nl/sport/904121809/knappe-eerste-zege-voor-heracles"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4e89d270-cc28-11e9-8534-02c309bc01c1.jpg"
---

<p class="intro">Heracles Almelo heeft de eerste zege van het seizoen geboekt. De ploeg van coach Frank Wormuth won in de Euroborg met 2-1 van FC Groningen en verlaat zo de onderste regionen op de ranglijst.</p> <p>Voor de thuisploeg is het de tweede thuisnederlaag op rij. Drie weken geleden werd in eigen verloren van FC Twente (1-3). Silvester van de Water opende de score voor Heracles. Django Warmerdam maakte aan het begin van de tweede helft de gelijkmaker. Met een afstandsschot bracht Lennart Czyborra de bezoekers op 1-2. Een tweede gelijkmaker voor Groningen zat er niet meer in.</p><p>Heracles en Groningen hadden pas twee keer gescoord dit seizoen en zorgden in de beginfase voor weinig gevaar. Heracles had het betere van het spel. Een aanval via Cyriel Dessers belandde na een klein half uur bij Joey Konings die Van der Water in staat stelde te scoren.</p><p>Groningen toonde meer initiatief na rust. Invaller Charlison Benschop kopte een lange pass door naar Warmerdam. Die zette Tim Breukers opzij en tikte binnen. Met een fraai schot verraste Czyborra vervolgens de doelman van FC Groningen, die iets te ver uit zijn doel stond. Heracles-aanvoerder Robin Pr√∂pper, net terug van een knieblessure, viel in de slotfase geblesseerd uit.</p><p>Bekijk hier het programma, de uitslagen en de stand in de Eredivisie.</p>
