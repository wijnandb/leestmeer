---
layout: post
title: "Bestuurder verruilt ING voor Commerzbank"
date: Thu, 11 Jul 2019 14:13:23 +0200
categories: 
- financieel 
- koersen 
externe_link: "https://www.telegraaf.nl/financieel/1283310350/bestuurder-verruilt-ing-voor-commerzbank"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f3321bbe-a3d5-11e9-978d-0255c322e81b.jpg"
---

<p class="intro">Bestuurslid Roland Boekhout verlaat ING om bij de Duitse branchegenoot Commerzbank aan de slag te gaan. Hij treedt met onmiddellijke ingang terug uit het bestuur en vertrekt per 15 september helemaal bij de bank, zo laat ING weten.</p> <p>Boekhout was bij ING lid van het management van de afdeling Banking en gaf daarnaast leiding aan Market Leaders. Hij treedt op 1 januari in dienst bij Commerzbank. Hij werkte sinds 1991 voor ING in diverse functies. Daar wordt hij lid van de directie met Corporate Clients in zijn portefeuille.</p><p>Boekhout laat weten om persoonlijke redenen te kiezen voor een terugkeer naar Duitsland, waar hij van 2010 tot 2017 topman was van de Duitse tak van ING. "Wij betreuren het maar begrijpen de stap", zegt ING-topman Ralph Hamers over het vertrek van Boekhout.</p><p>ING zegt op een later moment mededelingen te zullen doen over de opvolging van Boekhout. In de tussentijd zal Hamers zich over de bestuurstaken voor het onderdeel Market Leaders buigen. Onlangs gingen er nog geruchten dat ING probeerde om Commerzbank over te nemen. Daarbij zou ING zelfs een verplaatsing van zijn hoofdkantoor van Amsterdam naar Frankfurt hebben overwogen. Het financiële concern zelf heeft zich nooit uitgelaten over de geruchtenstroom. Volgens de laatste berichten zou ING inmiddels niet meer geïnteresseerd zijn in een deal met de Duitsers.</p>
