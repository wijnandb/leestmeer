---
layout: post
title: "’Burnout door sociale media’"
date: Wed, 10 Jul 2019 07:05:00 +0200
category: overig
externe_link: "https://www.telegraaf.nl/watuzegt/868855179/burnout-door-sociale-media"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/987de87c-a242-11e9-8117-02d1dbdc35d1.jpg"
---

<p class="intro">Een groot aantal mensen kampt met stress en een burnout. De voornaamste oorzaak is volgens Otto Tempelaars gelegen in de toename van de zeer geavanceerde moderne communicatiemiddelen die er tegenwoordig op de markt zijn.</p> <p>Op zich is daar uiteraard niets op tegen, maar het gaat er steeds meer op lijken dat er een nieuw soort verslaving is ontstaan. En die begint vaak al op zeer jonge leeftijd.</p><p>De ongekende hoeveelheid informatie en contactmogelijkheden die deze moderne mediamiddelen in zich bergen nopen velen zo snel mogelijk overal op te reageren zonder enig selectief beleid.</p><p>Geen moment van de dag kunnen zij nog zonder iPhone of smartphone. Het is daarom niet zo verwonderlijk dat hier een basis wordt gelegd voor een burn-out.</p><p>Een nieuwe verslaving heeft haar intrede gedaan, tenzij van jongs af aan wordt aangeleerd de betrekkelijkheid van al die vaak ook inhoudsloze contacten te relativeren.</p><p>Dit helpt een burn-out te voorkomen en heeft hopelijk mede tot gevolg dat het normale, rechtstreekse menselijke contact weer opleeft en mensen meer ruimte en tijd voor zichzelf kunnen maken.</p><p>Otto C. Tempelaars,</p><p>Heemstede</p>
