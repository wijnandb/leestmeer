---
layout: post
title: "Deense bank laat spaarders rente betalen"
date: Tue, 20 Aug 2019 11:15:08 +0200
categories: 
- financieel 
- geld 
externe_link: "https://www.telegraaf.nl/financieel/792862824/deense-bank-laat-spaarders-rente-betalen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1ff4a664-c32d-11e9-ae17-0217670beecd.jpg"
---

<p class="intro">De Deense Jyske Bank gaat later dit jaar een negatieve spaarrente hanteren voor vermogende spaarders. Wie er meer dan 7,5 miljoen Deense kroon, omgerekend 1 miljoen euro, op zijn rekening heeft, moet met ingang van december rente betalen over zijn spaargeld.</p> <p>Het gaat om een van de grotere banken van Denemarken. Hoe diep de spaarrente in de min duikt verschilt per rijke spaarder. De bank wil met deze klanten individuele regelingen treffen. Lukt het niet om tot een overeenkomst te komen dan rekent Jyske Bank een tarief van min 0,6 procent.</p><p>In de bankenwereld wordt al een tijdje nagedacht of het verstandig is om over te gaan op een negatieve spaarrente, omdat de rentes op de kapitaalmarkten al lang laag zijn. Tot nu toe is er nog geen enkele Nederlandse bank die hiervoor heeft gekozen. De Zwitserse banken UBS en Credit Suisse namen eerder soortgelijke stappen als de Denen.</p><p>Jyske Bank trok onlangs al de aandacht door hypotheken te verstrekken met een negatieve rente. De rente voor een tienjarige hypotheek ging naar min 0,5 procent. Huiseigenaar betalen daardoor geen hypotheekrente meer aan de bank. In plaats daarvan lossen ze maandelijks op kosten van de bank voor een klein bedrag extra af op hun hypotheek.</p>
