---
layout: post
title: "Trump wil migratiestelsel hervormen"
date: Thu, 16 May 2019 23:27:06 +0200
categories: 
- entertainment 
- opinie 
externe_link: "https://www.telegraaf.nl/nieuws/3601538/trump-wil-migratiestelsel-hervormen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7497f1a0-7821-11e9-b070-02d1dbdc35d1.jpg"
---

<p class="intro">De Amerikaanse president Donald Trump wil het migratiesysteem in zijn land drastisch hervormen. Het doel moet zijn om meer jonge, Engelssprekende migranten binnen te laten met goede vooruitzichten op de arbeidsmarkt, heeft hij bekendgemaakt.</p> <p>Zo’n twee derde van de migranten die momenteel worden toegelaten, krijgt een verblijfsvergunning vanwege familiebanden met Amerikanen. Trump wil voorrang gaan geven aan mensen die de juiste vaardigheden hebben.</p><p>„De grootste verandering die we willen doorvoeren is dat het aandeel hoogopgeleide migranten van 12 naar 57 procent moet gaan”, zei de president. In de voorstellen staat volgens hem ook dat „migranten Engels moeten leren en een burgerschapsexamen moeten afleggen voordat ze worden toegelaten.”</p><p>Het migratieplan van Trump is uitgewerkt door zijn schoonzoon Jared Kushner en topadviseur Stephen Miller. Waarnemers denken dat de voorstellen weinig kans maken in het Congres, waar de Democratische oppositie een meerderheid heeft in het Huis van Afgevaardigden.</p>
