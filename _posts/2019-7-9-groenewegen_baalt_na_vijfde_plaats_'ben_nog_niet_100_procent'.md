---
layout: post
title: "Groenewegen baalt na vijfde plaats: 'Ben nog niet 100 procent'"
date: Tue, 09 Jul 2019 18:09:33 +0200
category: sport
externe_link: "https://nos.nl/l/2292765"
feature_image: "https://nos.nl/data/image/2019/07/09/562337/1008x567.jpg"
---

<p>"Ik ben nog niet 100 procent." Dat was de duidelijke reactie van Dylan Groenewegen na zijn vijfde plaats in de vierde etappe van de Tour de France. De sprinter van Jumbo-Visma kwam in de eerste etappe in Frankrijk hard ten val en is nog altijd herstellende daarvan. Hij had gehoopt dinsdag mee te kunnen doen om de winst, maar kwam op de finish tekort.</p>
<p>"Het ging op zich goed, alleen kon ik niet goed duidelijk maken wat ik wilde", aldus Groenewegen na de etappe, daarbij doelend op de manier waarop zijn ploeg de spint aanging. "We zaten goed met z'n vieren en probeerden een plan te maken. Maar we raakten elkaar kwijt en ik kon de power niet benutten. Ik moet ook duidelijk zeggen wat ik wil."</p>
<p>"Ik had de benen ook niet om het plan uit te voeren. Het gaat om winnen en duidelijk zijn", is Groenewegen schuldbewust.</p>
<p>Bekijk hier de slotfase van de etappe:</p>
<p>Volgens de sprinter gaat het elke dag een beetje beter na zijn val in Brussel waaraan hij een pijnlijke heup en schaafwonden overhield.</p>
<p>"Ik ben gewoon nog niet 100 procent", aldus Groenewegen. "Maar ik herstel wel snel, dus ik hoop dat het beter gaat. Als ik heel ben, weet ik hoe ik ben in de sprint."</p>
<p>"Nu val ik en dat is zuur. Daar reken je ook niet op. Maar vorig jaar kwam ik hier ook doorheen", eindigt de renner positief met de gedachte aan de Tour van vorig jaar, waarin hij na een moeizame start uiteindelijk toch de zevende en achtste etappe won.</p>
