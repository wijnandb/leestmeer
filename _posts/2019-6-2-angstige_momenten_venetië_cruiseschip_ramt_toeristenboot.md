---
layout: post
title: "Angstige momenten Venetië: cruiseschip ramt toeristenboot"
date: Sun, 02 Jun 2019 11:03:39 +0200
category: buitenland
externe_link: "https://www.telegraaf.nl/nieuws/3679272/angstige-momenten-venetie-cruiseschip-ramt-toeristenboot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6e176840-8520-11e9-9890-02d2fb1aa1d7.jpg"
---

<p class="intro">Door een aanvaring tussen een toeristenboot en cruiseschip in Venetië zijn volgens Italiaanse media vier mensen lichtgewond geraakt. Het cruiseschip MSC Opera botste tegen een toeristenboot en een aanlegsteiger.</p> <p>Op videobeelden is te zien dat mensen in paniek van de kade wegrenden toen de MSC Opera plotseling kwam aanvaren. Enkele mensen vielen in het water. In de toeristenboot zaten ongeveer 130 mensen.</p><p>Volgens de krant Corriere della Sera zaten de vier mensen die gewond raakten op de toeristenboot. De krant meldde dat er mogelijk een kabel was gebroken die werd gebruikt door een sleepboot om de MSC Opera door het stelsel van kanalen te manoeuvreren. Het incident had plaats in het Kanaal van Giudecca.</p><p>De MSC Opera is vijftien jaar oud en heeft plek voor bijna 2700 passagiers.</p>
