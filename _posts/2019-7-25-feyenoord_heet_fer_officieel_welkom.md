---
layout: post
title: "Feyenoord heet Fer officieel welkom"
date: Thu, 25 Jul 2019 22:10:04 +0200
categories: 
- sport 
- voetbal 
externe_link: "https://www.telegraaf.nl/sport/848448994/feyenoord-heet-fer-officieel-welkom"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1bf01c88-af19-11e9-9fdb-0255c322e81b.jpg"
---

<p class="intro">Het is rond. Leroy Fer heeft zijn handtekening gezet onder een contract voor één jaar bij Feyenoord, met een optie op nog een seizoen.</p> <p>De 29-jarige middenvelder trainde de afgelopen weken al mee met de selectie van trainer Jaap Stam, in eerste instantie om weer fit te worden. Fer maakte zo’n goede indruk op Stam dat het nu heeft geleid tot een definitieve terugkeer bij de Rotterdamse club.</p><p>„Feyenoord is de club waar ik groot ben geworden”, zegt Fer. „Ik ben de club altijd blijven volgen en bij mijn terugkeer voelde ik ook weer meteen: mijn hart ligt hier. Ik ben heel erg blij om weer terug te zijn.”</p><p>De middenvelder uit Zoetermeer werd opgeleid in Rotterdam en speelde tussen 2007 en 2011 meer dan honderd competitieduels voor Feyenoord. Fer droeg daarna de shirts van FC Twente, Norwich City, Queens Park Rangers en Swansea City. Hij speelde elf interlands voor het Nederlands elftal, onder meer op het WK van 2014 waar hij met Oranje brons pakte.</p>
