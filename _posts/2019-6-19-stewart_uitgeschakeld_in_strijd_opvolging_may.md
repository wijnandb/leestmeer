---
layout: post
title: "Stewart uitgeschakeld in strijd opvolging May"
date: Wed, 19 Jun 2019 19:52:47 +0200
categories: 
- entertainment 
- opinie 
externe_link: "https://www.telegraaf.nl/nieuws/584137167/stewart-uitgeschakeld-in-strijd-opvolging-may"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2aa84e96-92bb-11e9-a955-0255c322e81b.jpg"
---

<p class="intro">Rory Stewart doet niet meer mee aan de leiderschapsstrijd van de Britse Conservatieven. De minister voor Internationale Ontwikkeling kreeg in de derde ronde van de afvalrace de minste stemmen en is uitgeschakeld. Boris Johnson ging net zoals in de vorige twee ronden ruim aan kop.</p> <p>Nu Stewart is uitgeschakeld doen nog vier kandidaten mee aan de interne verkiezing van de Conservatieve Partij. Die draait om de opvolging van Theresa May als premier en partijleider van de Conservatieven.</p><p>Minister Jeremy Hunt van Buitenlandse Zaken eindigde woensdag opnieuw achter Johnson. Hij kreeg 54 stemmen. Daarna volgden minister Michael Gove van Milieu (51 stemmen) en minister van Binnenlandse Zaken Sajid Javid (38 stemmen).</p><p>Stewart was hekkensluiter met 27 stemmen: tien minder dan een dag eerder. Volgens een ingewijde stemden sommige Johnson-aanhangers voor Javid om Stewart uit te schakelen. Die leek eerder nog bezig te zijn aan een opmars.</p><p>Stewart had de aandacht getrokken met een opvallende campagne via sociale media. Hij noemde de brexitplannen van zijn rivalen onhaalbaar en wilde nog een poging doen de onpopulaire deal van May door het Lagerhuis te krijgen.</p><p>Er wordt donderdag weer gestemd door de 313 Conservatieve Lagerhuisleden. Aan het einde van de dag moeten dan nog twee kandidaten over zijn. Johnson is vrijwel zeker een van hen. Hij kreeg woensdag 143 stemmen, zeventien meer dan op dinsdag.</p><p>Als nog twee kandidaten over zijn, krijgen de leden van de Conservatieve Partij het laatste woord over wie het land gaat leiden. Het resultaat wordt eind juli verwacht.</p>
