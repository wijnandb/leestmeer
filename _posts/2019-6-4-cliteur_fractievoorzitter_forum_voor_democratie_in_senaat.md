---
layout: post
title: "Cliteur fractievoorzitter Forum voor Democratie in senaat"
date: Tue, 04 Jun 2019 11:59:13 +0200
category: nieuws
externe_link: "https://nos.nl/l/2287561"
feature_image: "https://nos.nl/data/image/2019/06/04/554566/1008x567.jpg"
---

<p>Paul Cliteur wordt fractievoorzitter van Forum voor Democratie in de Eerste Kamer. De fractie heeft hem vanochtend unaniem gekozen.</p>
<p>De Leidse hoogleraar rechtswetenschap zei eerst dat hij zichzelf alleen als tweede man zag, maar hij heeft zich bedacht en zal nu de toch de fractie gaan leiden. De nieuwe Eerste Kamer wordt volgende week beëdigd en Forum voor Democratie krijgt dan, net als regeringspartij VVD, twaalf zetels.</p>
<p>Aanvankelijk was Henk Otten de beoogde fractievoorzitter, maar die werd op een zijspoor gezet na een discussie over een betaling aan zichzelf. Naar aanleiding van die affaire werd afgesproken dat Otten de fractie niet zou leiden, maar dat hij wel 'gewoon' lid mocht worden.</p>
<h2>Beukering kandidaat-voorzitter</h2>
<p>Forum voor Democratie maakte vandaag ook bekend dat het Toine Beukering kandidaat stelt om voorzitter van de Eerste Kamer te worden. Ook Beukering wordt volgende week beëdigd als Eerste Kamerlid. Hij is een gepensioneerde brigadegeneraal bij de Koninklijke Landmacht. Beukering is voor Forum ook lid van Provinciale Staten van Zuid-Holland.</p>
<p>De huidige Eerste Kamervoorzitter, VVD'er Broekers-Knol, komt niet terug in de nieuwe Eerste Kamer.</p>
