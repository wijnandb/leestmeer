---
layout: post
title: "Vertonghen: ’Dus ja, ik voel me goed’"
date: Mon, 27 May 2019 19:35:47 +0200
category: sport
externe_link: "https://www.telegraaf.nl/sport/3656421/vertonghen-dus-ja-ik-voel-me-goed"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ed5b6490-80ab-11e9-98e5-0217670beecd.jpg"
---

<p class="intro">In navolging van clubtopscorer Harry Kane voelt ook verdediger Jan Vertonghen zich klaar om met Tottenham Hotspur zaterdag in de finale van de Champions League in Madrid tegen Liverpool aan te treden. „Ik heb me daar nooit zorgen over gemaakt”, liet hij in Londen weten.</p> <p>De Belgische international raakte bijna drie weken geleden in Amsterdam geblesseerd na de wonderbaarlijke ontsnapping in de halve finales tegen Ajax (2-3). Vertonghen verliet de Johan Cruijff ArenA op krukken en met een brace om zijn rechtervoet.</p><p>„Toen ik in Amsterdam mijn schoenen uitdeed, dacht ik nog: ’dit meen je niet’. Ik heb een voorgeschiedenis met enkelblessures, ik heb er een paar gehad en het was een beetje hetzelfde gevoel: het was opgezwollen en ik kon er moeilijk op steunen. Maar de eerste diagnose was meteen positief. Na drie dagen was ik al van die brace en krukken af. Afgelopen week heb ik helemaal meegetraind met de groep, dus ja, ik voel me goed.”</p><p>Kane is naar eigen zeggen ook helemaal hersteld van een enkelblessure, die hem sinds begin april aan de kant houdt.</p>
