---
layout: post
title: "Economisch vertrouwen eurozone neemt af"
date: Thu, 27 Jun 2019 11:14:27 +0200
categories: 
- financieel 
- koersen 
externe_link: "https://www.telegraaf.nl/financieel/672731972/economisch-vertrouwen-eurozone-neemt-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/72acf48a-98c4-11e9-9a01-02c309bc01c1.jpg"
---

<p class="intro">Het vertrouwen in de economie van de eurozone is in juni gedaald ten opzichte van een maand eerder. Dat meldde de Europese Commissie.</p> <p>De index waarmee de commissie het vertrouwen meet, ging van een bijgestelde 105,2 in mei naar 103,3 deze maand. Economen rekenden in doorsnee op een niveau van 104,8. Ook in de gehele Europese Unie was sprake van een vermindering van het economisch vertrouwen.</p><p>De index zakte daarmee naar de laagste stand in bijna drie jaar. Volgens de commissie was vooral in de industrie een daling van het vertrouwen te zien, en in mindere mate in de dienstensector en bij consumenten. In de detailhandel en de bouw nam het vertrouwen toe.</p><p>ING-econoom Bert Colijn zei in een reactie dat de bewijzen van zwakke economische groei in het tweede kwartaal blijven toenemen, met dus ook een daling van het vertrouwen. Deze signalen kunnen worden opgevat als verdere rechtvaardiging voor actie van de Europese Centrale Bank (ECB) in juli. De ECB heeft aangekondigd op te zullen treden als de economische omstandigheden verder afzwakken.</p>
