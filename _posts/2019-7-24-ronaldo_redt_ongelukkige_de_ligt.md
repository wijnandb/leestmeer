---
layout: post
title: "Ronaldo redt ongelukkige De Ligt"
date: Wed, 24 Jul 2019 15:46:00 +0200
categories: 
- sport 
- voetbal 
externe_link: "https://www.telegraaf.nl/sport/623061444/ronaldo-redt-ongelukkige-de-ligt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2e50c158-ae1e-11e9-b798-02d2fb1aa1d7.jpg"
---

<p class="intro">Matthijs de Ligt begon afgelopen zondag officieus aan zijn avontuur bij Juventus. Bij zijn debuut voor de club uit Turijn zag hij Lucas Moura - de kwelgeest van Ajax in de halve finale van de Champions League - binnen de minuut na zijn invalbeurt scoren. De Oranje-international heeft nu wél zijn eerste treffer te pakken. In eigen goal welteverstaan.</p> <p>Juventus oefende in China tegen Inter. De wedstrijd verliep in de beginfase niet al te goed voor de landskampioen. En al helemaal niet voor De Ligt. Bij een corner van Stefano Sensi werd de bal ligt getoucheerd door Roberto Gagliardini. Hierdoor kwam de bal ongelukkig op het net uitgestoken rechterbeen van de voormalig Ajacied: eigen goal en 0-1 voor Inter in de 10e minuut. De Ligt maakte een keer eerder een eigen goal, destijds in de uitwedstrijd bij Excelsior, op 6 mei 2018.</p><p>Uiteindelijk eindigde het oefenduel tussen Juventus en Internazionale, met basisspeler Stefan de Vrij, in een gelijkspel: 1-1. Wie anders dan Cristiano Ronaldo zorgde in de 68e minuut voor de gelijkmaker. Na penalty’s zegevierde Juventus. De Ligt stond toen al niet meer op het veld. De 19-jarige Nederlander moest in de rust het veld verlaten voor Merih Demiral.</p><p>In de penaltyserie misten Andrea Ranocchia en Samuele Longo voor Inter. Voor Juventus gingen Adrien Rabiot en Federico Bernardeschi in de fout en daardoor stond het na vijf strafschoppen weer gelijk. Na de misser van Borja Valero bezorgde Demiral de ploeg van De Ligt alsnog de zege.</p>
