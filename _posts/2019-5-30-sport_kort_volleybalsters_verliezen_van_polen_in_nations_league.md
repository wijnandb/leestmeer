---
layout: post
title: "Sport Kort: Volleybalsters verliezen van Polen in Nations League"
date: Thu, 30 May 2019 21:45:00 +0200
category: sport
externe_link: "https://www.telegraaf.nl/sport/3669456/sport-kort-volleybalsters-verliezen-van-polen-in-nations-league"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d162a522-8318-11e9-99e9-02c309bc01c1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>18.48 uur: De Nederlandse volleybalsters hebben in de Nations League verloren van Polen. In Apeldoorn werd het 3-1 voor de Oost-Europeanen, die daarmee hun campagne in de Gelderse stad succesvol afsloten. Eerder won Polen in Apeldoorn van Brazilië en Bulgarije.</p><p>17.41 uur: Wielrenner Thomas Boudat heeft het Circuit de Wallonië gewonnen. De Franse sprinter van Team Total Direct Energie was de snelste in de sprint van vijf in Mont-Sur-Marichenne na 192 kilometer voor Baptiste Planckaert. Niki Terpstra, ploeggenoot van Boudat, eindigde als derde,</p><p>10.49 uur: Internazionale gaat op zoek naar een nieuwe trainer. De club meldt donderdag dat de huidige coach Luciano Spalletti na twee jaar vertrekt. Onder zijn leiding eindigde Inter dit seizoen als vierde, net genoeg voor deelname aan de Champions League komend seizoen. Ook vorig seizoen werd Inter vierde.</p><p>10.48 uur: Borussia Dortmund is tevreden over de prestaties van Lucien Favre. Technisch directeur Michael Zorc wil het nog een jaar doorlopende contract met de 61-jarige Zwitser snel openbreken en verlengen, zegt hij tegen Duitse media.</p><p>10.47 uur: De FIFA heeft Tai Nicholas voor acht jaar geschorst. De oud-bestuurder wordt gestraft omdat hij zich niet aan de ethische code heeft gehouden. Nicholas moet ook een boete van 50.000 Zwitserse francs betalen.</p>
