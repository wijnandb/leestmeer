---
layout: post
title: "Benschop helpt De Graafschap naar de finale"
date: Wed, 22 May 2019 22:37:22 +0200
category: sport
externe_link: "https://www.telegraaf.nl/sport/3632670/benschop-helpt-de-graafschap-naar-de-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/66f653fc-7cd1-11e9-9dcd-02d1dbdc35d1.jpg"
---

<p class="intro">De Graafschap heeft met dank aan Charlison Benschop de finale bereikt van de play-offs om promotie/degradatie. De eredivisieploeg uit Doetinchem won woensdagavond op de Vijverberg met 2-0 van Cambuur Leeuwarden. Dat was na de 1-1 in Friesland ruimschoots voldoende voor een plek in de eindstrijd.</p> <p>De Graafschap opende in de 24e minuut de score. Charlison Benschop kopte raak uit een vrije trap van Youssef El Jebli. Vijf minuten voor het rustsignaal was het weer Benschop die doel trof. Dit keer uit een strafschop, toegekend na hands van Robbert Schilder.</p><p>Een paar minuten na rust had Cambuur een uitstekende mogelijkheid om de spanning terug te brengen. Na een vrije trap had Kevin van Kippersluis de bal zoâ€™n beetje voor het inschieten, maar hij schoot voorlangs.</p><p>De Friezen drongen steeds verder aan en de druk op het doel van De Graafschap nam toe zonder dat dat leidde tot echt grote kansen. Tien minuten voor tijd werd doelpuntenmaker Benschop onder luid applaus naar de kant gehaald. Ook in de vijf minuten extra speeltijd werd er niet meer gescoord.</p><p>De Graafschap kan zich opmaken voor de beslissende wedstrijden om lijfsbehoud tegen Sparta Rotterdam dat te sterk bleek voor Top Oss.</p><p>Het treffen tussen De Graaschap en Cambuur had overigens een pikant tintje. Trainer Henk de Jong van ploeg uit Doetinchem gaat aan het eind van het seizoen weg en keert terug naar zijn oude club Cambuur.</p>
