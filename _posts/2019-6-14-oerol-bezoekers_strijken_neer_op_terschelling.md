---
layout: post
title: "Oerol-bezoekers strijken neer op Terschelling"
date: Fri, 14 Jun 2019 12:23:18 +0200
categories: 
- entertainment 
- sterren 
externe_link: "https://www.telegraaf.nl/entertainment/1139321434/oerol-bezoekers-strijken-neer-op-terschelling"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7359040e-8e8e-11e9-b4d0-02c309bc01c1.jpg"
---

<p class="intro">Op Terschelling is de 38e editie van Oerol van start gegaan. Het jaarlijks terugkerende theaterfestival begon vrijdagochtend en trekt de komende tien dagen naar verwachting 50.000 cultuurliefhebbers naar het Waddeneiland.</p> <p>Oerol biedt een programma vol - veelal vernieuwend - theater, dans, beeldende kunst en muziek. Honderden kunstenaars gaan op bijzondere locaties op onderzoek uit en tonen hun creaties aan het publiek. Op het muzikale programma staan dit jaar optredens van onder anderen Aafke Romeijn, Douwe Bob, HAEVN, Marike Jager en Pip Blom. Verder zijn er voorstellingen van Orkater, Romana Vrede, De Dansers en Theater Rotterdam.</p><p>Volgens de organisatie laat Oerol dit jaar „de vergezichten, de perspectieven van de makers, en ook hun zorgen en hoop voor de toekomst zien.” „Een wereld waarin je wordt uitgedaagd je eigen inzichten tegen het licht te houden. Een tijdelijke samenleving waarin iedere deelnemer telt en de verwondering centraal staat.”</p><p>Ook deze editie doet het kunst- en cultuurprogramma Opium een week lang live verslag van het festival. Presentator Cornald Maas ontvangt onder meer Eva Jinek, Jochem Myer en Twan Huys. Zij bezoeken een theatervoorstelling en doen daar aan tafel bij Maas verslag van.</p>
