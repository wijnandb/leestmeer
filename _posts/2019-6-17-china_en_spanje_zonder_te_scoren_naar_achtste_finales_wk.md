---
layout: post
title: "China en Spanje zonder te scoren naar achtste finales WK"
date: Mon, 17 Jun 2019 19:57:30 +0200
category: sport
externe_link: "https://nos.nl/l/2289460"
feature_image: "https://nos.nl/data/image/2019/06/17/557349/1008x567.jpg"
---

<p>China en Spanje hebben in hun laatste groepswedstrijd op het WK in Frankrijk met 0-0 gelijkgespeeld. Daardoor zijn beide landen zeker van de achtste finales: Spanje is met 4 punten tweede geworden in groep B, terwijl China met 4 punten tot de beste nummers drie behoort.</p>
<p>Duitsland werd winnaar van groep B door eenvoudig met 4-0 te winnen van Zuid-Afrika.</p>
<p>China, de nummer 16 van de wereld, moest winnen van Spanje (nummer 13) om tweede te worden in de groep. Maar dat leek de Chinese vrouwen in Le Havre niet echt te interesseren.</p>
<p>China beperkte zich tot verdedigen en produceerde voor rust geen enkel schot in de richting van het Spaanse doel. Tegelijk slaagde Spanje er in de eerste helft nauwelijks in een gaatje te vinden in de Chinese defensie.</p>
<h2>Peng brengt redding</h2>
<p>Na rust drong Spanje iets meer aan en waren er ook kansen voor onder anderen Nahikari Garc√≠a en Jennifer Hermoso, maar de Chinese keepster Peng Shimeng hield haar doel met een paar knappe reddingen schoon.</p>
<p>Uiteindelijk kwam Spanje tot 24 doelpogingen en China tot 1. Maar gescoord werd er niet.</p>
