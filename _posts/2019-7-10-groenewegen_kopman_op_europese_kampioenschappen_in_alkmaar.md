---
layout: post
title: "Groenewegen kopman op Europese kampioenschappen in Alkmaar"
date: Wed, 10 Jul 2019 11:53:48 +0200
category: sport
externe_link: "https://nos.nl/l/2292843"
feature_image: "https://nos.nl/data/image/2019/07/06/561501/1008x567.jpg"
---

<p>Bondscoach Koos Moerenhout gaat met Dylan Groenewegen als kopman naar de Europese kampioenschappen wielrennen, die van 7 tot en met 11 augustus in Alkmaar worden gehouden.</p>
<p>"Voor de wegrit zal Dylan Groenewegen het speerpunt zijn", aldus Moerenhout, die ook onder anderen Niki Terpstra en Mike Teunissen selecteerde.</p>
<p>Bij de vrouwen zijn Annemiek van Vleuten en Anna van der Breggen, de kampioene van 2016, niet van de partij. Marianne Vos, die in 2017 het EK-goud greep, maakt wel deel uit van de EK-selectie.</p>
<p>Jos van Emden, Ellen van Dijk (goud op alle drie de voorgaande Europese kampioenschappen) en Lucinda Brand rijden de tijdrit.</p>
<p>De tweede Nederlandse man voor de tijdrit wordt later bekendgemaakt.</p>
<p>Voor de teamrelay, een aflossingskoers voor gemengde teams, werden Amy Pieters, Marianne Vos, Chantal Blaak, Bauke Mollema, Ramon Sinkeldam en Koen Bouwman geselecteerd.</p>
<h2>Overzicht selecties</h2>
<p>Selectie heren weg: Dylan Groenewegen, Dylan van Baarle, Niki Terpstra, Elmar Reinders, Tom Leezer, Ramon Sinkeldam, Mike Teunissen en Sebastian Langeveld.</p>
<p>Selectie heren tijdrit: Jos van Emden. Tweede Nederlander nog niet bekend.</p>
<p>Selectie dames weg: Lucinda Brand, Ellen van Dijk, Chantal Blaak, Marianne Vos, Amy Pieters, Demi Vollering, Lorena Wiebes en Kirsten Wild.</p>
<p>Selectie dames tijdrit: Ellen van Dijk en Lucinda Brand.</p>
