---
layout: post
title: "Korpschef Akerboom: ’Lijkt alsof mensen een steeds korter lontje krijgen’"
date: Mon, 02 Sep 2019 14:35:56 +0200
category: binnenland
externe_link: "https://www.telegraaf.nl/nieuws/76733577/korpschef-akerboom-lijkt-alsof-mensen-een-steeds-korter-lontje-krijgen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3c323e98-cd7f-11e9-a0a1-0255c322e81b.jpg"
---

<p class="intro">Korpschef Erik Akerboom spreekt zijn afschuw uit over het heftige geweld tegen politiemedewerkers.</p> <p>„Het lijkt alsof mensen een steeds korter lontje krijgen. Het geweld tegen politiemensen van de afgelopen dagen was bijzonder ernstig. De heftigheid van de incidenten lijkt toe te nemen. Als werkgever maak ik mij zorgen over het geweld dat mijn mensen tegenkomen terwijl ze we gewoon hun werk willen doen”, aldus Akerboom.</p><p>In Rotterdam brak afgelopen weekend een agent zijn arm bij een arrestatie. In dezelfde stad werd een collega knock-out geslagen door iemand die meereed in een trouwstoet. Ook in Hilversum en Utrecht kregen agenten te maken met geweld.</p><p>Net als de vakbond ACP stelt Akerboom dat een taakstraf bij geweld tegen hulpverleners niet voldoende is. „Kennelijk gaat er te weinig afschrikwekkende werking uit van de huidige wetgeving. Dit is zelfs een reden dat sommige agenten geweld niet meer melden. Dit wil ik echt tegengaan. Melden is belangrijk. We moeten de aard en omvang kennen om het probleem zo goed mogelijk onder de aandacht te kunnen brengen. Vanaf komende maand wordt het ook gemakkelijker om geweld te melden. Dat kunnen agenten straks eenvoudig met hun mobiele telefoon.”</p>
