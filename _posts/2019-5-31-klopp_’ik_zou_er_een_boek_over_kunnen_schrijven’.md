---
layout: post
title: "Klopp: ’Ik zou er een boek over kunnen schrijven’"
date: Fri, 31 May 2019 18:33:44 +0200
categories: 
- sport 
- voetbal 
externe_link: "https://www.telegraaf.nl/sport/3675825/klopp-ik-zou-er-een-boek-over-kunnen-schrijven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dd287e3c-83c1-11e9-9eef-02c309bc01c1.JPG"
---

<p class="intro">Van spanning in aanloop naar de finale van de Champions League tegen Tottenham Hotspur lijkt bij Jürgen Klopp geen sprake.</p> <p>De Duitse trainer van Liverpool maakte vrijdag bij zijn afsluitende persconferentie in aanloop naar de eindstrijd een relaxte en zelfbewuste indruk. „We willen de beker winnen, daarvoor zijn we hier”, aldus Klopp, die vorig seizoen met Liverpool in de finale van Real Madrid verloor. „Toen verrasten we onszelf met een finaleplaats. Zo constant als nu waren we bij lange na niet.”</p><p>Voor Klopp wordt het zijn derde Champions League-finale als coach. In 2013 zag hij de prijs met Borussia Dortmund ook aan zich voorbijgaan. De laatste zes finales, ook andere toernooien meegerekend, stapte Klopp als de verliezende coach van het veld. Met die reeks werd hij ook vrijdag in stadion Wanda Metropolitano in Madrid geconfronteerd. „Sinds 2012 zit ik bijna elk jaar in een finale met de club die ik leid. Misschien ben ik zelfs een wereldrecordhouder in het winnen van halve finales. Ik zou er een boek over kunnen schrijven, maar niemand zou dat kopen”, grapte Klopp. „Als het door mij zou komen dat mijn teams zes finales achter elkaar hebben verloren, dan zou ik me zorgen moeten maken over morgen. Maar elke wedstrijd is anders.”</p><p>De 51-jarige coach heeft er vertrouwen in dat het zaterdag goed afloopt voor hem. „Ik heb nog nooit met zo’n sterk elftal in de finale gestaan als deze keer. Niemand gelooft meer in dit team dan dit team zelf.”</p>
