---
layout: post
title: "Ontdekker Bernal: ’Egan gaat vandaag Tourrit winnen’"
date: Thu, 11 Jul 2019 14:31:00 +0200
categories: 
- entertainment 
- opinie 
externe_link: "https://www.telegraaf.nl/sport/700441664/ontdekker-bernal-egan-gaat-vandaag-tourrit-winnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/becee508-a3d7-11e9-adbb-02d1dbdc35d1.JPG"
---

<p class="intro">Gianni Savio is de ontdekker van Egan Bernal. De Italiaanse teambaas gaf de Colombiaan een contract in 2016 bij zijn Androni Giocattoli-team. „Egan wint vandaag de rit naar La Planche des Belles Filles.”</p> <p>Savio was woensdag en is ook nog donderdag te gast in de Tour de France. De Italiaanse teambaas vermoedt dat Bernal in de zesde rit zal uitpakken. „La Planche des Belles Filles is een aankomst op zijn maat”, vertelde hij woensdag. „Hij voelt zich goed en waarom zou hij de kans op een zege laten liggen?”</p><p>Savio is de ontdekker van heel wat talent in Zuid-Amerika. Zijn jongste aanwinsten waren Bernal en ook Ivan Sosa, beide renners koersten eerst in zijn Italiaanse team. Bernal in 2016 en 2017, Sosa in 2017 en 2018. Nu zijn ze beiden aan de slag bij het team van de Britse manager Dave Brailsford. „Egan is zo’n renner die je maar eens om de 20 jaar tegenkomt. Hij heeft dit jaar al een paar mooie successen bij elkaar gefietst. Hij is bescheiden en schikte zich in een rol van knecht voor deze Tour. De valpartij van Chris Froome bracht daar verandering in. Hij deelt nu het kopmanschap met Geraint Thomas. Of hij niet te jong is voor Tourwinst? Hij kan goed om met de druk en wat is jong? Hij draait al een tijdje mee en is zowel fysiek, als mentaal in staat om leider zijn en een ronde te winnen.”</p><p>Bernal pakte in de rit naar Epernay alvast vijf seconden bonus op ploegmaat Geraint Thomas. Bij toeval, en door alert te koersen. De rit naar Planche des Belles Filles zou wel eens een eerste aanwijziging kunnen geven over de toewijzing van het kopmanschap binnen Ineos. Al maakte de ploeg zich woensdag sterk dat er nog geen beslissingen vallen na de rit van vandaag. „Dat is nog veel te vroeg”, zei ploegleider Nicolas Portal.</p><p>„Er volgen nog heel wat zware etappes in de tweede en derde week. Het is niet omdat je op La Planche tijd verliest, dat je Tour voorbij is. Het is ook nog maar de eerste afspraak bergop. Je kan in week twee of drie nog heel sterk voor de dag komen moest het niet lukken in de rit van vandaag. Het grote doel is om geen tijd te verliezen op La Planche en winnen we enkele seconden, dan is dat een mooie bonus, maar het is niet het doel.”</p>
