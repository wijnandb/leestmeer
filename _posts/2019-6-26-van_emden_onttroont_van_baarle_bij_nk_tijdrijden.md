---
layout: post
title: "Van Emden onttroont Van Baarle bij NK tijdrijden"
date: Wed, 26 Jun 2019 16:11:09 +0200
category: sport
externe_link: "https://nos.nl/l/2290789"
feature_image: "https://nos.nl/data/image/2019/06/26/559368/1008x567.jpg"
---

<p>Jos van Emden is voor de tweede keer in zijn loopbaan Nederlands kampioen tijdrijden geworden. Op het parcours in Ede reed de tijdritspecialist van Jumbo-Visma met een gemiddelde van 52,1 kilometer per uur in het rond. Hij deed 46.59 minuten over de 40,8 kilometer in en rond Ede en was daarmee acht seconden sneller dan Sebastian Langeveld (EF Education).</p>
<p>Titelverdediger Dylan van Baarle (Ineos) werd op 0.28 derde. Vorig jaar eindigde Van Baarle in Bergen op Zoom nog als eerste. Van Emden stelde toen teleur met de vijfde plek.</p>
<p>In 2010 was Van Emden ook al Nederlands kampioen tijdrijden. Destijds bleef hij de huidige bondscoach Koos Moerenhout en Lieuwe Westra voor. Een week geleden boekte Van Emden zijn eerste zege sinds zijn fameuze triomf in de slottijdrit van de Giro d'Italia in 2017 in de proloog van de ZLM Tour.</p>
<h2>Geen Dumoulin</h2>
<p>Tom Dumoulin, de winnaar van 2017, deed net als vorig jaar niet mee. De renner van Sunweb is nog niet fit na een knieblessure. Vorig jaar ontbrak Dumoulin omdat hij de voorbereiding op de Tour de France voorrang gaf.</p>
