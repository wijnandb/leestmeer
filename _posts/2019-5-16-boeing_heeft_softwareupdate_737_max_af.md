---
layout: post
title: "Boeing heeft softwareupdate 737 MAX af"
date: Thu, 16 May 2019 21:37:37 +0200
categories: 
- financieel 
- koersen 
externe_link: "https://www.telegraaf.nl/financieel/3601144/boeing-heeft-softwareupdate-737-max-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f4436b4a-7813-11e9-a810-0218eaf05005.jpg"
---

<p class="intro">Vliegtuigbouwer Boeing heeft de software-update voor de toestellen van het type 737 MAX gereed. Dat heeft het bedrijf bekendgemaakt. Boeing heeft al 360 vlieguren gemaakt met toestellen met de vernieuwde software tijdens 207 vluchten.</p> <p>De software-update moet nog goedgekeurd worden door de Amerikaanse luchtvaartautoriteit FAA voordat de toestellen weer de lucht in mogen. De FAA heeft aangegeven de nieuwe software nog niet te hebben ontvangen, maar verwacht die binnen een week te hebben. Dan bekijkt de waakhond ook de documentatie en trainingen voor piloten die Boeing heeft aangepast.</p><p>De 737 MAX-toestellen staan sinds maart wereldwijd aan de grond na twee dodelijke ongelukken binnen een half jaar. Bij de ongelukken in Indonesië en Ethiopië drukte een systeem dat overtrek van het toestel moest voorkomen herhaaldelijk de neus naar beneden. Dat systeem reageerde op foutieve data van een sensor.</p>
