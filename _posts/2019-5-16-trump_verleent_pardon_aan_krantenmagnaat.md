---
layout: post
title: "Trump verleent pardon aan krantenmagnaat"
date: Thu, 16 May 2019 11:20:19 +0200
categories: 
- entertainment 
- opinie 
externe_link: "https://www.telegraaf.nl/nieuws/3596378/trump-verleent-pardon-aan-krantenmagnaat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/06693e88-77bc-11e9-bad2-02d1dbdc35d1.jpg"
---

<p class="intro">De Amerikaanse president Donald Trump heeft een presidentieel pardon verleend aan zijn vriend Conrad Black, melden Amerikaanse media. De krantenmagnaat werd in 2007 veroordeeld wegens fraude en belemmering van de rechtsgang en zat daarvoor 3,5 jaar in de cel.</p> <p>„Black’s zaak heeft brede steun gekregen van vele prominenten die instaan voor zijn uitzonderlijke karakter. Hij heeft belangrijke bijdragen geleverd aan het zakenleven en boeken over geschiedenis geschreven. Ook heeft hij als leermeester gefungeerd toen hij in de gevangenis zat”, schreef het Witte Huis in een verklaring voor de gratie.</p><p>De 74-jarige Black was de oprichter van uitgeversconcern Hollinger International en moest daar de functie van bestuursvoorzitter neerleggen toen bij een intern onderzoek fraude aan het licht kwam. De topman zou aandeelhouders benadeeld hebben door geld te onttrekken aan de onderneming, waarmee hij een luxe leventje kon leiden.</p><p>Toen Black werd veroordeeld, moest hij niet alleen een boete betalen van 120.000 dollar, maar ook 6,1 miljoen dollar terugbetalen.</p>
