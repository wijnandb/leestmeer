---
layout: post
title: "Nog zes verdachten spoorloos na schoten politie op A67"
date: Wed, 15 May 2019 12:34:08 +0200
category: binnenland
externe_link: "http://feeds.nos.nl/~r/nosnieuwsbinnenland/~3/zMU2YP1W1i8/2284739"
feature_image: "https://nos.nl/data/image/2019/05/15/550065/1008x567.jpg"
---

<p>De vrachtwagenchauffeur die vanochtend op de A67 in Noord-Brabant is aangehouden na een achtervolging, is vermoedelijk betrokken bij ladingdiefstal. In zijn gestolen truck lagen spullen die op een parkeerplaats langs de A67 waren meegenomen uit een andere vrachtwagen.</p>
<p>Agenten hebben nog gezocht naar de bijrijder van de gestolen truck, maar zonder resultaat. Ook de vijf inzittenden van een personenauto zijn nog niet gevonden. Zij zijn vermoedelijk ook betrokken bij de diefstal.</p>
<p>De achtervolging begon bij het Brabantse Liessel, nadat de chauffeur een stopteken negeerde. Ter hoogte van Veldhoven sprongen de bestuurder en de bijrijder uit de truck. Een van de twee stak de snelweg over. Hierbij loste de politie een waarschuwingsschot. </p>
<p>De vrachtwagenchauffeur, een 46-jarige man uit AlbaniÃ«, kon worden aangehouden. Een agent heeft aangifte gedaan van poging tot doodslag, omdat de trucker probeerde een politieauto te rammen.</p><img src="http://feeds.feedburner.com/~r/nosnieuwsbinnenland/~4/zMU2YP1W1i8" height="1" width="1" alt=""/>
