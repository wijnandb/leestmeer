---
layout: post
title: "Roosendaal, Bergen op Zoom - Onderzoek naar internetoplichting levert vier verdachten op"
date: Fri, 14 Jun 2019 06:58:00 GMT
categories: 
- noord-brabant 
- bergen_op_zoom 
externe_link: "https://www.politie.nl/nieuws/2019/juni/14/08-onderzoek-naar-internetoplichting-levert-vier-verdachten-op.html"
---

Financiële rechercheurs van district De Markiezaten en agenten van de politieteams Bergen op Zoom en Roosendaal hebben de afgelopen tijd samen zaken opgepakt waarbij sprake was van oplichting via Marktplaats. Drie onderzoeken hebben inmiddels geleid naar vier verdachten. Twee verdachten zijn, gisteren, donderdag 13 juni, op hun woonadres aangehouden en overgebracht naar een politiebureau voor verhoor. Eén verdachte is op 1 april jl. aangehouden en verhoord. De vierde verdachte is uitgenodigd om een verklaring af te komen leggen. Deze man heeft zich nog niet gemeld en staat inmiddels gesignaleerd in het politiesysteem.
