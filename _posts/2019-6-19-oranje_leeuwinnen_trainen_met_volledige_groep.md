---
layout: post
title: "Oranje Leeuwinnen trainen met volledige groep"
date: Wed, 19 Jun 2019 14:40:35 +0200
category: sport
externe_link: "https://www.telegraaf.nl/sport/680564082/oranje-leeuwinnen-trainen-met-volledige-groep"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e8a57fc-9294-11e9-9227-0218eaf05005.jpg"
---

<p class="intro">De Nederlandse voetbalsters werken met een volledige groep toe naar de laatste groepswedstrijd op het WK, donderdag in Reims tegen Canada.</p> <p>Bondscoach Sarina Wiegman stond een dag voor het duel met al haar 23 speelsters op het veld van het Centre de Vie Raymond Kopa. Net als dinsdag deed Stefanie van der Gragt het grootste deel van de training mee.</p><p>De verdedigster moest vanwege knieklachten de tweede groepswedstrijd tegen Kameroen (3-1) overslaan. Van der Gragt begint tegen Canada, dat net als Oranje met zes punten al zeker is van een vervolg op het WK, op de bank. ''We zijn al door, ik ga sowieso niet starten'', zei de verdedigster van Barcelona.</p><p>Inzet van het duel in het Stade Auguste-Delaune is de eerste plek in groep E. De ploeg van Wiegman heeft aan een gelijkspel genoeg om bovenaan te eindigen, omdat het een doelpunt meer heeft gemaakt dan Canada. De nummer 1 van de poule speelt dinsdag in de achtste finales in Rennes tegen de nummer 2 van groep D: Engeland, Japan of ArgentiniÃ«. Bij een nederlaag treft Oranje maandag in Parijs de nummer 2 van poule F, Zweden of de Verenigde Staten.</p><p>De KNVB heeft ruim 6000 kaartjes verkocht voor het laatste groepsduel. De supporters verzamelen voor de wedstrijd in de fanzone, achter de kathedraal Notre-Dame in het centrum van Reims. De Franse autoriteiten laten in verband met de veiligheid maximaal 3000 fans toe in de fanzone. Zo'n 1,5 uur voor de aftrap begint de Oranjeparade, een tocht over 1,6 kilometer naar het stadion.</p>
