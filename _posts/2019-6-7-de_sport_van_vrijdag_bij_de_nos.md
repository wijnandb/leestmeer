---
layout: post
title: "De sport van vrijdag bij de NOS"
date: Fri, 07 Jun 2019 06:47:28 +0200
category: sport
externe_link: "https://nos.nl/l/2287956"
feature_image: "https://nos.nl/data/image/2019/06/07/555146/1008x567.jpg"
---

<p>Het wordt een gedenkwaardige sportdag vandaag met de start van het WK voetbal voor vrouwen en de wedstrijd tussen Roger Federer en Rafael Nadal in de halve finales van Roland Garros.</p>
<p>Gastland Frankrijk en Zuid-Korea trappen het WK af om 21.00 uur. De wedstrijd uit groep A is te zien op NPO 3, maar ook rechtstreeks te volgen via een livestream en liveblog op NOS.nl en in de NOS-app. Op NPO Radio 1 wordt er ook verslag gedaan van het duel.</p>
<p>De openingsceremonie is vanaf 20.40 uur live te zien op NOS.nl en in de NOS-app.</p>
<h2>Studio France: Matthijs van Nieuwkerk</h2>
<p>Voor en na de wedstrijd (20.25 uur en 22.55 uur op NPO 3) is de eerste uitzending van Studio France. Presentator Sjoerd van Ramshorst en sidekick Suse van Kleef nemen met gasten Daphne Koster en Matthijs van Nieuwkerk de WK-dag door.</p>
<p>De Oranje-vrouwen spelen dinsdag pas hun eerste wedstrijd. Vandaag trainen ze om 11.30 uur in Frankrijk met publiek. Beelden daarvan zijn onder meer te zien in het Sportjournaal om 18.45 uur op NPO 1.</p>
<h2>Livestream Hammer Series</h2>
<p>In Vaals gaat de meerdaagse wielerwedstrijd Hammer Series van start waarin diverse ploegen het tegen elkaar opnemen. Vandaag staat de klimwedstrijd op het programma. Die is vanaf 15.00 uur live te zien op NOS.nl en in de NOS-app.</p>
<p>Op Roland Garros staan de halve finales van de mannen en de vrouwen op het programma. Behalve Federer en Nadal komen ook Novak Djokovic en Dominic Thiem op de baan.</p>
<p>Bij de vrouwen staat Ashleigh Barty tegenover Amanda Anisimova en neemt Johanna Konta het op tegen Markéta Vondrousová.</p>
<p>Samenvattingen zijn te zien in het Sportjournaal, Nieuwsuur (22.40 uur, NPO 2) en de late uitzending van Studio Sport (23.59 uur, NPO 1).</p>
