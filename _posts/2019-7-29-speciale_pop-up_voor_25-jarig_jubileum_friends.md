---
layout: post
title: "Speciale pop-up voor 25-jarig jubileum Friends"
date: Mon, 29 Jul 2019 19:58:54 +0200
category: entertainment
externe_link: "https://www.telegraaf.nl/entertainment/314464740/speciale-pop-up-voor-25-jarig-jubileum-friends"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/97b5aad6-b22a-11e9-921d-0255c322e81b.jpg"
---

<p class="intro">De Amerikaanse comedyserie Friends viert komende herfst haar 25-jarig jubileum. Als feestje hebben Warner Bros. en Superfly een pop-up experience in New York opgezet, meldt The Hollywood Reporter. „De première was bijna een kwart eeuw geleden, maar de serie trekt nog steeds fans van alle leeftijden”, zei Peter van Roden van Warner Bros.</p> <p>Bezoekers kunnen in de pop-up kostuums uit de serie bewonderen en de sets van bekende scenes inlopen, zoals de fontein uit het intro, het trappenhuis waarin Ross zijn bank omhoog probeert te hijsen in de welbekende „pivot”-scene, de paarse deur van Rachel en Monica, Chandler en Joey’s woonkamer inclusief luie stoelen en tafelvoetbal en natuurlijk het café Central Perk, waar de karakters vaak zitten.</p><p>De pop-up opent op 7 september dit jaar en is zeven dagen per week geopend, tot 6 oktober. Een soortgelijke pop-up werd vijf jaar geleden opgezet om het 20-jarig jubileum van de serie te vieren.</p>
