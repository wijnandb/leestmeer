---
layout: post
title: "Blok: alleen uitstel Brexit met heel goede motivatie"
date: Thu, 05 Sep 2019 18:07:18 +0200
categories: 
- entertainment 
- opinie 
externe_link: "https://www.telegraaf.nl/nieuws/1072287516/blok-alleen-uitstel-brexit-met-heel-goede-motivatie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a63be496-d005-11e9-baff-02d2fb1aa1d7.jpg"
---

<p class="intro">Het Britse Lagerhuis wil een uitstel van de Brexit met drie maanden om een no-deal te voorkomen. Mocht de Britse regering dat uiteindelijk aan de Europese Unie vragen, dan moeten er wel goede argumenten voor zijn, zegt minister Stef Blok van Buitenlandse Zaken.</p> <p>Volgens hem is 31 oktober voor de Britse uittreding een scherpe deadline. Als de Britten dan toch weer uitstel vragen, dan moet er „echt wel een hele goede motivatie zijn voor een verlenging.”</p><p>De Britse premier Boris Johnson verzet zich fel tegen een nieuw uitstel van de Britse uittreding uit de Europese Unie. Het Hogerhuis in Londen bespreekt momenteel de wet van het Lagerhuis om de brexit uit te stellen. Het Lagerhuis wil met de wet een uittreding zonder akkoord met de EU voorkomen.</p><p>„We gebruiken de tijd tot het laatste moment om een no-deal te voorkomen”, aldus Blok. Zijn ministerie bereidt zich intussen wel verder voor op een Brexit zonder een akkoord.</p>
