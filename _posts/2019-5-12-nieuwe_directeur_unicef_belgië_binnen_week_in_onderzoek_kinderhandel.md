---
layout: post
title: "Nieuwe directeur Unicef België binnen week in onderzoek kinderhandel"
date: Sun, 12 May 2019 22:56:40 +0200
categories: 
- entertainment 
- opinie 
externe_link: "https://www.telegraaf.nl/nieuws/3576077/nieuwe-directeur-unicef-belgie-binnen-week-in-onderzoek-kinderhandel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7b050b6c-74f8-11e9-941a-02c309bc01c1.jpg"
---

<p class="intro">Amper een week was de nieuwe directeur van Unicef België aangesteld toen hij al in opspraak raakte. De adoptiedienst van Bernard Sintobin wordt genoemd in een onderzoek naar kinderhandel. Hij trekt zich nu terug als directeur van de ontwikkelingsorganisatie.</p> <p>Sintobin was in de jaren tachtig oprichter en penningsmeester van Hacer Puente, een vereniging die de adopties van kinderen uit Guatemala regelde. Een aantal van die kinderen, inmiddels volwassen, beschuldigt de vereniging nu van kinderhandel. Het Belgische Openbaar Ministerie heeft een onderzoek lopen, zo meldt Het Nieuwsblad.</p><p>„Ik heb absoluut geen kennis van malafide adoptiedossiers, ik sta honderd procent recht in mijn schoenen”, aldus Sintobin. Eddy Boutmans, voorzitter van de raad van bestuur van Unicef, vroeg Sintobin zich zondagavond toch tijdelijk terug te trekken, in afwachting van meer informatie over de beschuldigingen tegen hem.</p><p>”De voorzitter wijst er wel op dat hij persoonlijk overtuigd is dat Bernard Sintobin te goeder trouw is en niet bij frauduleuze adopties betrokken is”, zegt Unicef-woordvoerder Philippe Henon.</p>
