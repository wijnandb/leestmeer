---
layout: post
title: "Al tienduizenden rechtszaken om onkruidverdelger Roundup"
date: Wed, 30 Oct 2019 09:57:25 +0100
category: nieuws
externe_link: "https://nos.nl/l/2308275"
feature_image: "https://nos.nl/data/image/2019/10/30/588438/1008x567.jpg"
aantal: 191
unieke: 132
bron: "NOS"
---

<p>In de Verenigde Staten zijn al bijna 43.000 rechtszaken aangespannen door mensen die zeggen dat ze kanker hebben gekregen van onkruidverdelger Roundup. Dat is meer dan een verdubbeling in een paar maanden tijd.</p>
<p>In juli zei de maker van Roundup, het Duitse chemieconcern Bayer, nog dat er 18.000 zaken liepen. Bayer nam vorig jaar voor 63 miljard euro de Amerikaanse Roundup-producent Monsanto over en zei toen al rekening te houden met een flinke toename van het aantal aanklachten vanwege het gif, dat ook in Nederland wordt verkocht.</p>
<p>Er is in eerdere rechtszaken al bepaald dat er tientallen miljoenen euro's schadevergoeding moet worden betaald aan mensen die zeggen dat ze kanker hebben gekregen door het onkruidbestrijdingsmiddel.</p>
<h2>Onderzoeken moeten openbaar</h2>
<p>Volgens fabrikant Bayer is glyfosaat, de werkzame stof in Roundup, niet kankerverwekkend. Amerikaanse jury's en rechters denken daar echter anders over.</p>
<p>Rechters van het Europese hof oordeelden begin dit jaar dat onderzoeken naar de relatie tussen glyfosaat en kanker openbaar moeten worden gemaakt.</p>
<p>Ondanks de Roundupzaak doet Bayer het financieel niet slecht. Het Duitse bedrijf maakte bekend dat de omzet in het derde kwartaal met 6 procent is gestegen naar 9,8 miljard euro.</p>
