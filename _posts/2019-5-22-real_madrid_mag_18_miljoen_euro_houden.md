---
layout: post
title: "Real Madrid mag 18 miljoen euro houden"
date: Wed, 22 May 2019 11:26:09 +0200
categories: 
- sport 
- voetbal 
externe_link: "https://www.telegraaf.nl/sport/3628187/real-madrid-mag-18-miljoen-euro-houden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/49efe516-7c7c-11e9-89d3-0218eaf05005.jpg"
---

<p class="intro">Real Madrid hoeft geen 18,4 miljoen euro terug te betalen aan de stad Madrid in verband met ongeoorloofde staatssteun. Het Gerecht van de Europese Unie heeft die opdracht van de Europese Commissie aan de Spaanse club vernietigd.</p> <p>Het dagelijks EU-bestuur was in 2016 na een onderzoek van drie jaar tot de conclusie gekomen dat de stad Madrid bij een grondtransactie met Real Madrid 18,4 miljoen euro aan overwaarde aan de club had betaald. De commissie oordeelde dat dit illegale staatssteun betrof en sommeerde de club het geld terug te storten. Daarop stapte De Koninklijke naar de Europese rechter.</p><p>Die bepaalt dat de commissie onvoldoende heeft kunnen aantonen dat de prijs van het door de gemeente aan de club overgedragen terrein "overschat" was.</p><p>De zaak was onderdeel van een reeks onderzoeken van de commissie naar illegale overheidssteun aan voetbalclubs in Spanje en Nederland. In juli 2016 werden de gemeenten Eindhoven, Nijmegen, Maastricht, Den Bosch en Tilburg vrijgepleit van concurrentieverstoring. PSV, NEC, MVV, Den Bosch en Willem II ontliepen daardoor miljoenenbetalingen.</p>
