---
layout: post
title: "Zuid-Koreaanse ‘Parasite’ wint Gouden Palm"
date: Sat, 25 May 2019 20:43:33 +0200
category: entertainment
externe_link: "https://www.telegraaf.nl/entertainment/3647103/zuid-koreaanse-parasite-wint-gouden-palm"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/15f49448-7f1d-11e9-be43-02c309bc01c1.jpg"
---

<p class="intro">De Zuid-Koreaanse film Parasite van schrijver-regisseur Bong Joon-Ho heeft op het 72e Festival van Cannes de begeerde Gouden Palm gewonnen. Antonio Banderas werd verkozen tot beste acteur voor zijn rol in Pedro Almódovars Dolor y Gloria. De Britse Emily Beecham (Little Joe) ging naar huis met de prijs voor de beste actrice.</p> <p>Quentin Tarantino, die vijfentwintig jaar geleden een Gouden Palm won met Pulp Fiction, viel dit keer buiten de prijzen met zijn zwarte komedie Once upon a time in… Hollywood. Ook zijn sterrencast, met onder meer Brad Pitt en Leonardo DiCaprio, maakte blijkbaar niet genoeg indruk op de jury onder voorzitterschap van de Mexicaanse cineast Alejandro Gonzáles Inárritu.</p><p>Hoewel vrouwelijke filmmakers sterk ondervertegenwoordigd waren in competitie, wonnen zij toch twee belangrijke prijzen. Céline Sciamma werd gelauwerd voor haar scenario van Portrait de la jeune fille en feu en Mati Diop ontving de Grand Prix van de jury voor haar film Atlantique.</p>
