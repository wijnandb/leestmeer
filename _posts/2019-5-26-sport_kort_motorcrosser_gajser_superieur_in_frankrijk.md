---
layout: post
title: "Sport Kort: Motorcrosser Gajser superieur in Frankrijk"
date: Sun, 26 May 2019 21:29:00 +0200
category: sport
externe_link: "https://www.telegraaf.nl/sport/3647702/sport-kort-motorcrosser-gajser-superieur-in-frankrijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f5a9697a-7fee-11e9-8145-02d2fb1aa1d7.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>21:27 uur Motorcrosser Tim Gajser heeft de Grand Prix van Frankrijk in de MXGP-klasse op zijn naam geschreven. De Sloveen won in Saint Jean D'Angely beide manches. De Honda-coureur verkleinde zijn achterstand in het WK-klassement op leider Antonio Cairoli tot tien punten.</p><p>21: 24 uur Marcel Schouten is bij de open Franse kampioenschappen openwaterzwemmen als derde geëindigd op de 25 kilometer. De zege in Brive-la-Gaillarde ging naar de Duitser Andreas Waschburger, voor de Fransman Clement Batte. Lars Bottelier gaf halverwege de wedstrijd op.</p><p>17:30 uur Dressuurruiter Edward Gal is voor de tweede achtereenvolgende keer Nederlands kampioen geworden. Met Glock's Zonik NOP won hij zondag op het complex van de hippische bond KNHS in Ermelo de kür, het tweede onderdeel. Vrijdag was hij ook al de sterkste in de eerste test, de Grand Prix. Gal maakte op de titelstrijd zijn rentree met Zonik, die een lange periode van rust achter de rug had.</p><p>14.37 uur: Wielrenner Thibaut Pinot heeft zijn goede vorm getoond in de Tour de l'Ain. De Fransman van Groupama-FDJ zegevierde in de derde etappe van Parc des Oiseaux naar de top van de Col du Grand Colombier en greep ook de eindzege.</p><p>14.08 uur: Mountainbikester Anne Tauber heeft door een lekke band naast de zege gegrepen bij de wereldbekerwedstrijd mountainbike in het Tsjechische Nove Mesto. De 24-jarige renster van CST Sandd Bafang MTB Racing Team verloor door de pech haar leidende positie in de laatste van zes ronden en finishte uiteindelijk als tiende.</p><p>09.48 uur: De Toronto Raptors hebben de finale van de NBA bereikt. De Canadese basketballers kroonden zich zaterdag tot kampioen in de Eastern Conference. De Milwaukee Bucks werden in Toronto met 100-94 verslagen, waardoor de eindstand in de best-of-seven-serie 4-2 werd. In de ’grote finale’ wacht titelverdediger Golden State Warriors, dat eerder Portland Trail Blazers in de westelijke finale met 4-0 kansloos had gelaten. De eerste wedstrijd vindt donderdag in Toronto plaats.</p>
