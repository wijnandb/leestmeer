---
layout: post
title: "Toezichthouder wijst fusie postbedrijven PostNL en Sandd af"
date: Thu, 05 Sep 2019 07:17:47 +0200
categories: 
- financieel 
- economie 
externe_link: "https://nos.nl/l/2300402"
feature_image: "https://nos.nl/data/image/2019/09/05/575041/1008x567.jpg"
---

<p>De Autoriteit Consument &amp; Markt (ACM) geeft geen toestemming voor de overname van Sandd door PostNL. De mededingingsautoriteit zegt dat er door de fusie praktisch een monopolie zou ontstaan.</p>
<p>De ACM stelt dat PostNL de laatste jaren landelijk alleen concurrentie kreeg van Sandd dat die concurrentie invloed heeft gehad op de posttarieven. Als dat wegvalt zal dat leiden tot forse prijsstijgingen, is de verwachting. Voor zakelijke post zoals van ziekenhuizen, banken en overheidsorganisaties stijgen de tarieven dan met 30 tot 40 procent, heeft de ACM berekend.</p>
<p>PostNL en Sandd zijn het niet eens met de beslissing en onderbouwing van ACM en willen dat de minister alsnog toestemming geeft. Het kabinet zegt in een reactie het besluit te bestuderen en het verzoek van beide postpartijen binnen twaalf weken te behandelen.</p>
<p>Staatssecretaris Keijzer van Economische Zaken zei eerder positief tegenover de fusie te staan. Het kabinet kan dit besluit van het ACM naast zich neerleggen vanwege "gewichtige redenen van algemeen belang".</p>
<h2>Steeds minder brieven</h2>
<p>Het gaat al jaren slecht met de postmarkt. Het aantal pakketjes stijgt, maar het aantal brieven daalt jaarlijks met 10 procent. Toch is PostNL verplicht om vijf dagen in de week post te bezorgen en brievenbussen te legen.</p>
<p>Bij de aankondiging van de fusie zei PostNL-voorzitter Verhagen dat ze verwacht een voordeel te halen van 50 tot 60 miljoen euro. De ACM erkent dat er door de overname efficiÃ«nter gewerkt kan worden, maar de conclusie is dat de voordelen niet opwegen tegen het wegvallen van de concurrentie.</p>
<p>Ook concludeert de Autoriteit Consument &amp; Markt dat de fusie niet noodzakelijk is om de postdienst in stand te houden. PostNL kan deze taak de komende jaren onder economisch aanvaardbare omstandigheden blijven uitvoeren, meldt de mededingingsautoriteit.</p>
