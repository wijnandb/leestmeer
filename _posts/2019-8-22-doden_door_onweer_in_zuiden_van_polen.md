---
layout: post
title: "Doden door onweer in zuiden van Polen"
date: Thu, 22 Aug 2019 17:17:03 +0200
category: buitenland
externe_link: "https://www.telegraaf.nl/nieuws/1155417060/doden-door-onweer-in-zuiden-van-polen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/03120078-c517-11e9-b921-0218eaf05005.jpg"
---

<p class="intro">Meerdere mensen zijn om het leven gekomen door zwaar onweer in het zuiden van Polen. De bliksem zou onder meer zijn ingeslagen in een groot kruis in de buurt van de onder toeristen populaire plaats Zakopane, berichten Poolse media.</p> <p>Zeker vier mensen zijn om het leven gekomen. Ook raakten zo’n honderd mensen gewond, zei premier Mateusz Morawiecki. Twee van de overleden slachtoffers zijn kinderen.</p><p>Getuigen vertelden zender TVN24 dat de bliksem een groep toeristen raakte op de berg Giewont, waar een 15 meter hoog kruis staat. De dag begon zonnig, maar daarna sloeg het weer om.</p><p>„Niemand had verwacht dat zo plots een storm zou uitbreken”, zei Morawiecki na overleg met een crisisteam in de zuidelijke plaats Zakopane. De premier stelde volgens persbureau PAP dat mogelijk nog niet alle slachtoffers zijn gevonden. Er kunnen zich nog mensen bevinden op minder toegankelijke plaatsen.</p><p>Reddingsteams kregen hulp van brandweerlieden en politiemensen. Ook zijn meerdere helikopters ingezet.</p><p>Er viel nog een vijfde dode in buurland Slowakije, melden de hulpdiensten. Op de grens van Polen met Slowakije zorgde een blikseminslag ervoor dat een man in een ravijn stortte. Zijn wandelpartner, een Tsjechische vrouw, raakte gewond.</p>
