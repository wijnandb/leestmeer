---
layout: post
title: "Tekening verspreid om slachtoffer Groningen"
date: Sun, 19 May 2019 19:27:43 +0200
categories: 
- entertainment 
- opinie 
externe_link: "https://www.telegraaf.nl/nieuws/3612074/tekening-verspreid-om-slachtoffer-groningen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/71bba0a8-7a5b-11e9-98d5-0217670beecd.jpg"
---

<p class="intro">De politie heeft een compositietekening verspreid van een man die in verband wordt gebracht met de gewelddadige dood van de 27-jarige Hidde Bergman in Groningen. Die overleed afgelopen dinsdag nadat hij was neergestoken op het Jaagpad.</p> <p>De man op de tekening werd kort na het incident gezien door meerdere getuigen. Hij liep in de richting van de Ringweg. Hij droeg donkere bovenkleding en een zwarte pet. Hij zou tussen de 20 en 30 jaar oud zijn en tussen 1.70 en 1.80 meter lang. De politie zegt graag met hem in contact te komen. „Zijn rol is nog niet duidelijk”, aldus de politie.</p><p>Bergman werd om het leven gebracht tijdens een rondje joggen, zo bleek eerder deze week uit een rouwadvertentie die zijn familie had laten plaatsen. Bij sportclubs in de omgeving van het Jaagpad werd de afgelopen dagen opgeroepen extra alert te zijn en afgelegen paadjes in de omgeving te vermijden.</p>
