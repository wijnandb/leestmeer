---
layout: post
title: "Ariana Grande aangeklaagd voor delen van foto"
date: Tue, 14 May 2019 23:06:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3588384/ariana-grande-aangeklaagd-voor-delen-van-foto"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f729d9f8-768c-11e9-9af2-0217670beecd.jpg"
---

<p class="intro">Ariana Grande is door een fotograaf aangeklaagd omdat ze een van zijn foto’s zonder toestemming zou hebben gebruikt. Op de foto’s is de zangeres te zien terwijl zij op straat loopt met een Sweetener-tas, de titel van haar album.</p> <p>Op de dag dat Ariana haar album Sweetener uitbracht, plaatste ze de foto, gemaakt door Robert Barbera, op sociale media met daarbij de tekst ’Happy Sweetener Day’. Volgens Barbera zou Grande geen toestemming hebben gevraagd voor het gebruik van de foto. Ook zou ze niet hebben betaald voor de foto.</p><p>De fotograaf eist nu minimaal 25.000 dollar per foto, omdat het plaatje ruim 3,3 miljoen likes kreeg van haar volgers. Als Ariana meer winst heeft gemaakt op de foto’s, wil de fotograaf dat bedrag hebben.</p><p>Het is niet de eerste keer dat de zangeres in de clinch ligt met een fotograaf. Eind maart haalde ze de woede van persfotografen en diverse media op de hals door de strenge regels tijdens haar Sweetener-tour. Ariana wil aanwezige fotografen verplichten om de rechten van hun beelden af te staan aan het bedrijf van Grande.</p>
