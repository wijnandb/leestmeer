---
layout: post
title: "Burgemeester Rio mag zoenende striphelden verbieden"
date: Sun, 08 Sep 2019 15:05:04 +0200
categories: 
- entertainment 
- opinie 
externe_link: "https://www.telegraaf.nl/nieuws/536310820/burgemeester-rio-mag-zoenende-striphelden-verbieden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7b39f9c8-d239-11e9-810a-0218eaf05005.jpg"
---

<p class="intro">Een stripboek van Marvel is binnen de kortste keren uitverkocht op een boekenmarkt in Rio de Janeiro. In het stripboek ’The Young Avengers’ zoenen de mannelijke superhelden Wiccan en Hulkling met elkaar. Zaterdag bepaalde een rechter dat de burgemeester van de Braziliaanse stad boeken waar lhbt-inhoud in voorkomt in beslag mag nemen.</p> <p>Om het verbod van Marcelo Crivella voor te zijn, besloten veel mensen het boek nog snel aan te schaffen.</p><p>De Braziliaanse YouTube-ster Felipe Neto deelde op de boekenmarkt gratis boeken uit over lhbt-onderwerpen, uit protest tegen de uitspraak. Ook de grootste Braziliaanse krant, Folha de Sao Paulo, kwam tegen de uitspraak in actie. De afbeelding van een zoenende Wiccan en Hulkling prijkte op de voorpagina van de krant zaterdag.</p><p>De rechter die Crivella de macht gaf om boeken in beslag te nemen, deed dat omdat hij vindt dat er een waarschuwing op het Marvel-stripboek moet staan. „Omdat het een kinderboek is, is het noodzakelijk dat de ouders van tevoren worden gewezen op het feit dat het homoseksualiteit behandelt.”</p>
