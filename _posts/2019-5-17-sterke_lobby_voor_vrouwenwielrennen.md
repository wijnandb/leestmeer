---
layout: post
title: "Sterke lobby voor vrouwenwielrennen"
date: Fri, 17 May 2019 15:39:14 +0200
categories: 
- sport 
- wielrennen 
externe_link: "https://www.telegraaf.nl/sport/3604841/sterke-lobby-voor-vrouwenwielrennen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/290fa01a-78a9-11e9-af67-0255c322e81b.jpg"
---

<p class="intro">Op het hoogste niveau wordt er op het ogenblik hard gewerkt om een oplossing te vinden om de vrouwenedities van Waalse Pijl en Luik-Bastenaken-Luik voor de komende jaren in de WorldTour te behouden.</p> <p>Tom van Damme, voorzitter van de Belgische wielerbond en voorzitter van de UCI-wegcommissie, liet aan deze krant weten dat hij op diverse fronten bezig is om te kijken hoe beide klassiekers op het hoogste niveau gehandhaafd kunnen worden.</p><p>Ook is Van Damme met enkele partijen in gesprek om de rechtstreekse televisie uitzending van beide vrouwenkoersen te garanderen. Organisator ASO wil hier vooralsnog geen geld in investeren. Een andere mogelijkheid is dat de Waalse televisieomroep RTBF, die ook de mannenwedstrijden uitzendt, zich hard voor deze uitzendingen gaat maken.</p><p>Enkele belangrijke sponsors lieten aan deze krant weten dat ze met ASO om de tafel willen zitten om tot een oplossing te komen. Verder heeft een bekende televisieproductiemaatschappij in de wielersport laten weten dat ze een voorstel bij ASO gaan indienen waarbij ze een deel van de kosten voor eigen rekening gaan namen.</p>
