---
layout: post
title: "Bernal: ’Ik win de Tour voor heel Colombia, een grote eer’"
date: Sat, 27 Jul 2019 20:49:06 +0200
categories: 
- sport 
- wielrennen 
externe_link: "https://www.telegraaf.nl/sport/912817274/bernal-ik-win-de-tour-voor-heel-colombia-een-grote-eer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4659d8f8-b0b1-11e9-9e9d-02c309bc01c1.jpg"
---

<p class="intro">Egan Bernal durft pas echt te juichen als hij zondag de gele trui over de finish op de Champs Élysées in Parijs rijdt.</p> <p>„Ik besef nog niet helemaal wat ik heb gepresteerd, ik kan bijna niet geloven dat ik de Tour de France ga winnen”, zei de Colombiaan van Team Ineos na de voorlaatste etappe, de ingekorte bergrit naar Val Thorens. „Colombia staat op het punt zijn eerste Tour te winnen. Daarom voelt dit niet als mijn zege, maar als een zege voor het hele land.”</p><p>Met 22 jaar en 196 dagen is hij ook nog eens de jongste winnaar van de Tour in meer dan 100 jaar. Slechts twee renners waren nog jonger: Henri Cornet was 19 jaar en 35 dagen oud toen hij de Tour won in 1904, François Faber was 22 jaar en 187 dagen toen hij triomfeerde in 1909.</p><p>Onbereikbaar</p><p>„Als kind keek ik de Tour op televisie en ik dacht hoe geweldig het zou zijn om daar ooit te fietsen. Dat leek toen heel ver weg en onbereikbaar. Nu sta ik hier en kan ik mijn emoties nauwelijks de baas. Ik ben zo blij. We hebben de Giro al eens gewonnen en ook de Vuelta, maar de Tour ontbrak nog voor Colombia. Het is een grote eer dat ik degene ben die dat presteert.”</p><p>Geraint Thomas kon ermee leven dat zijn ploeggenoot Bernal de Tour de France gaat winnen en dat hij genoegen moet nemen met de tweede plaats. Dat zei de winnaar van vorig jaar na de voorlaatste etappe. „Natuurlijk had ik liever zelf gewonnen, maar het voelt goed dat een teamgenoot wint”, aldus de Brits. „Egan is een bescheiden jongen, geboren om heel hard bergop te fietsen. Hij heeft het talent om de komende jaren te domineren en zeker als hij de steun heeft van dit team”, zei de 33-jarige Welshman.</p><p>Stroeve voorbereiding</p><p>Thomas kende een stroeve voorbereiding op de Tour. Hij kwam onder meer ten val in de Ronde van Zwitserland en tijdens de Tour lag hij ook drie keer op het asfalt. „Het verschil met vorig jaar was groot. Toen ging alles op rolletjes; geen enkele valpartij, geen lekke band. Dit jaar zat het veel vaker tegen. Toch heb ik ervoor geknokt en al met al ben ik tevreden. Toch ben ik ervan overtuigd dat ik de Tour nog eens kan winnen. Veel mensen denken van niet, maar dat motiveert me alleen maar het tegendeel te bewijzen.”</p>
