---
layout: post
title: "Moniz: ik heb gefaald bij Excelsior"
date: Wed, 22 May 2019 23:38:41 +0200
category: sport
externe_link: "https://www.telegraaf.nl/sport/3633391/moniz-ik-heb-gefaald-bij-excelsior"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ad69dd0-7cdb-11e9-bb93-0255c322e81b.jpg"
---

<p class="intro">Interim-coach Ricardo Moniz trok zich de degradatie van Excelsior behoorlijk aan. De Rotterdammer trad begin april aan als opvolger van de opgestapte Adrie Poldervaart. Moniz ging vol energie van start op Woudestein, maar kwam bedrogen uit.</p> <p>De ontoereikende remise op eigen veld in de return van de play-offs tegen tien man van RKC Waalwijk (1-1) betekende het einde van Excelsior in de eredivisie en waarschijnlijk ook van het dienstverband van Moniz bij de Rotterdamse club.</p><p>''Dit is een ramp'', bekende hij bij FOX Sports. ''Ze spelen al vijf jaar in de eredivisie en ze horen ook in de eredivisie. Ik heb er geen woorden voor. Het doet me heel veel, maar ik laat het niet merken. Zo zit ik nu eenmaal in elkaar. We hebben ons schandalig gepresenteerd in deze twee wedstrijden tegen RKC. Mijn tijd was niettemin eervol en dankbaar bij Excelsior. Ik ben eindverantwoordelijk. Daar loop ik niet voor weg. Dan moet je gewoon zeggen dat je hebt gefaald. Punt.''</p><p>Algemeen directeur Ferry de Haan van Excelsior voelde zich ''leeg en verdrietig'' na het eindsignaal. ''We zijn enorm teleurgesteld. Als organisatie denken wij dat we een eind op weg zijn, maar deze degradatie is een knauw. In sportief opzicht moeten we opnieuw beginnen. Aan het begin van het seizoen had niemand dit verwacht. Maar gedurende de competitie kwamen we in een negatieve spiraal terecht. Het is allemaal te weinig geweest. Donderdag gaan we echter de boel weer bij elkaar rapen, want we moeten door.''</p>
