---
layout: post
title: "Beer in auto richt ravage aan"
date: Mon, 08 Jul 2019 07:55:43 +0200
categories: 
- entertainment 
- opinie 
externe_link: "https://www.telegraaf.nl/nieuws/360716537/beer-in-auto-richt-ravage-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/11bee6e0-a145-11e9-9127-0217670beecd.jpg"
---

<p class="intro">In het Amerikaanse Boulder (Colorado) heeft een beer zich vlak voor het weekend in een geparkeerde, niet afgesloten auto weten te wurmen. Niet lang nadat de beer in was gestapt ging de auto op slot en zat het dier gevangen. In zijn pogingen uit de auto te komen heeft de beer flink wat schade aangericht.</p> <p>Agenten van Boulder County Sheriff's Office schrijven op Facebook dat de beer ’vermoedelijk tegen de pook van de automatische versnellingsbak is gestoten’. De wagen zou daardoor vanuit de parkeerstand naar de vrijstand zijn geschakeld en zo begon de auto te rollen. Tijdens de ’dollebeersrit’ raakte de wagen een boom. Dertig meter lager kwam het voertuig tot stilstand.</p><p>Eén van de deuren schoot door de klap van het ongeluk open en zo kon de beer uit de wagen vluchten, zo schrijft de politie op Facebook. Welke kant de beer op is gegaan is niet bekend.</p>
