---
layout: post
title: "’Biologisch mannelijke’ Semenya wint 800 meter"
date: Mon, 01 Jul 2019 08:06:51 +0200
category: sport
externe_link: "https://www.telegraaf.nl/sport/1392699733/biologisch-mannelijke-semenya-wint-800-meter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6b599f6c-9bc6-11e9-b698-02c309bc01c1.JPG"
---

<p class="intro">De Zuid-Afrikaanse atlete Caster Semenya heeft bij de wedstrijden voor de Diamond League in het Amerikaanse Eugene de 800 meter op haar naam geschreven.</p> <p>Dat deed de tweevoudig olympisch kampioene en drievoudig wereldkampioene op vertrouwde wijze. Haar voorsprong op nummer twee Ajee Wilson uit Verenigde Staten was groot: 1.55,70 tegen 1.58,36. De Amerikaanse Raevyn Rogers eindigde in 1.58,65 als derde.</p><p>Semenya liep begin mei tijdens de eerste ronde van de Diamond League in Doha een winnende tijd van 1.54,98. Daarna moest ze uitwijken naar de langere afstanden vanwege nieuwe regelgeving.</p><p>Semenya behoort volgens de internationale atletiekfederatie (IAAF) biologisch gezien tot „de mannelijke atleten met vrouwelijke geslachtskenmerken.” De IAAF wil dat deze atletes medicijnen gaan gebruiken om hun testosteronspiegel omlaag te krijgen. Daarmee zou hun voordeel in fysiek opzicht verminderen.</p><p>Semenya vocht de nieuwe regels van het IAAF voor afstanden tussen 400 meter en 1609 meter (1 mile) aan bij het internationaal sporttribunaal CAS, maar verloor. Ze vond daarna bij een rechtbank in Zwitserland wel gehoor. In afwachting van een definitief vonnis mag Semenya zonder gebruik van medicatie deelnemen aan wedstrijden op haar favoriete afstand.</p>
