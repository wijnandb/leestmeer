---
layout: post
title: "Dortmund pakt Köln in slotfase"
date: Fri, 23 Aug 2019 22:51:03 +0200
categories: 
- sport 
- voetbal 
externe_link: "https://www.telegraaf.nl/sport/108644436/dortmund-pakt-koln-in-slotfase"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b8a89dd6-c5e7-11e9-bd30-0217670beecd.jpg"
---

<p class="intro">Borussia Dortmund heeft ook de tweede competitiewedstrijd van dit seizoen in winst omgezet.</p> <p>De ploeg van trainer Lucien Favre keek bij 1. FC Köln lang tegen een achterstand aan, maar trok het duel in de laatste 20 minuten naar zich toe: 1-3. Dortmund, dat de competitie vorige week begon met een 5-1-zege op FC Augsburg, gaat met zes punten aan kop in de Bundesliga.</p><p>Het gepromoveerde FC Köln kwam na een half uur op voorsprong via Dominick Drexler. Jadon Sancho bracht Dortmund in de 70e minuut langszij en vijf minuten voor tijd bracht invaller Achraf Hakimi de ploeg van Favre aan de leiding. In de blessuretijd, toen Köln nog op jacht ging naar de gelijkmaker, besliste Paco Alcácer de wedstrijd door de 1-3 binnen te tikken.</p><p>Kingsley Ehizibue, in de zomer overgekomen van PEC Zwolle, speelde de hele wedstrijd bij Köln. Hij kreeg in de slotfase een gele kaart voor een onbesuisde tackle.</p>
