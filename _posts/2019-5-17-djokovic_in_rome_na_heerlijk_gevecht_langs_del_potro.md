---
layout: post
title: "Djokovic in Rome na heerlijk gevecht langs Del Potro"
date: Sat, 18 May 2019 01:17:55 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/lKRgzvsYS_8/2285189"
feature_image: "https://nos.nl/data/image/2019/05/18/550779/1008x567.jpg"
---

<p>Novak Djokovic heeft in een boeiend duel met veel moeite de halve finales van het masterstoernooi in Rome bereikt. Pas na ruim drie uur werd Juan Martin del Potro opzijgezet: 4-6, 7-6 (6), 6-4. In de derde set was het eerste matchpoint van Djokovic direct raak.</p>
<p>Van de negentien onderlinge duels had Djokovic er vijftien gewonnen, waaronder de drie gravelpartijen. Ook twee jaar geleden was hij Del Potro in Rome in de kwartfinales de baas.</p>
<p>In de eerste set overleefde Del Potro zes breakpoints en sloeg hij bij 3-3 zelf toe. In de tweede knokte hij zich van 2-5 naar 5-5, om in de tiebreak twee matchpoints te missen. In set drie brak Djokovic de Argentijn op 2-2, waarna hij op 5-4 zijn eerste matchpoint benutte.</p>
<p>In de halve finales treft Djokovic opnieuw een Argentijn. Diego Sebastián Schwartzman versloeg eerder op de dag Kei Nishikori. De andere halve finale gaat tussen Rafael Nadal en Stéfanos Tsitsipás, die zonder te spelen naar de laatste vier ging omdat Roger Federer met een blessure uit het toernooi stapte.</p>
<p>Beide halve finales worden zaterdagavond gespeeld.</p><img src="http://feeds.feedburner.com/~r/nossporttennis/~4/lKRgzvsYS_8" height="1" width="1" alt=""/>
