---
layout: post
title: "Quintana verbaast zichzelf: ’Nog nooit gebeurd’"
date: Sun, 25 Aug 2019 19:31:17 +0200
categories: 
- sport 
- wielrennen 
externe_link: "https://www.telegraaf.nl/sport/117636896/quintana-verbaast-zichzelf-nog-nooit-gebeurd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c31bbddc-c779-11e9-9c40-0218eaf05005.jpg"
---

<p class="intro">Nairo Quintana kon zondag na afloop van de tweede etappe van de Vuelta a España amper geloven dat hij als eerste over de streep was gekomen in Calpe. Met name de manier waarop hij de zege naar zich toe had getrokken, zorgde voor verbazing.</p> <p>„Dit is uniek. Dit is nog nooit gebeurd. Ik heb nog nooit op deze manier gewonnen”, aldus de 29-jarige Colombiaan, doelend op het feit dat hij nooit eerder op het vlakke een solo opzette.</p><p>De Movistar-coureur reed op drie kilometer van de finish, nadat de beklimming van de steile Alto de Puig Llorença voor scheuren in het peloton had gezorgd, weg uit een groepje met Primoz Roglic, Rigoberto Uran, Mikel Nieve, Nicolas Roche en Fabio Aru. Zijn mede-koplopers zagen hem vervolgens nooit meer terug.</p><p>„Dit is echt een speciale dag. Voor alles een eerste keer”, ging Quintana verder. „Dit is echt een prachtige overwinning, een zege die de ploeg nodig had. We reden gisteren al erg goed en vandaag deden we het opnieuw geweldig. Als je hard werkt, komen de resultaten vanzelf.”</p><p>Dankzij zijn overwinning is Quintana opgeklommen richting de tweede plek. Sunweb-renner Nicolas Roche nam de rode trui over van Miguel Angel Lopez. Het verschil tussen beiden is slechts twee seconden. „Maar we hebben pas twee etappes gehad. De Vuelta duurt nog heel erg lang. Deze overwinning zorgt wel voor de nodige rust. Ik hoop dat de benen zo goed blijven aanvoelen.”</p>
