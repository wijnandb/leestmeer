---
layout: post
title: "Record jarige De Boer met Atlanta United"
date: Thu, 16 May 2019 08:08:54 +0200
category: sport
externe_link: "https://www.telegraaf.nl/sport/3595371/record-jarige-de-boer-met-atlanta-united"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1b93061a-77a1-11e9-aa5b-02d2fb1aa1d7.jpg"
---

<p class="intro">Atlanta United heeft de 49e verjaardag van trainer Frank de Boer opgeluisterd met een record.</p> <p>De Amerikaanse kampioen boekte de vijfde overwinning op rij zonder tegentreffer in MLS. De ploeg van De Boer won in Canada met 1-0 van Vancouver Whitecaps, dankzij een benutte strafschop van topschutter Josef Martinez.</p><p>Na een tegenvallende start, met onder meer een vroege uitschakeling in de Concacaf Champions League, rijgt De Boer nu de overwinningen aaneen met zijn ploeg. Na de nederlaag op 20 april tegen FC Dallas (1-2) boekte Atlanta United zeges op Colorado Rapids (1-0), Sporting Kansas City (3-0), Toronto FC (2-0), Orlando City SC (1-0) en Vancouver Whitecaps.</p><p>Doelman Brad Guzan wist ook vijf keer op rij de 'nul' te houden en bezorgde zijn club daarmee een record in de Amerikaanse competitie.</p><p>Atlanta United is opgeklommen naar de derde plek in de oostelijke divisie.</p>
