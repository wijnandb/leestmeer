---
layout: post
title: "Checklist corruptie voor financiële sector"
date: Mon, 08 Jul 2019 12:19:46 +0200
categories: 
- financieel 
- koersen 
externe_link: "https://www.telegraaf.nl/financieel/1461568266/checklist-corruptie-voor-financiele-sector"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/26d431b8-a18e-11e9-8785-0217670beecd.jpg"
---

<p class="intro">Banken en verzekeraars voeren de strijd tegen corruptie verder op. Ze krijgen daarbij de hulp van een checklist met 72 aanwijzingen die kunnen helpen om fraude en andere verdachte zaken op te sporen. Dat bevestigt een woordvoerder van de Financial Intelligence Unit Nederland (FIU) na berichtgeving in het Financieele Dagblad.</p> <p>De FIU is het overheidsorgaan waar instellingen ongebruikelijke transacties moeten melden. Dat gaat dan met name om meldingen van vermeende financiering van terrorisme en witwassen van crimineel geld. Met de nieuwe checklist vraagt de financiële inlichtingendienst nu nadrukkelijker dan voorheen om informatie over transacties die duiden op corruptie.</p><p>De checklist is volgens de zegsman vorige week goedgekeurd tijdens een internationaal overleg van FIU's van verschillende landen. De lijst wordt binnenkort naar de banken en verzekeraars gestuurd.</p>
