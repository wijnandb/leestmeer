---
layout: post
title: "KLM-personeel staakt weer: geannuleerde vluchten en ruimbagage mag niet mee"
date: Tue, 03 Sep 2019 23:19:23 +0200
categories: 
- financieel 
- economie 
externe_link: "https://nos.nl/l/2300243"
feature_image: "https://nos.nl/data/image/2019/09/02/574356/1008x567.jpg"
---

<p>Het grondpersoneel van KLM op Schiphol staakte vanochtend tussen 08.00 uur en 10.00 uur weer voor een hoger salaris. In totaal zijn 12 vluchten geannuleerd vanwege de staking. KLM moest ook nog vluchten annuleren vanwege capaciteitsbeperkingen op Schiphol. </p>
<p>Verder was de ruimbagage is niet welkom op alle Europese vluchten die aankomen op en vertrekken van Schiphol tussen 07.30 uur en 10.00 uur. Ook wordt reizigers aangeraden om zo min mogelijk handbagage mee te nemen. "Om te voorkomen dat deze vanwege ruimtegebrek niet kan worden meegenomen", is te lezen in een verklaring van de luchtvaartmaatschappij.</p>
<p>Voor mensen die niet zonder ruimbagage willen reizen, is een kosteloze omboeking mogelijk. Ze kunnen ook zonder hun ruimbagage vertrekken en die laten nasturen op een latere vlucht.</p>
<p>Het grondpersoneel staakt voor een hoger salaris: onder meer 8 procent loon erbij in twee jaar, meer vaste banen en minder zware roosters. KLM biedt zes procent loonsverhoging in drie jaar tijd. Afgelopen maandag werd er ook al gestaakt, toen werden er 56 vertrekkende en aankomende vluchten geannuleerd.</p>
<p>Waarom het personeel precies staakt, zie je in deze video van afgelopen maandag:</p>
