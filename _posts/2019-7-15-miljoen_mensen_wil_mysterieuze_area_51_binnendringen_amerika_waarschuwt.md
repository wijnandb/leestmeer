---
layout: post
title: "Miljoen mensen wil mysterieuze Area 51 binnendringen: Amerika waarschuwt"
date: Mon, 15 Jul 2019 16:35:35 +0200
categories: 
- entertainment 
- opinie 
externe_link: "https://www.telegraaf.nl/nieuws/745471019/miljoen-mensen-wil-mysterieuze-area-51-binnendringen-amerika-waarschuwt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eb406286-a70d-11e9-91d7-02d1dbdc35d1.jpg"
---

<p class="intro">Meer dan een miljoen mensen hebben zich aangemeld voor een Facebook-evenement dat oproept om gezamenlijk Area51 te bestormen, de uiterst geheime militaire basis in de woestijn van Nevada in Amerika. Ze denken daar ufo’s en marsmannetjes te zien die zich daar volgens complottheorieën zouden bevinden.</p> <p>Op 20 september zou het evenement met de titel ’Bestorm Area 51, ze kunnen ons niet allemaal tegenhouden’ moeten plaatsvinden. Het is niet duidelijk of de oproep als grap is bedoeld en in hoeverre de deelnemers het serieus nemen.</p><p>De oproep was voor de Amerikaanse luchtmacht echter wel aanleiding om met een officiële reactie in de Washington Post te komen. „In het gebied ligt een oefenterrein van de luchtmacht. We raden iedereen met klem af om te proberen in het gebied te komen. De luchtmacht staat altijd klaar om Amerika en haar bezittingen te verdedigen.”</p><p>De met geheimen omgeven basis bestaat al tientallen jaren. Pas in 2013 werd erkend dat het om een militair terrein ging nadat een beroep was gedaan op de Amerikaanse wet openbaarheid van bestuur.</p><p>’Dodelijk geweld’</p><p>De grenzen van het gebied worden permanent bewaakt en borden waarschuwen dat „dodelijk geweld” mag worden gebruikt tegen mensen die zich ongeoorloofd toegang verschaffen. Passagiers van tourbussen die naar de rand van het gebied komen, krijgen geregeld een rode laserstip op hun voorhoofd vanuit de woestijn.</p>
