---
layout: post
title: "Engelsen verslaan Kosovo in doelpuntenfestival"
date: Tue, 10 Sep 2019 22:45:00 +0200
category: sport
externe_link: "https://www.telegraaf.nl/sport/15356078/engelsen-verslaan-kosovo-in-doelpuntenfestival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/70a25fdc-d40f-11e9-a415-0255c322e81b.jpg"
---

<p class="intro">Het begin van het EK-kwalificatieduel tegen Engeland was ongelooflijk voor Kosovo. De ploeg van bondscoach Bernard Challandes kwam in Southampton al na 35 seconden op 1-0 via Valon Berisha. Daarna liep een ontketend Engeland nog voor rust uit naar een 5-1 voorsprong, maar de Kosovaren lieten de Engelsen in de tweede helft nog licht zweten: 5-3.</p> <p>Na de snelle tegentreffer bleek Engeland wakker geschud en herstelde via Raheem Sterling, Harry Kane, Mergim Vojvoda (eigen doelpunt) en tweemaal Jadon Sancho de schade.</p><p>Na rust leefde Kosovo op. Berisha en Vedat Muriqi (strafschop) zorgden binnen 10 minuten voor een Engelse marge van twee. Kane hield daarna de hoop van Kosovo levend door een penalty te missen. Kosovo was via Bersant Celina nog dicht bij de aansluiting, maar de oud-speler van FC Twente schoot net naast.</p><p>Tsjechië</p><p>Tsjechië, dat zaterdag nog verrassend verloor van Kosovo (2-1), profiteerde optimaal van het Kosovaarse verlies. De Tsjechen wonnen met 3-0 bij Montenegro en klommen over Kosovo heen naar de tweede plaats. Engeland heeft in groep A de maximale score van 12 punten uit 4 wedstrijden. Tsjechië volgt met 9 uit 5 en Kosovo heeft 8 punten na 5 duels.</p>
