---
layout: post
title: "Cristiano Ronaldo vraagt De Ligt om naar Juventus te komen"
date: Mon, 10 Jun 2019 06:40:00 +0200
category: sport
externe_link: "https://www.telegraaf.nl/sport/1645822175/cristiano-ronaldo-vraagt-de-ligt-om-naar-juventus-te-komen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/296558c2-8b4e-11e9-b4d0-02c309bc01c1.jpg"
---

<p class="intro">Matthijs de Ligt maakte met Ajax dit seizoen veel indruk in Europa, zo ook toen de Amsterdammers Juventus uitschakelden in de kwartfinales van de Champions League. Dat was Cristiano Ronaldo, spelend voor de club uit Turijn, nog niet vergeten na afloop van Portugal - Nederland.</p> <p>Cristiano Ronaldo zocht de aanvoerder van Ajax na de eindstrijd in de Nations League tussen Portugal en Oranje (1-0) op en aaide hem vriendschappelijk over zijn hoofd. Vervolgens vroeg de grote vedette van Juventus de Ajax-aanvoerder om naar de Italiaanse topclub te komen. „Ik verstond hem eerst niet”, zei De Ligt. „Dus ik heb niets gezegd. Zo kort na de wedstrijd baal je gewoon dat je verloren hebt, dat is het enige waar je aan denkt.”</p><p>De Ligt gaat na een lang seizoen nu eerst op vakantie. Hij kan dan rustig nadenken over zijn toekomst. Een langer verblijf bij Ajax lijkt haast uitgesloten. De 19-jarige verdediger staat in de belangstelling van vele Europese topclubs, zoals FC Barcelona, Liverpool, Paris Saint-Germain, Bayern München en Juventus.</p><p>„Ik vind het helemaal niet vervelend dat er nog geen duidelijkheid is”, zei De Ligt. „Volgens mij begint de transferperiode ook pas over een tijdje. Ik ga nu gewoon lekker op vakantie. Even uitrusten, want het is een lang seizoen geweest. Ik laat het op me afkomen.”</p>
