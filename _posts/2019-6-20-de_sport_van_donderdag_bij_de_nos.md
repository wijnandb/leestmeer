---
layout: post
title: "De sport van donderdag bij de NOS"
date: Thu, 20 Jun 2019 06:12:44 +0200
category: sport
externe_link: "https://nos.nl/l/2289788"
feature_image: "https://nos.nl/data/image/2019/06/20/557776/1008x567.jpg"
---

<p>Het is de dag van de derde groepswedstrijd van de Nederlandse voetbalsters op het WK. Om 18.00 uur is Canada de tegenstander. Vanaf 17.30 uur beginnen we op radio, televisie (NPO 1) en onze digitale kanalen met een voorbeschouwing op het duel.</p>
<p>Ook de andere wedstrijd uit de poule van Nederland, die tussen Kameroen en Nieuw-Zeeland, is vanaf 18.00 uur live te volgen. Niet op televisie, maar wel op NOS.nl en in de NOS-app.</p>
<h2>Basketbal op Museumplein</h2>
<p>Er wordt ook gebasketbald vandaag. Nederland speelt op het Museumplein wedstrijden tegen Letland en China. Beelden daarvan zijn te zien vanaf 19.25 uur op NPO 3, NOS.nl en NOS-app.</p>
<p>Vanwege de WK-wedstrijd van de voetbalsters op NPO 1 is er vandaag geen Sportjournaal. Wel is er rond 23.59 uur Sport Laat. Daarin onder meer beelden van de Ronde van Zwitserland Ã©n de ZLM Tour, waarin Dylan Groenewegen hoopt de laatste puntjes op de i te zetten op weg naar de Tour de France.</p>
<p>In Studio France, het programma waarin Sjoerd van Ramshorst samen met Suse van Kleef het laatste voetbalnieuws uit Frankrijk bespreekt, zijn vandaag Daphne Koster en handbalster Tess Wester te gast.</p>
<h2>NPO 3</h2>
<p>Zowel voor als na het duel tussen Zweden en de Verenigde Staten, waarvan de verliezer mogelijk tegen Nederland speelt in de volgende ronde, is Studio France te zien op NPO 3, NOS.nl en de NOS-app.</p>
