---
layout: post
title: "Duitse Eurofighters neergestort na botsing, een piloot omgekomen"
date: Mon, 24 Jun 2019 15:03:38 +0200
category: buitenland
externe_link: "http://feeds.nos.nl/~r/nosnieuwsbuitenland/~3/WY5J0Cm9wgs/2290466"
feature_image: "https://nos.nl/data/image/2019/06/24/558926/1008x567.jpg"
---

<p>In het noorden van Duitsland zijn twee gevechtsvliegtuigen van de Duitse luchtmacht neergestort. Een van de piloten is omgekomen. De andere is levend gevonden, hij wordt geholpen door reddingswerkers.</p>
<p>Het ministerie van Binnenlandse Zaken zegt dat een van de twee vliegtuigen neerstortte nabij het dorp Jabel. Het andere vliegtuig crashte aan de rand van een bos bij de plaats Nossertiner Hütte. De twee plekken waar de vliegtuigen zijn neergestort liggen ongeveer tien kilometer uit elkaar.</p>
<p>De piloot die de botsing overleefde, werd in een boom gevonden. De piloot is met onbekende verwondingen overgebracht naar een ziekenhuis.</p>
<p>Na de crash brak brand uit op de grond. De brandweer kreeg het vuur snel onder controle. De neergestorte toestellen hadden geen munitie aan boord. Voor zover bekend zijn geen huizen geraakt door de wrakstukken.</p>
<h2>Rookpluimen</h2>
<p>De twee toestellen van het type Eurofighter zouden rond 14.00 uur in de lucht tegen elkaar zijn gebotst in de regio Müritz in de deelstaat Mecklenburg-Voor-Pommeren. Op beelden zijn twee rookpluimen op de grond te zien. De hulpdiensten zijn uitgerukt naar de plaatsen waar de straaljagers zijn neergekomen. De vliegtuigen waren niet geladen en waren bezig met een oefening.</p>
<p>De Duitse politie heeft gewaarschuwd voor gevaarlijk puin dat in het gebied van de crashes terecht is gekomen. Burgers in en rondom het gebied is geadviseerd om niet in de buurt te komen en om de wegen vrij te houden voor hulpdiensten.</p>
<p>De Duitse radiozender Ostseewelle heeft beelden van de crash op Twitter gezet: </p><img src="http://feeds.feedburner.com/~r/nosnieuwsbuitenland/~4/WY5J0Cm9wgs" height="1" width="1" alt=""/>
