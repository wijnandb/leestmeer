---
layout: post
title: "’Ocon vervangt Hülkenberg bij Renault’"
date: Mon, 26 Aug 2019 22:09:00 +0200
categories: 
- sport 
- autosport 
externe_link: "https://www.telegraaf.nl/sport/357061005/ocon-vervangt-hulkenberg-bij-renault"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a3da6ed6-c83d-11e9-a671-02d2fb1aa1d7.jpg"
---

<p class="intro">Esteban Ocon keert volgend seizoen terug in de Formule 1. Volgens het doorgaans betrouwbare Franse AUTOhebdo.fr neemt de Fransman het stoeltje van Nico Hülkenberg bij Renault over.</p> <p>De 22-jarige Ocon viel dit jaar buiten de boot in de F1. De jongeling, die geldt als een groot talent, moest bij het Racing Point F1 Team plaatsmaken voor Lance Stroll, wiens puissant rijke vader gedeeltelijk eigenaar werd van de renstal.</p><p>Sergio Perez kreeg de voorkeur als teamgenoot van zoonlief, aangezien de Mexicaan jaarlijks veel geld in het laatje brengt dankzij enkele persoonlijke sponsoren.</p><p>Ocon maakt al sinds 2015 deel uit van ontwikkelingsprogramma van Mercedes. De Duitse renstal heeft met Lewis Hamilton en Valtteri Bottas echter al jarenlang de beschikking over een sterk en ervaren duo, waardoor Ocon niet in aanmerking kwam voor een stoeltje.</p><p>Volgend jaar zal Ocon bij de renstal uit zijn thuisland een duo vormen met Daniel Ricciardo, die afgelopen winter werd overgenomen van Red Bull Racing, waar de Australiër een koppel vormde met Max Verstappen.</p>
