---
layout: post
title: "’Aanvaardbaar bod’ enige obstakel in hereniging Barça en Neymar"
date: Tue, 09 Jul 2019 10:22:28 +0200
category: sport
externe_link: "https://www.telegraaf.nl/sport/473333322/aanvaardbaar-bod-enige-obstakel-in-hereniging-barca-en-neymar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c5f69a80-a222-11e9-834f-0218eaf05005.jpg"
---

<p class="intro">Neymar mag van zijn werkgever Paris Saint-Germain vertrekken als er een „aanvaardbaar bod” wordt uitgebracht.</p> <p>De Braziliaans superster kwam maandag niet opdagen bij de eerste training in Parijs en dat zorgde voor woede bij de clubleiding. „Neymar mag de club verlaten als er voor alle partijen een goede aanbieding komt”, zegt technisch directeur Leonardo in dagblad Le Parisien.</p><p>PSG betaalde in 2017 liefst 222 miljoen euro voor Neymar, maar de Braziliaan lijkt nu een transfer te willen forceren. De Braziliaan zou graag willen terugkeren naar FC Barcelona, terwijl ook Real Madrid genoemd wordt als nieuwe club van de 27-jarige aanvaller.</p><p>Tot voor kort weigerde PSG nog mee te werken aan een transfer. „Het is duidelijk dat hij wil vertrekken”, weet Leonardo. „Maar in het voetbal zeg je de ene dag het ene en de andere dag het andere. Ik weet niet wanneer Neymar weer hier is. Hij mag in ieder geval vertrekken, maar de transfer zal niet in een dag geregeld zijn.”</p>
