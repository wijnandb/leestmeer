---
layout: post
title: "Johnson krijgt definitief geen verkiezingen voor brexit-datum"
date: Tue, 10 Sep 2019 01:59:03 +0200
category: nieuws
externe_link: "https://nos.nl/l/2301068"
feature_image: "https://nos.nl/data/image/2019/09/10/576258/1008x567.jpg"
---

<p>Het Britse Lagerhuis heeft, zoals verwacht, opnieuw tegen een oproep gestemd van premier Johnson om vervroegde verkiezingen te houden. Daarmee is het definitief dat er geen stembusgang komt voor 31 oktober, de dag van de geplande brexit.</p>
<p>Johnson had een tweederdemeerderheid nodig, maar die haalde hij bij lange na niet. Slechts 293 van de 650 parlementariÃ«rs schaarden zich achter het voorstel van de regering.</p>
<p>Het Lagerhuis heeft eerder bepaald dat Johnson om uitstel van de brexit moet vragen als hij er niet in slaagt tijdig een akkoord te sluiten met de EU. Maar de premier heeft te kennen gegeven dat hij dat niet van plan is. Hij denkt alsnog tot een deal te kunnen komen, maar anders wil hij een no-deal-brexit.</p>
<p>Het is onduidelijk wat er gebeurt als Johnson de no-deal-wetgeving negeert. Ministers noemden de wet "waardeloos" en hebben aangekondigd de randen op te zoeken van wat wettelijk mogelijk is. Tegenstanders van Johnson waarschuwen dat hij kan worden aangeklaagd.</p>
<p>Vanaf vandaag is het Lagerhuis vijf weken geschorst.</p>
