---
layout: post
title: "194 dode, 127 levende katten in één huis"
date: Fri, 07 Jun 2019 09:17:26 +0200
categories: 
- entertainment 
- opinie 
externe_link: "https://www.telegraaf.nl/nieuws/372568361/194-dode-127-levende-katten-in-een-huis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a32674fe-88f4-11e9-bca3-02d1dbdc35d1.jpg"
---

<p class="intro">Amerikaanse dierenbeschermers hebben dinsdag de schrik van hun leven gekregen. Ze vonden in het plaatsje Madrid in Iowa een stinkende, weerzinwekkende bende in een huis.</p> <p>De Animal Rescue League telde in het huis 194 dode katten en 127 levende. Die worden op dit moment met een haast militaire operatie gered. „Een van de katten is op dit moment nog aan het bevallen”, meldde men op Facebook.</p><p>Dinsdag gingen dierenbeschermers af op het geluid van zachtjes gemiauw. Ze vonden twee kittens die vastzaten in een box, met een hoop afval er bovenop. Hun ogen ’waren mat’ en een van de kittens had ernstige misvormingen.</p><p>De dierenbeschermers stuitten vervolgens op iets wat ze omschrijven als horrorplek. Toen ze binnenkwamen, zagen ze dat de vloer was bezaaid met poep en afval, soms 30 centimeter hoog. In vriezers en koelkasten lagen dode katten – naast het eten van de eigenaar.</p><p>Binnen was het enorm benauwd. Hulpverleners droegen zuurstofmaskers en beschermende kleding, de katten drukten zich voortdurend tegen de ramen om frisse lucht te krijgen. Alles zat onder de plas en poep. „De geur was afschuwelijk”, zegt een medewerker. „Elke keer als je binnenkomt, stuit je op een muur van stank.”</p><p>De eigenaar van de woning, een 65-jarige man, is aangehouden. Ondertussen delen de dierenbeschermers foto’s en video’s van de katten die zijn gered.</p>
