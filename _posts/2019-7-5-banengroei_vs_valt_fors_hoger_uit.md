---
layout: post
title: "Banengroei VS valt fors hoger uit"
date: Fri, 05 Jul 2019 14:31:41 +0200
categories: 
- financieel 
- koersen 
externe_link: "https://www.telegraaf.nl/financieel/248943120/banengroei-vs-valt-fors-hoger-uit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/52acb39c-9f35-11e9-9d35-02d1dbdc35d1.jpg"
---

<p class="intro">Het aantal banen in de Verenigde Staten is in juni met 224.000 toegenomen. Economen hadden in doorsnee gerekend op 160.000 banen. De toename ligt ook fors hoger dan in mei, toen er – na een bijstelling – maar 72.000 banen bij kwamen.</p> <p>De werkloosheid in de VS steeg licht van 3,6 naar 3,7%. Het uurloon steeg met op jaarbasis 3,1%, waar economen op 3,2% loongroei hadden gerekend. Op maandbasis kwam er ook minder bij dan verwacht: 0,2% tegen een prognose van 0,3%.</p><p>De cijfers zijn een forse opluchting na een tegenvallend banenrapport van loonstrookverwerker ADP afgelopen woensdag.</p><p>Goudprijs</p><p>In reactie op het banenrapport duikt de goudprijs weer onder de $1400 en gaat de rente op Amerikaanse staatsobligaties omhoog, tot boven de 2%. De belangrijkste beursindices op Wall Street verliezen iets aan het begin van de handelsdag: -0,5% voor de Dow Jonesindex, -0,6% voor techindex Nasdaq en voor de bredere S&amp;P500.</p><p>Het banenrapport is een belangrijke graadmeter voor de centrale bank Fed om de rente wel of niet te verhogen. De markt rekent op een renteverlaging later deze maand, maar de goede banencijfers zouden zo’n steunmaatregel wel eens onnodig kunnen maken.</p><p>Economen van ING denken dat de Fed het later deze maand bij een renteverlaging van 25 basispunten houdt, ondanks het goede banencijfer, „als voorzorgsmaatregel om het gevaar van een economische neerval af te wenden”. In september komt er nog eens een verlaging van 25 basispunten, aldus ING.</p><p>President Trump heeft naar aanleiding van de cijfers laten weten dat de Amerikaanse economie wat hem betreft een renteverlaging nodig heeft.</p>
