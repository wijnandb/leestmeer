---
layout: post
title: "HPE koopt maker supercomputers Cray"
date: Fri, 17 May 2019 14:10:20 +0200
categories: 
- financieel 
- koersen 
externe_link: "https://www.telegraaf.nl/financieel/3604057/hpe-koopt-maker-supercomputers-cray"
---

<p class="intro">HP Enterprise (HPE) neemt de bouwer van supercomputers Cray over. Met de deal is een bedrag van ongeveer 1,3 miljard dollar gemoeid.</p> <p>HPE maakt software en systemen voor bedrijven. Met de overname hoopt het bedrijf iets te doen aan de kloof met concurrent IBM op het vlak van computers met extreme rekenkracht. HPE is voorgekomen uit de opsplitsing van computer- en printermaker Hewlett-Packard. De andere helft, HP Inc, houdt zich nog bezig met onder meer computers en printers voor consumenten.</p><p>Het gaat om de grootste overname voor HPE sinds de afsplitsing. Cray is opgericht in 1972 door Seymour Cray, de grondlegger van supercomputers. Deze maand tekende Cray, dat verlies draait, nog een contract met de Amerikaanse overheid voor de productie van een supercomputer voor onderzoek naar kunstmatige intelligentie, weerpatronen, subatomaire structuren, genen en natuurkunde, prijskaartje: 600 miljoen dollar.</p>
