---
layout: post
title: "Flink verlies Wall Street na uitlatingen Trump"
date: Fri, 23 Aug 2019 22:19:32 +0200
categories: 
- financieel 
- koersen 
externe_link: "https://www.telegraaf.nl/financieel/826758910/flink-verlies-wall-street-na-uitlatingen-trump"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8cdab3aa-c5e3-11e9-b091-02d1dbdc35d1.jpg"
---

<p class="intro">De Amerikaanse aandelenbeurzen zijn vrijdag met flinke verliezen het weekend ingegaan. Het sentiment op Wall Street kreeg een knauw door een heftige reactie van president Donald Trump op nieuwe Chinese importheffingen op 75 miljard dollar aan Amerikaanse goederen. Volgens de president kunnen Amerikaanse bedrijven maar beter op zoek gaan naar alternatieven voor productie in China.</p> <p>De Dow-Jonesindex eindigde 2,4 procent lager op 25.628,90 punten. De brede S&amp;P 500 daalde 2,6 procent naar 2847,11 punten en techbeurs Nasdaq speelde 3 procent kwijt tot 7751,77 punten.</p><p>De uitlatingen van Trump zijn bij het Amerikaanse bedrijfsleven in het verkeerde keelgat geschoten. Ondernemersorganisatie US Chamber of Commerce verwierp de oproep van de president. De invloedrijke lobbyclub wil niet dat de relatie tussen China en de VS nog verder verslechtert. Het oplaaien van de handelsoorlog tussen beide economische grootmachten zorgde voor hernieuwde druk op bedrijven die gevoelig zijn voor de handelsvete zoals chipfondsen, maar ook automakers als General Motors (GM), Ford Motor en Tesla. De auto-aandelen verloren tot bijna 5 procent.</p><p>Fentanyl</p><p>Trump stelde in zijn tweets tevens dat pakketvervoerders en webwinkels als UPS, Amazon en FedEx alle leveringen van fentanyl vanuit China en andere landen moeten opsporen en tegenhouden. Deze bedrijven gingen tot bijna 4 procent onderuit op de beurs. Verder haalde Trump weer hard uit naar Federal Reserve-baas Jerome Powell. Die hield een belangrijke speech in Jackson Hole.</p><p>Aan het cijferfront was er aandacht voor sportwinkelketen Foot Locker, die met tegenvallende resultaten kwam. Het aandeel Foot Locker ging een kleine 19 procent omlaag. Ook was er overnamenieuws. Zo kondigde speelgoedfabrikant Hasbro (min 8,9 procent) aan voor 4 miljard dollar het Canadese Entertainment One (eOne) over te nemen. Dat bedrijf is vooral bekend als eigenaar van de populaire kinderserie Peppa Pig.</p><p>De euro was na alle nieuwe ontwikkelingen 1,1134 dollar waard, tegen 1,1144 dollar bij het Europese slot eerder op de dag. De prijs van een vat Amerikaanse olie daalde 2,6 procent tot 53,91 dollar. Brentolie werd 1,3 procent goedkoper op 59,14 dollar per vat.</p>
