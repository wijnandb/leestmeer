---
layout: post
title: "Nieuwe interesse voor Real-supermarkten van Metro"
date: Thu, 04 Jul 2019 18:32:15 +0200
categories: 
- financieel 
- koersen 
externe_link: "https://www.telegraaf.nl/financieel/1570328960/nieuwe-interesse-voor-real-supermarkten-van-metro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6af2b404-9e79-11e9-9eee-02c309bc01c1.jpg"
---

<p class="intro">Het Duitse groothandelsbedrijf Metro heeft een nieuw, rivaliserend bod ontvangen op zijn Real-supermarkten. Die staan al enige tijd in de etalage en het groothandelsbedrijf voerde er onderhandelingen over met een consortium onder leiding van vastgoedinvesteerder Redos.</p> <p>Nu toont ook een groep met de Duitse vastgoedinvesteerder X-Bricks en het Nederlandse SCP Group belangstelling. Zij hebben naar eigen zeggen een "significant" hoger bod gedaan op de Real-tak dan Redos, zonder een concreet bedrag te noemen. Het bod van Redos gaf de Real-keten eerder een ondernemingswaarde van zo'n 500 miljoen euro.</p><p>Verder werkt Kaufland, een onderdeel van Lidl-eigenaar Schwarz Group, samen met X-Bricks en SCP als 'exclusieve partner'. Dat is een tegenvaller voor Redos, dat bij een deal een aantal van de 280 Real-filialen wilde verkopen en nu niet kan rekenen op interesse van Kaufland.</p><p>Metro heeft aangegeven dat het contact heeft gehad met X-Bricks, maar nog steeds met Redos tot een akkoord wil komen. Dat zou volgens het bedrijf namelijk in het beste belang zijn van aandeelhouders, Real en werknemers.</p>
