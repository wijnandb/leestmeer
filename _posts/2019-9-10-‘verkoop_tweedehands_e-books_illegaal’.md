---
layout: post
title: "‘Verkoop tweedehands e-books illegaal’"
date: Tue, 10 Sep 2019 12:55:00 +0200
categories: 
- financieel 
- geld 
externe_link: "https://www.telegraaf.nl/financieel/373624314/verkoop-tweedehands-e-books-illegaal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/94f83064-d3c4-11e9-8538-0255c322e81b.jpg"
---

<p class="intro">Het doorverkopen van tweedehands e-books is in strijd met de bescherming van het auteursrecht. Dat heeft de advocaat-generaal van het Europees Hof van Justitie geadviseerd in een Nederlandse zaak. De rechters volgen dergelijke adviezen veelal.</p> <p>Nederlandse uitgevers waren naar de rechter gestapt uit onvrede over de praktijken van het bedrijf Tom Kabinet, dat een internetmarktplaats aanbiedt voor tweedehands e-books. De rechtbank in Den Haag vroeg om raad bij het EU-hof.</p><p>De advocaat-generaal stelt onder meer dat het risico bestaat dat kopers het e-book verder verspreiden tegen een "fractie van de oorspronkelijke prijs", ook als dat eigenlijk niet mag. Het is niet altijd mogelijk om legale kopieën te onderscheiden van illegale.</p><p>Het downloaden van content met eeuwigdurend gebruiksrecht zal gaan verdwijnen, aldus de adviseur, en plaatsmaken voor bijvoorbeeld abonnementen die toegang geven tot een volledige bibliotheek van e-books. Nieuwe vormen van toegang bieden meer inkomsten aan de rechthebbenden en distributeurs en geven gebruikers op flexibelere manier toegang tot veel meer inhoud, is de conclusie.</p>
