---
layout: post
title: "Zeer opvallende naamswijziging Spaanse club"
date: Sun, 30 Jun 2019 11:32:57 +0200
category: sport
externe_link: "https://www.telegraaf.nl/sport/1569268496/zeer-opvallende-naamswijziging-spaanse-club"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5b7ee68a-9b1f-11e9-992d-02d1dbdc35d1.png"
---

<p class="intro">Een Spaanse club uit de vierde divisie heeft zijn naam veranderd in Flat Earth FC (Platte Aarde FC, red). De club heette Mostoles Balompie, maar president Javi Poves heeft de opvallende beslissing genomen om te sympathiseren met de volgers van het ’platte aarde-gedachtegoed’.</p> <p>„We zijn een professionele voetbalclub in de vierde divisie en we zijn geboren om de stemmen te verenigen van miljoenen volgers van de platte aarde-beweging en al die mensen die op zoek zijn naar antwoorden”, luidt het statement van Poves.</p><p>Hij vervolgt: „Voetbal is de meest populaire sport en heeft wereldwijd de meeste impact, dus het creëren van een club gewijd aan deze beweging is de beste manier om dit op een constante manier in de media te krijgen.”</p><p>Flat Earth Society</p><p>Volgens de president is Flat Earth FC de eerste club die geassocieerd wordt met ’een oorzaak en een idee’. „En zonder een specifieke locatie te hebben. Professionele clubs zijn niet onderworpen aan een land, maar ook aan een stad”, aldus een cryptische Poves.</p><p>„Flat Earth FC is de eerste voetbalclub waarvan de aanhangers verenigd zijn door het belangrijkste en dat is een idee.”</p><p>Bij de Flat Earth Society geloven de leden dat de aarde plat is. Ze achten ’alle bewijs van het tegendeel’ - zoals satellietfoto’s van de aarde als een bol - verzinsels van een’ ronde aardse-samenzwering ’georkestreerd door de NASA en andere overheidsinstanties.</p>
