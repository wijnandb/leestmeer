---
layout: post
title: "Van Vleuten tekent voor snelste tijd in proloog Ladies Tour"
date: Tue, 03 Sep 2019 16:33:36 +0200
category: sport
externe_link: "https://nos.nl/l/2300189"
feature_image: "https://nos.nl/data/image/2019/09/03/574692/1008x567.jpg"
---

<p>Annemiek van Vleuten heeft de proloog van de Boels Ladies Tour op haar naam geschreven. De renster van Mitchelton-Scott legde het 3,8 kilometer lange parcours in Sittard als snelste af.</p>
<p>De proloog van de WorldTour-koers vond plaats op het Tom Dumoulin Bike Park, onder de rook van het stadion van Fortuna Sittard.</p>
<p>Van Vleuten ging als laatste van start. De wereldkampioene tijdrijden noteerde een tijd van 5.04. Daarmee was ze zes seconden sneller dan de Duitse Lisa Klein, die tweede werd.</p>
<p>Lucinda Brand werd derde, voor Letizia Paternoster en Lisa Brennauer. Anna van der Breggen zette de zesde tijd neer.</p>
<h2>Van Dijk onderuit</h2>
<p>Ellen van Dijk kwam halverwege haar ronde ten val. De Europees kampioene tijdrijden glipte met haar voet uit het pedaal en vloog van een heuvel een paar meter naar beneden.</p>
<p>Van Dijk kon haar weg zonder kleerscheuren vervolgen, maar finishte wel op flinke achterstand: 6.52.</p>
<p>Morgen gaat de Boels Ladies Tour verder met de eerste etappe. Die voert de rensters van Stramproy naar Weert, over 123 kilometer. </p>
<p>De koers duurt tot en met zondag. Dan is de vijfde en laatste rit, van Nijmegen naar Arnhem.</p>
