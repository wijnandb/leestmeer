---
layout: post
title: "Groen licht voor nieuwe aandelenbeurs in VS"
date: Fri, 10 May 2019 22:06:43 +0200
categories: 
- financieel 
- koersen 
externe_link: "https://www.telegraaf.nl/financieel/3570764/groen-licht-voor-nieuwe-aandelenbeurs-in-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/79c3f8ac-735f-11e9-85b5-0217670beecd.jpg"
---

<p class="intro">Amerikaanse toezichthouders van beurswaakhond SEC hebben hun fiat gegeven voor de komst van een nieuwe aandelenbeurs. Het gaat om een initiatief van investeerder en adviseur van start-ups Eric Ries uit Silicon Valley. Hij wil snelgroeiende technologiebedrijven een alternatief bieden voor de 'traditionele' gang naar Wall Street.</p> <p>Ries vindt het maar niks dat bedrijven en beleggers zich doorgaans sterk richten op het behalen van kortetermijnwinsten. Bij zijn zogeheten Long-Term Stock Exchange, kortweg LTSE, zullen bedrijven juist worden aangemoedigd om te stoppen met bonussen voor kortetermijndoelen. Ook zullen aandeelhouders hier meer stemrecht krijgen naarmate ze hun aandelen langer in bezit hebben.</p><p>Naar verwachting kunnen de eerste ge√Ønteresseerde bedrijven later dit jaar al een verzoek indienen voor een notering bij de nieuwe beurs aan de Amerikaanse westkust. LTSE heeft de komende maanden nog nodig voor onder meer de technische voorbereidingen.</p>
