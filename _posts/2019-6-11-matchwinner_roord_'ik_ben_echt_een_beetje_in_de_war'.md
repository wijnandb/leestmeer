---
layout: post
title: "Matchwinner Roord: 'Ik ben echt een beetje in de war'"
date: Tue, 11 Jun 2019 17:15:03 +0200
category: sport
externe_link: "https://nos.nl/l/2288604"
feature_image: "https://nos.nl/data/image/2019/06/11/556127/1008x567.jpg"
---

<p>De Oranjevrouwen leken in de eerste WK-wedstrijd te blijven steken op 0-0 tegen Nieuw-Zeeland. Totdat invaller Jill Roord in blessuretijd de 1-0 tegen de touwen kopte.</p>
<p>De speelster van Bayern MÃ¼nchen, die komend seizoen voor Arsenal uitkomt, kon haar geluk niet op. "Ik stond al heel lang droog in Oranje en dat ik dan de winnende mag maken, dat is bizar..."</p>
<p>"Ik ben echt een beetje in de war. Dit is waar ik op hoopte. Dat dit dan in de eerste wedstrijd op een WK gebeurt... Dat is heel mooi."</p>
<h2>'Wist het'</h2>
<p>Toen Roord zich klaar maakte om in te vallen, wisten ploeggenoten al genoeg. "Alle spelers op de bank zeiden dat ik ging scoren. Op het moment dat ik de bal zag aankomen, wist ik dat hij erin zou gaan."</p>
<p>Nederland voetbalde in Le Havre wel stroef, zag ook Roord. "We speelden een hele matige wedstrijd. We hebben wel genoeg kansen gehad, maar die gingen er niet in. Dan tikt de tijd door. Iedereen kneep 'm wel."</p>
