---
layout: post
title: "Foto’s: Tourhelden attractie in Boxmeer en Aalst"
date: Mon, 29 Jul 2019 22:00:00 +0200
category: sport
externe_link: "https://www.telegraaf.nl/sport/1235709172/foto-s-tourhelden-attractie-in-boxmeer-en-aalst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/65dce622-b249-11e9-81c2-0218eaf05005.jpg"
---

<p class="intro">Steven Kruijswijk was maandagavond in Boxmeer de topattractie in het eerste criterium na de Ronde van Frankrijk. De wielrenner van Jumbo-Visma, die derde werd in de Tour de France, werd voor de start omringd door wielerfans die met hem op de foto wilden en hem om een handtekening vroegen.</p> <p>Mike Teunissen, winnaar van de eerste Tourrit en geletruidrager, verscheen ook aan de start van de Boxmeerse profronde evenals sprinter Dylan Groenewegen die ook een Touretappe op zijn naam wist te schrijven.</p><p>Teunissen wist het criterium van Boxmeer uiteindelijk op zijn naam te schrijven. De coureur van Jumbo-Visma was de snelste van een kopgroep van drie renners. Wout Poels kwam als tweede over de finish. Kruijswijk eindigde als derde.</p><p>Tourwinnaar Egan Bernal was in België te bewonderen, maar het lukte de Colombiaan niet het criterium van Aalst op zijn naam te schrijven. Dat was een prooi voor Remco Evenepoel. Het jonge Belgische talent troefde in een spurt Bernal en Laurens De Plus af.</p>
