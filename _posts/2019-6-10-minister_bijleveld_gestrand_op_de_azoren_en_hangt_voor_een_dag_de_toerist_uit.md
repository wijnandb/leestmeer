---
layout: post
title: "Minister Bijleveld gestrand op de Azoren en hangt voor een dag de toerist uit"
date: Mon, 10 Jun 2019 19:37:09 +0200
category: politiek
externe_link: "https://nos.nl/l/2288467"
feature_image: "https://nos.nl/data/image/2019/06/10/555946/1008x567.jpg"
---

<p>Minister Bijleveld van Defensie en Commandant der Strijdkrachten Rob Bauer zijn met hun vip-vliegtuig gestrand op de Azoren. Het vliegtuig, de Gulfstream IV van de Koninklijke Luchtmacht, heeft technische problemen.</p>
<p>In Met het Oog op Morgen zei minister Bijleveld dat er bij een tussenlanding een brandlucht werd geconstateerd. "Daardoor was het niet verantwoord om verder te vliegen. We hebben eerst een hotel gezocht. Woensdag vliegen we terug."</p>
<h2>Terug naar Nederland</h2>
<p>Ze waren op weg naar de Bovenwindse Eilanden en Curaçao. Het mankement is zo ernstig dat het hele bezoek aan Sint-Maarten, Saba, Sint-Eustatius en Curaçao is afgeblazen.</p>
<p>Het lukte ook niet om vanaf de Azoren snel door te vliegen naar een van de eilanden: "We hebben gezocht naar een vlucht van het eiland af en de beste mogelijkheid is dan om terug naar Nederland te vliegen. Het is natuurlijk heel jammer dat ons programma op Sint Maarten, Saba en Sint Eustatius niet door kan gaan.""</p>
<p>De Gulfstream IV is uitgerust met extra voorzieningen voor militair gebruik, zoals radio's en navigatieapparatuur. Het is in 1995 overgenomen van een sjeik.</p>
<p>Deze week werd bekend dat het vliegtuig in de verkoop gaat. Defensie overweegt een nieuwe (tweedehands) Gulfstream IV aan te schaffen.</p>
