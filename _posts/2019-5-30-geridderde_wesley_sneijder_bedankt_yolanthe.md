---
layout: post
title: "Geridderde Wesley Sneijder bedankt Yolanthe"
date: Thu, 30 May 2019 14:58:27 +0200
categories: 
- entertainment 
- opinie 
externe_link: "https://www.telegraaf.nl/entertainment/3670224/geridderde-wesley-sneijder-bedankt-yolanthe"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8d86ef1e-8324-11e9-ad27-0217670beecd.jpg"
---

<p class="intro">Wesley Sneijder is geridderd. Hij mag zich nu Ridder in de Orde van Oranje-Nassau noemen. De voormalig aanvoerder van het Nederlands elftal werd donderdag verrast bij de Utrechtse amateurvoetbalclub DHSC op Sportpark Thorbeckelaan. Het sportpark is vanaf donderdag ook vernoemd naar de voetballer. De nieuwe naam: Sportpark Wesley Sneijder.</p> <p>De van oorsprong Utrechtse voetballer kreeg de koninklijke onderscheiding uit handen van de Utrechtse burgemeester Jan van Zanen. Sneijder bedankte nadat hij zijn lintje kreeg meerdere mensen, onder wie ook zijn vrouw Yolanthe Sneijder-Cabau, zo meldt RTV Utrecht.</p><p>Yolanthe en Wesley zijn niet terug bij elkaar, maar er is nog geen sprake van een scheiding.</p><p>Van Zanen noemde Sneijder ’met zijn motivatie, inzet en vechtlust een voorbeeld voor velen. Op het veld, maar zeker ook daarbuiten.’ Sneijder zelf noemt de onderscheiding ’een heel mooie verrassing’. „Ik ben megatrots. Een sportpark dat mijn naam draagt en een koninklijke onderscheiding. Een enorme eer.”</p><p>Het sportcomplex is de thuisbasis van voetbalvereniging DHSC. Deze club ontstond uit onder meer DOS, de club waar Sneijder zijn loopbaan begon.</p>
