---
layout: post
title: "’Verziekte sfeer in top Eindhoven Airport’"
date: Sat, 11 May 2019 09:58:46 +0200
categories: 
- financieel 
- koersen 
externe_link: "https://www.telegraaf.nl/financieel/3571441/verziekte-sfeer-in-top-eindhoven-airport"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9a720428-73c2-11e9-bf65-02c309bc01c1.JPG"
---

<p class="intro">Verziekte verhoudingen in de directie van Eindhoven Airport zijn de afgelopen maanden tot een uitbarsting gekomen, met het vertrek van commercieel directeur Flip Estourgie als uitkomst. Dat meldt het Eindhovens Dagblad.</p> <p>Het aanstaande vertrek van Estourgie is volgens de krant het resultaat van een confrontatie met algemeen directeur Joost Meijs. Meijs zou Estourgie verwijten dat hij niet loyaal is. Hij beschuldigt Estourgie bovendien van diverse woedeaanvallen naar andere werknemers, waardoor het vertrouwen in hem is verdwenen.</p><p>Rechtszaak</p><p>Het ontslag van Estourgie werd vrijdag behandeld door de rechtbank in Eindhoven. De commercieel directeur weerspreekt dat hij niet functioneert en zegt te vermoeden dat hij het slachtoffer is van het gedwongen einde aan de groei van het vliegveld, waar de regio op aanstuurt. De rechtbank doet op 31 mei uitspraak in de ontslagzaak van Estourgie.</p><p>Algemeen directeur Meijs heeft vorige maand overigens zijn vertrek aangekondigd bij Eindhoven Airport. Hij wordt in september de baas van de Queen Beatrix International Airport op Aruba.</p>
