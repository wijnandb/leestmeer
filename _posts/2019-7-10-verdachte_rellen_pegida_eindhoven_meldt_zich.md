---
layout: post
title: "Verdachte rellen Pegida Eindhoven meldt zich"
date: Wed, 10 Jul 2019 11:33:39 +0200
category: binnenland
externe_link: "https://www.telegraaf.nl/nieuws/1403444702/verdachte-rellen-pegida-eindhoven-meldt-zich"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ccebff3c-a2f5-11e9-a7c4-0218eaf05005.JPG"
---

<p class="intro">Een minderjarige jongen heeft zich bij de politie gemeld als verdachte van betrokkenheid bij de rellen op 26 mei in Eindhoven tijdens een demonstratie van Pegida. De jongen is een van de dertien verdachten van wie de politie enkele dagen geleden de foto’s publiceerde. De identiteit van een andere verdachte is bekend, aldus de politie.</p> <p>De publicatie van de foto’s van de dertien volgde op een vergeefse oproep van de politie om zich vrijwillig te melden.</p><p>Anti-islambeweging Pegida demonstreerde op 26 mei bij de Al Fourqaan moskee. Daarbij braken rellen uit. Vanuit een grote groep voornamelijk Turks-Nederlandse jongeren werden stenen gegooid naar de demonstranten en de politie, die noodgedwongen de demonstratie moest afbreken.</p><p>Tijdens de rellen arresteerde de politie al tien verdachten van 14 tot en met 32 jaar, zei een woordvoerster van de politie woensdag. Camerabeelden brachten de politie op het spoor van nog eens dertien verdachten.</p>
