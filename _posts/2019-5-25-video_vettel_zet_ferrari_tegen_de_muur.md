---
layout: post
title: "Video: Vettel zet Ferrari tegen de muur"
date: Sat, 25 May 2019 12:33:37 +0200
categories: 
- entertainment 
- opinie 
externe_link: "https://www.telegraaf.nl/sport/3646353/video-vettel-zet-ferrari-tegen-de-muur"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aeff7738-7edd-11e9-bfde-02d2fb1aa1d7.jpg"
---

<p class="intro">Sebastian Vettel beleefde in de derde vrije training voor de Grand Prix van Monaco een ongelukkig moment. De viervoudig wereldkampioen crashte op het stratencircuit en belandde met zijn bolide tegen de muur.</p> <p>Door het incident kende de vrije training enig oponthoud. De Ferrari van Vettel was echter vrij snel weggetakeld, waardoor de coureurs op het stratencircuit weer op volle snelheid hun weg konden vervolgen. De vrije training van Vettel was wel voorbij. Zijn teamgenoot Charles Leclerc noteerde uiteindelijk wel de snelste tijd. De Fransman hield voor eigen publiek de Mercedessen van Valtteri Bottas en Lewis Hamilton achter zich. Max Verstappen eindigde als vierde.</p><p>Vettel beleeft tot op heden al geen lekker seizoen. In de eerste vijf races kwam hij slechts tot twee podiumplekken en dat was telkens ook nog eens achter de Mercedessen van Lewis Hamilton en Valtteri Bottas. Verder eindigde de Duitser tweemaal op een vierde plek en één keer op een vijfde positie.</p><p>In de strijd om de wereldtitel staat Vettel op een vierde stek achter Max Verstappen, maar nog wel net voor zijn Ferrari-teamgenoot Charles Leclerc. De achterstand op leider Hamilton bedraagt inmiddels al 48 punten.</p><p>Bekijk hier de uitslagen in de vrije trainingen voor de Grand Prix van Monaco. De kwalificatie wordt om 15:00 uur verreden en is via telegraaf.nl live te volgen aan de hand van updates van onze F1-watcher Erik van Haren, die in Monaco ter plekke is.</p>
