---
layout: post
title: "Vrouwenklassiekers Waalse Pijl en Luik-Bastenaken-Luik uit WorldTour"
date: Thu, 16 May 2019 22:30:48 +0200
category: sport
externe_link: "https://nos.nl/l/2285033"
feature_image: "https://nos.nl/data/image/2019/04/28/546583/1008x567.jpg"
---

<p>De wielerwedstrijden Waalse Pijl en Luik-Bastenaken-Luik voor vrouwen staan komend seizoen niet meer op de kalender van de WorldTour. Beide klassiekers voldeden dit jaar niet aan de eisen, die voorschrijven dat een koers minimaal 45 minuten live op televisie te volgen is.</p>
<p>Organisator van de koersen ASO en de Belgische zender RTBF hebben laten weten dat ze volgend jaar ook geen rechtstreekse uitzending gaan verzorgen. Daarop is besloten de koersen van de kalender te halen. </p>
<h2>Nederlands succes</h2>
<p>Anna van der Breggen was dit seizoen voor de vijfde keer op rij de sterkste in de Waalse Pijl. Annemiek van Vleuten bracht Luik-Bastenaken-Luik op haar naam.</p>
<p>In totaal staan er dit jaar 23 wedstrijden op het programma in de WorldTour voor vrouwen. De enige Nederlandse wedstrijd op de kalender, de Amstel Gold Race, was live te volgen bij de NOS.</p>
<p>Kijk hieronder hoe Van der Breggen vorige maand de Waalse Pijl op haar naam schreef: </p>
