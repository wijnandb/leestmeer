---
layout: post
title: "Vermisten en gewonden door explosies in Russische fabriek"
date: Sat, 01 Jun 2019 13:30:37 +0200
category: buitenland
externe_link: "https://www.telegraaf.nl/nieuws/3677384/vermisten-en-gewonden-door-explosies-in-russische-fabriek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/95c74552-8487-11e9-9eef-02c309bc01c1.jpg"
---

<p class="intro">Tientallen mensen zijn gewond geraakt bij verschillende explosies in een munitiefabriek in de Russische stad Dzerzjinsk in Midden-Rusland. Volgens het Russische persbureau Interfax hadden 43 mensen, voornamelijk fabrieksarbeiders en bewoners van naburige huizen, medische hulp nodig. Vier van hen raakten ernstig gewond.</p> <p>In totaal moesten vijftien mensen in het ziekenhuis behandeld worden.</p><p>De autoriteiten hebben de noodtoestand uitgeroepen in de stad met meer dan 200.000 inwoners. Dzerzjinsk ligt ongeveer 400 kilometer ten oosten van Moskou. Volgens de autoriteiten zijn geen doden gevallen. De oorzaak van de explosie is nog onduidelijk. Een nationale commissie onderzoekt of de veiligheidsvoorschriften zijn overtreden.</p><p>De Russische televisie toonde een enorme rookwolk boven de stad. Honderden ramen sneuvelden door de schokgolf die op de explosies volgde.</p><p>De fabriek waar onder meer de springstof TNT wordt geproduceerd, maakt onder andere bommen voor het leger. Vijf gebouwen van de fabriek die dateert van 1953 zouden zijn verwoest.</p>
