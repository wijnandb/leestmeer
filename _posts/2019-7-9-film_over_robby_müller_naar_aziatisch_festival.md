---
layout: post
title: "Film over Robby Müller naar Aziatisch festival"
date: Tue, 09 Jul 2019 23:08:00 +0200
category: entertainment
externe_link: "https://www.telegraaf.nl/entertainment/978449273/film-over-robby-muller-naar-aziatisch-festival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d5b40c8-a28e-11e9-8117-02d1dbdc35d1.jpg"
---

<p class="intro">De documentaire Living the Light, Robby Müller is geselecteerd voor de internationale competitie van het prestigieuze Yamagata International Documentary Film Festival (YIDFF) in Japan. Living the Light is een van de vijftien geselecteerde films, gekozen uit 1428 inzendingen.</p> <p>Dat heeft filminstituut Eye en producent Moondocs dinsdag bekendgemaakt. Het afgelopen jaar heeft de documentaire al een succesvolle festivaltour achter de rug, die startte met de wereldpremière op het filmfestival van Venetië. Daarna volgden vele vertoningen in Europa en Azië.</p><p>Voor haar film Living the Light, Robby Müller kreeg regisseur Claire Pijman toegang tot het privé-archief van Müller met duizenden Hi-8 videodagboeken, foto’s en polaroids die hij maakte tijdens de ruim zeventig speelfilms die hij in zijn loopbaan heeft gedraaid. De film verweeft die beelden met fragmenten uit zijn oeuvre. Jim Jarmusch voegt daar, met muziek die hij speciaal voor de film componeerde, een eigen geluid aan toe.</p><p>Het Yamagata-festival vindt half oktober plaats.</p>
