---
layout: post
title: "Mattie: ’Ik hoop ooit weer een biertje met Wietze te kunnen drinken’"
date: Sat, 31 Aug 2019 09:34:09 +0200
categories: 
- entertainment 
- gossip 
externe_link: "https://www.telegraaf.nl/entertainment/897995592/mattie-ik-hoop-ooit-weer-een-biertje-met-wietze-te-kunnen-drinken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b827d2c0-cbc1-11e9-a0a1-0255c322e81b.jpg"
---

<p class="intro">Mattie Valk heeft zich erbij neergelegd dat hij voor altijd wordt herinnerd aan zijn opmerking dat hij achter de rug om van zijn voormalige vriend Wietze de Jager voor 600.000 euro en een Tesla bij Qmusic bleef. „Het blijft voor altijd aan me kleven. Het zij zo”, zegt de radiomaker in Het Parool.</p> <p>De twee dj’s zouden in 2017 samen overstappen naar Sky Radio maar op het laatste moment bedacht Mattie zich. Voor een verbeterd contract én een auto besloot hij bij Qmusic te blijven, zonder eerst met Wietze te overleggen. Het leidde tot de geruchtmakende breuk tussen het succesvolle radioduo. Die Tesla is er daarna overigens nooit gekomen, benadrukt Mattie. „Kijk hier maar op het parkeerterrein, hij staat er niet. Ik heb er ook nooit eentje gehad, nee.”</p><p>Dik twee jaar na dato vindt Mattie het nog altijd onhandig hoe hij de zaak destijds had aangepakt. „Dat is gewoon zo. Maar ik heb er wel van staan te kijken hoe heftig er wordt gereageerd als je loyaal blijft aan een bedrijf waar je al jaren werkt. Ik heb hier laatst mijn 12,5-jarig jubileum gevierd. Dus als je het over spijt hebt, dat heb ik geen moment gehad over de beslissing om hier te blijven.”</p><p>Mattie en Wietze spreken elkaar sindsdien niet meer. „Maar dat is goed voor nu. Al hoop ik nog steeds dat we ooit weer een biertje kunnen drinken. Maar goed, daarvoor zijn twee partijen nodig.”</p>
