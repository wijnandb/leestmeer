---
layout: post
title: "Groothertog Luxemburg toont medeleven na zware tornado"
date: Sat, 10 Aug 2019 20:34:00 +0200
categories: 
- entertainment 
- royalty 
externe_link: "https://www.telegraaf.nl/entertainment/570325268/groothertog-luxemburg-toont-medeleven-na-zware-tornado"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/30f16cb2-bba9-11e9-a7b1-02d1dbdc35d1.jpg"
---

<p class="intro">Groothertog Henri van Luxemburg heeft zaterdag zijn zomervakantie onderbroken om samen met onder anderen de premier van het land, Xavier Bettel, een kijkje te nemen in het zuidwesten van Luxemburg, dat vrijdagavond door een zware tornado werd getroffen.</p> <p>De groothertog stak de getroffen inwoners van Bascharage, PÃ©tange en Lamadeleine een hart onder de riem. Hij sprak met hulpverleners en bezocht de noodopvang voor de mensen van wie de woning onbewoonbaar werd.</p><p>Door de tornado raakten negentien mensen gewond, van wie er een zich in kritische toestand bevindt. De wind richtte een spoor van vernieling aan over een stuk van vijf tot zeven kilometer. Honderd huizen zijn onbewoonbaar, zo vertelde de regering zaterdag.</p><p>Politie en de brandweer kregen binnen enkele minuten ruim duizend noodmeldingen binnen. De hulpdiensten richtten na het natuurgeweld een crisiscentrum in.</p>
