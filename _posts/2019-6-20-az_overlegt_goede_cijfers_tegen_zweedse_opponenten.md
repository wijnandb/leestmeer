---
layout: post
title: "AZ overlegt goede cijfers tegen Zweedse opponenten"
date: Thu, 20 Jun 2019 08:25:29 +0200
category: sport
externe_link: "https://www.telegraaf.nl/sport/1068413280/az-overlegt-goede-cijfers-tegen-zweedse-opponenten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/083a9070-932a-11e9-802d-0255c322e81b.jpg"
---

<p class="intro">AZ mag niet mopperen na de loting voor de tweede kwalificatieronde van de Europa League. De ploeg van de nieuwe hoofdtrainer Arne Slot werd in Nyon gekoppeld aan het Zweedse BK Häcken, de huidige nummer 5 van de Allsvenskan.</p> <p>AZ, dat voor de loting was geplaatst, begint op 25 juli met een thuiswedstrijd. Op 1 augustus wacht de return in Göteborg, waar Bollklubben Häcken haar thuiswedstrijden afwerkt in de Bravida Arena. Het stadion, dat werd geopend in 2015, heeft een capaciteit van 6.300 toeschouwers.</p><p>De Alkmaarders bewaren goede, recente herinneringen aan Zweedse opponenten. AZ trof tweemaal een Zweedse club en beide keren liep het goed af voor de ploeg van toenmalig trainer Gertjan Verbeek. In 2010 moest IFK Göteborg (2-0 en 0-1) er aan geloven, een jaar later werd Malmö (4-1 en 0-0) geëlimineerd. De deze zomer vertrokken Adam Maher was in dat tweeluik een van de doelpuntenmakers.</p><p>Lindgren</p><p>BK Häcken eindigde het afgelopen seizoen op de vijfde plaats, dezelfde positie die de ploeg van Andreas Alm momenteel na twaalf speelrondes inneemt. De Wespen (de ploeg speelt in het geel-zwart) bemachtigden het Europa League-ticket dankzij het winnen van de Zweedse beker, mede dankzij een goal van de Fin Joona Toivio, voormalig verdediger van AZ. Rasmus Lindgren (34), oud-speler van Ajax en FC Groningen, is captain van BK Häcken.</p>
