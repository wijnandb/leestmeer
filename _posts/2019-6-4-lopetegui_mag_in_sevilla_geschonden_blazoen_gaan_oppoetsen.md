---
layout: post
title: "Lopetegui mag in Sevilla geschonden blazoen gaan oppoetsen"
date: Tue, 04 Jun 2019 11:55:14 +0200
category: sport
externe_link: "https://nos.nl/l/2287560"
feature_image: "https://nos.nl/data/image/2019/06/04/554563/1008x567.jpg"
---

<p>Julen Lopetegui is de nieuwe trainer van Sevilla. De 52-jarige Spanjaard mag bij de nummer zes van afgelopen seizoen in La Liga zijn dubbele kater van vorig jaar gaan wegspoelen.</p>
<p>Lopetegui, die in Sevilla de opvolger is van Joaquin Caparr√≥s, werd daags voor het WK in Rusland ontslagen als bondscoach van de Spaanse nationale ploeg, toen bekend werd dat hij een contract had getekend bij Real Madrid. Weg WK-droom.</p>
<p>Tot overmaat van ramp liep Lopetegui's dienstverband in Madrid uit op een regelrechte deceptie. Na een kleine vijf maanden stuurde Real hem alweer weg, de 'Koninklijke' stond op dat moment negende en had net met liefst 5-1 verloren van aartsrivaal Barcelona.</p>
<p>In Sevilla komt Lopetegui een Nederlander tegen: sinds vorig jaar zomer verdedigt Oranje-international Quincy Promes de clubkleuren van de ambitieuze subtopper.</p>
