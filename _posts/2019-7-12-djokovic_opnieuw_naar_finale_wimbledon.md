---
layout: post
title: "Djokovic opnieuw naar finale Wimbledon"
date: Fri, 12 Jul 2019 17:14:28 +0200
categories: 
- sport 
- tennis 
externe_link: "https://www.telegraaf.nl/sport/50505568/djokovic-opnieuw-naar-finale-wimbledon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f7b644ea-a4bf-11e9-90b7-0218eaf05005.jpg"
---

<p class="intro">Djokovic heeft zich behoorlijk moeten inspannen om de finale van Wimbledon te bereiken.</p> <p>De als eerste geplaatste ServiÃ«r had vier sets nodig om zich te ontdoen van de Spanjaard Roberto Bautista Agut: 6-2, 4-6, 6-3, 6-2.</p><p>Het was de tweede keer dit toernooi dat Djokovic een set verloor. In de derde ronde had hij ook een viersetter nodig om de Pool Hubert Hurkacz uit te schakelen.</p><p>Djokovic had dit jaar al twee keer van Bautista Agut verloren, in Doha en in Miami, en wist zodoende wat hij kon verwachten. De taaie Spanjaard, die Djokovic in de tweede set aan het twijfelen en mopperen bracht, sloeg veel ballen terug waardoor er veel lange slagenwisselingen ontstonden. Het hoogtepunt was een rally van 45 slagen, waarmee Djokovic in de derde set een breakpoint wegwerkte.</p><p>Het bleek een cruciaal moment en sindsdien kwam Djokovic geen moment meer in de problemen. Na ruim twee uur en drie kwartier maakte hij het na een lange game af met een sterke service, die door Bautista Agut in het net werd geslagen. Djokovic won 118 punten en Bautista Agut 102.</p><p>Zondag neemt Djokovic het in de finale op tegen de winnaar van het treffen tussen Rafael Nadal en Roger Federer. Vorig jaar won de nummer 1 van de wereld in de finale van de Zuid-Afrikaan Kevin Anderson.</p><p>Voor Djokovic wordt het al zijn zesde Wimbledonfinale en zijn 25e eindstrijd op een grandslamtoernooi. Hij gaat zondag op voor zijn 16e titel op een grand slam.</p>
