---
layout: post
title: "’Leven lang leren levert schatkist geld op’"
date: Thu, 27 Jun 2019 09:23:47 +0200
categories: 
- entertainment 
- opinie 
externe_link: "https://www.telegraaf.nl/financieel/1840443541/leven-lang-leren-levert-schatkist-geld-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a732243a-98b2-11e9-958f-0217670beecd.jpg"
---

<p class="intro">De invoering van een leerrechten-systeem waarbij alle werkenden en werkzoekenden de kans krijgen zich om- en bij te scholen levert de overheid jaarlijks enkele honderden miljoenen op.</p> <p>Een verdubbeling van het aantal investeringen in een leven lang leren levert de schatkist een bedrag op tussen de €288 en €537 miljoen. Dat blijkt uit een doorrekening van SEO Economisch Onderzoek in opdracht van de MBO Raad, werkgeversorganisaties VNO-NCW en MKB-Nederland en opleidingsinstituut NRTO.</p><p>In het nieuwe systeem moeten leerrechten beschikbaar komen voor alle werkenden en werkzoekenden met minimaal een starkwalificatie en die twee jaar zijn uitgeschreven uit het reguliere onderwijs. Deelnemers moeten verder ouder zijn dan 27 jaar. De leerrechten worden door de overheid gefinancierd en het is aan de werkenden om te bepalen aan welke opleiding die ze willen besteden.</p><p>,,De komende vijftig jaar gaat er zoveel veranderen op de arbeidsmarkt, dat mensen naar buiten moeten kijken en moeten leren”, zegt voorzitter Jacco Vonhof van MKB-Nederland. ,,We zullen het gesprek moeten aangaan met mensen over scholing en ontwikkeling. Wat zijn hun rechten en hoe kunnen ze dat verzilveren.”</p><p>Volgens voorzitter Ton Heerts van de MBO Raad is het van groot belang om de leercultuur te faciliteren. ,,Zeker als we een doorbraak willen forceren. We moeten de publieke en private middelen inzetten en benutten. Daarom roep ik de politiek op in actie te komen. Het land heeft dit nodig.”</p>
