---
layout: post
title: "Bertens heeft acht matchpoints nodig om finale Palermo te halen"
date: Sat, 27 Jul 2019 22:45:41 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/uuiVJqIBQMk/2295422"
feature_image: "https://nos.nl/data/image/2019/07/27/566720/1008x567.jpg"
---

<p>Kiki Bertens heeft voor de dertiende keer in haar carri√®re de eindstrijd bereikt van een WTA-toernooi. In Palermo, waar ze als eerste is geplaatst, won ze in de halve finales met 6-1, 7-5 van Paula Badosa uit Spanje.</p>
<p>Een ronde eerder had Badosa Arantxa Rus nog verslagen, maar tegen Bertens zat een overwinning er geen moment in. Het krachttennis van de Spaanse werd beantwoord met even stevig spel van Bertens.</p>
<p>In de tweede set had de Nederlandse nummer vijf van de wereld het af en toe nog wel even lastig. Ze werd, vooral door slordigheden, twee keer gebroken, maar wist dat wel weer direct te herstellen. Bij een stand van 6-5 had ze op eigen service uiteindelijk acht matchpoints nodig om de zege binnen te halen.</p>
<p>In de finale wacht zondag de als achtste geplaatste Zwitserse Jil Teichmann. Bertens kan in Palermo haar derde titel van het jaar winnen. Eerder won ze al de toernooien van Sint Petersburg en Madrid.</p><img src="http://feeds.feedburner.com/~r/nossporttennis/~4/uuiVJqIBQMk" height="1" width="1" alt=""/>
