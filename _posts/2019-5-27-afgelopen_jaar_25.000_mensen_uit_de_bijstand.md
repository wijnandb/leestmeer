---
layout: post
title: "Afgelopen jaar 25.000 mensen uit de bijstand"
date: Tue, 28 May 2019 00:01:00 +0200
categories: 
- entertainment 
- opinie 
externe_link: "https://www.telegraaf.nl/financieel/3655381/afgelopen-jaar-25-000-mensen-uit-de-bijstand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/86275e7e-808c-11e9-bb93-0255c322e81b.jpg"
---

<p class="intro">Eind maart ontvingen 430.000 Nederlanders een bijstandsuitkering, dat zijn er 25.000 minder dan een jaar eerder. Vooral jongeren tot 27 jaar stroomden uit de bijstand: bijna 7000 van hen hadden geen uitkering meer nodig. Dat is 14% van deze groep.</p> <p>Dat blijkt uit cijfers van het Centraal Bureau voor de Statistiek (CBS). Er stroomden ook 17.000 27- tot 45-jarigen uit de bijstand, dit is een afname van 10% binnen deze groep.</p><p>Bijstandsgerechtigden van 45 en ouder hadden het moeilijker: deze groep kromp met 2000 personen, minder dan 1%. Dit komt onder meer doordat de AOW-leeftijd hoger wordt: oudere bijstandsontvangers moeten langer op hun AOW/pensioen wachten.</p><p>Niet-westers</p><p>Ook veel bijstandsontvangers met een niet-Westerse achtergrond stroomden in de afgelopen 12 maanden uit de uitkering. Van deze groep kregen 12.000 personen minder een uitkering. In 2018 werden er bijvoorbeeld 7400 nieuwe uitkeringen aan SyriÃ«rs verstrekt, maar stroomden 9100 de voorziening juist uit.</p><p>Je kunt de bijstand uitstromen als je een baan vindt, maar ook als je gaat studeren en studiefinanciering aanvraagt, of als je gaat samenwonen met iemand met voldoende inkomen.</p>
