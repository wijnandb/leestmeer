---
layout: post
title: "Schuurs hoopt Ten Hag snel te overtuigen: 'Wil De Ligt opvolgen'"
date: Mon, 15 Jul 2019 08:34:38 +0200
category: sport
externe_link: "https://nos.nl/l/2293552"
feature_image: "https://nos.nl/data/image/2019/07/15/563596/1008x567.jpg"
---

<p>Het wordt bij Ajax een pittige klus om het vertrek van Matthijs de Ligt op te vangen, maar het geeft iemand als Perr Schuurs wel de kans zich in de kijker te spelen.</p>
<p>"Dit zijn voor mij de belangrijkste weken om mezelf bij Ajax te laten zien. Ik hoop dat ik de vervanger van De Ligt word", steekt de Limburger zijn ambities niet onder stoelen of banken.</p>
<h2>Goede voorbereiding</h2>
<p>Schuurs speelde zondag in Oostenrijk, waar Ajax een trainingskamp heeft belegd, 45 minuten mee in het door de Amsterdammers gewonnen oefenduel met Basaksehir (2-1). Hij deed dat onder toeziend oog van technisch directeur Marc Overmars.</p>
<p>"Ik heb een goede voorbereiding gehad en moet nu laten zien dat ik het kan", zegt Schuurs, die vorig jaar veelal voor Jong Ajax uitkwam.</p>
<h2>Speelwijze onder de knie</h2>
<p>"Ik heb denk ik een goed jaar bij Jong Ajax gehad om mezelf te ontwikkelen", zegt Schuurs. Hij denkt daarmee ook het Ajax-systeem onder de knie te hebben gekregen. "Bij Fortuna (Schuurs' vorige club, red.) zakten we vaak in, maar bij Ajax spelen we met druk naar voren. Die speelwijze heb ik moeten leren, maar ik denk dat ik daar al veel stappen in heb gemaakt."</p>
<p>Veel tijd krijgt Schuurs overigens niet om Ajax-trainer Erik ten Hag te overtuigen van zijn kunnen. Naar verluidt willen de Amsterdammers namelijk Mexicaans international Edson Alvarez aantrekken om het gat van De Ligt op te vullen.</p>
