---
layout: post
title: "Een 4-jarige zet je niet op een vastendieet"
date: Fri, 17 May 2019 13:00:00 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/hoe-doe-je-dat-vasten-met-kinderen-ibtihal-weet-het-nog-van-vroeger~b471d0cb/"
feature_image: "https://images3.persgroep.net/rcs/G7qNd0Gafu-73VWeCtrbnDJjH30/diocontent/148227602/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Na mijn recente ­column over de ­ramadan kreeg ik de vraag hoe ik het vasten doe met m’n kinderen. Ik begreep die vraag eerlijk gezegd niet helemaal, want veel opties zijn er niet. Ik vast, de kinderen niet. Het zou erg onaardig zijn om een 4- en een 2-jarige op een vastendieet te zetten, zo vervelend zijn ze ook weer niet. Evenmin moeten ze ineens hun eigen boterhammen smeren of pasta gaan koken. Het is tijdens de ramadan eigenlijk business as usual: zolang ze op hun wenken worden bediend ­interesseert het mijn kinderen geen ene fluit waar ik mee bezig ben. Ik kook gewoon voor ze, schuif bij ze aan en klets tijdens het eten gezellig met ze mee. Ze merken er weinig van. Het belangrijkste verschil is dat ik niet meer fungeer als restjesopvreetdienst voor de halve krentenbollen, appels en mandarijnen die ik gedurende de dag krijg toegeworpen met een verveeld: ‘Ik hoef niet meer.’ Dus tijdens de ramadan loop ik vaak rond met een voorraad half vergane etenswaren in m’n jaszak.
