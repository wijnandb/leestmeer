---
layout: post
title: "Songfestivalorganisatie negeert Noorse klacht"
date: Sat, 18 May 2019 11:33:10 +0200
category: entertainment
externe_link: "https://www.telegraaf.nl/entertainment/3607837/songfestivalorganisatie-negeert-noorse-klacht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f3b77e68-794f-11e9-a042-0218eaf05005.jpg"
---

<p class="intro">KEiiNO, de Noorse songfestivalinzending, krijgt geen herkansing. De Noren wilden hun tweede doorloop, waarbij alle vakjury’s hun punten al geven, overdoen vanwege technische problemen. De European Broadcasting Union (EBU) heeft de Noren echter geen gelijk gegeven.</p> <p>KEiiNO had problemen met het grote achtergrondscherm waarop animaties te zien zijn tijdens de vertolking van Spirit In The Sky, waarin ook de traditionele joikzang verwerkt is. Het scherm viel twee keer uit terwijl de twee zangers en zangeres op het podium stonden, één keer was een cameraman op het grote doek te zien toen het beeld weer terugkwam.</p><p>Noorwegen klaagde, maar kreeg nul op het rekest. Ook een officiële klacht bij de EBU resulteerde niet in de gewenste herkansing, omdat de technische problemen geen invloed zouden hebben gehad op het oordeel van de vakjury’s. „Natuurlijk zijn we teleurgesteld”, zei Stig Karlsen, hoofd van de Noorse delegatie, tegen de Noorse omroep NRK. „We hopen dat dit de jury’s niet negatief heeft beïnvloed.”</p><p>Sterker dan buskruit</p><p>De heren en dame van KEiiNO zelf tillen niet zwaar aan het voorval. „De productie was zo verbaasd dat Tom Hugo de juiste tekst zong dat het te veel voor hen werd”, grapte het trio via een woordvoerder. Naast de problemen met het doek zou de microfoon van Sami-zanger Fred Buljo kuren hebben gehad. „Dat de microfoon van Fred problemen heeft bewijst dat joik sterker is dan buskruit. We kijken ernaar uit zaterdagavond gezien en gehoord te worden door zo’n 200 miljoen mensen.”</p><p>Niet alleen Noorwegen kampte tijdens de belangrijke tweede doorloop met technische problemen. Ook voor de Nederlander Duncan Laurence verliep niet alles vlekkeloos. Zijn befaamde lichtbal, beroemd geworden dankzij ballengate, ging een seconde te laat aan. Desondanks leverde Duncan een solide uitvoering van Arcade af.</p>
