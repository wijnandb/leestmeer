---
layout: post
title: "Het Openbaar Ministerie neemt het op tegen de Poppenspeler én Vladimir Poetin"
date: Wed, 19 Jun 2019 20:32:00 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/het-openbaar-ministerie-neemt-het-op-tegen-de-poppenspeler-en-vladimir-poetin~bbfee36d/"
feature_image: "https://images1.persgroep.net/rcs/LpNejUtbNwN1l5KVPVVA88RqVlw/diocontent/128080071/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Op 9 maart 2020 begint in de beveiligde rechtbank bij Schiphol de rechtszaak tegen vier mannen – drie Russen en een Oekraïner – die worden verdacht van betrokkenheid bij het neerhalen van de MH17, op 17 juli 2014. Hun wordt moord op 298 mensen ten laste gelegd. Het dreigt een surrealistisch proces te worden: de verdachten zullen niet komen opdagen. Voor de nabestaanden van de slachtoffers, onder wie 194 Nederlanders, is het een proces waarin de waarheid achter de ramp die hen heeft getroffen boven water moet ­komen. De waarheid kan wreed zijn, maar ook een troost.
