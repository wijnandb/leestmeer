---
layout: post
title: "Bestuur VEON officieel uitgebreid"
date: Tue, 18 Jun 2019 14:17:17 +0200
categories: 
- financieel 
- koersen 
externe_link: "https://www.telegraaf.nl/financieel/1362975454/bestuur-veon-officieel-uitgebreid"
---

<p class="intro">Het bestuur van telecomconcern VEON is officieel uitgebreid naar twaalf leden. Aandeelhouders gingen akkoord met de benoeming van Muhterem Kaan Terzioğlu als extra lid naast de zittende elf leden. Ook gingen aandeelhouders akkoord met de herbenoeming van accountant PwC.</p> <p>Terzioğlu was van april 2015 tot maart dit jaar de topman van Turkcell. Hij heeft volgens VEON aanzienlijke ervaring in de mobiele telecommunicatie en de Euraziatische markt.</p><p>Met zijn benoeming bestaat het bestuur nu uit twaalf leden, te weten topvrouw Ursula Burns, Guillaume Bacuvier, Osama Bedier, Mikhail Fridman, Gennady Gazin, Andrei Gusev, Gunnar Holt, Julian Horn-Smith, Robert Jan van de Kraats, Guy Laurenc, Alexander Pertsovsky en dus Terzioğlu.</p>
