---
layout: post
title: "FC Twente versterkt zich met verdediger Verhaegh"
date: Wed, 05 Jun 2019 23:39:33 +0200
category: sport
externe_link: "https://nos.nl/l/2287803"
feature_image: "https://nos.nl/data/image/2019/06/05/554885/1008x567.jpg"
---

<p>FC Twente heeft zich versterkt met de 35-jarige verdediger Paul Verhaegh. De drievoudig international komt over van VfL Wolfsburg en tekent voor een jaar bij de gepromoveerde Enschedese club.</p>
<p>"Na bijna tien jaar in Duitsland te hebben gespeeld, wilde ik graag terug naar Nederland", zegt Verhaegh op de site van de club. "FC Twente is een mooie club met een indrukwekkende supportersschare. Bij het eerste gesprek dat ik had, was het gevoel direct goed en was ik ervan overtuigd dat dit de beste keuze is voor mij."</p>
<h2>Verhaegh in topconditie</h2>
<p>Technisch directeur Ted van Leeuwen van FC Twente kent Verhaegh uit de tijd dat hij en de verdediger bij AGOVV actief waren. "Hij mag 35 zijn, maar hij ziet er strakker en gespierder uit dan vijftien jaar geleden toen ik hem voor het eerst contracteerde."</p>
<p>Verhaegh kende een goed eerste seizoen bij Wolfsburg, maar belandde afgelopen seizoen op een zijspoor. Hij speelde slechts drie wedstrijden en in april werd zijn aflopende contract per direct ontbonden na een intern incident.</p>
