---
layout: post
title: "Gerbrands: ’PSV moet op weg naar derde ster’"
date: Tue, 18 Jun 2019 13:03:38 +0200
category: sport
externe_link: "https://www.telegraaf.nl/sport/1276960244/gerbrands-psv-moet-op-weg-naar-derde-ster"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d09f0398-91b8-11e9-ad23-0218eaf05005.jpg"
---

<p class="intro">PSV moet over vier jaar bij de beste 32 clubs van Europa horen. Dat is volgens de club cruciaal met het oog op de verdere toekomst.</p> <p>„Dat heeft te maken met de Champions League tegen die tijd. In 2023 worden er allerlei keuzes gemaakt. Als je dan bij de eerste 32 clubs op de ranglijst zit, heb je grote kans dat je in de Champions League komt”, aldus algemeen directeur Toon Gerbrands dinsdag op sportcomplex De Herdgang, waar hij de toekomstvisie van PSV (’Visie 2030’) presenteerde.</p><p>„Dat doen wij altijd op onze eigen manier. We lopen er niet elke dag mee te koop, maar de helft van de landstitels in de 21e eeuw zijn door ons gewonnen. Wij moeten als club op weg naar de derde ster op ons shirt. We hebben niet alles met geld kunnen winnen, maar door onze eigen keuzes en ons eigen beleid.”</p><p>Alle zeilen bijzetten</p><p>Het verschil met de topclubs in Europa is groot en wordt alleen maar groter, aldus Gerbrands. „We hebben ons er al lang bij neergelegd dat we dat verschil niet meer gaan overbruggen. Zelfs als wij ons budget zouden verdubbelen, ben je nog niet in de buurt van de grootste clubs. Die top-16 gaan wij niet aanvallen. Daar onder zitten onze kansen, in de subtop. We moeten proberen daar terecht te gaan komen. Voor een Nederlandse club zou dat mogelijk moeten zijn. We moeten daarvoor wel alle zeilen bijzetten.”</p>
