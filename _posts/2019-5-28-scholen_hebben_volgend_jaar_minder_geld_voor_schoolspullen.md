---
layout: post
title: "Scholen hebben volgend jaar minder geld voor schoolspullen"
date: Tue, 28 May 2019 10:56:25 +0200
category: nieuws
externe_link: "https://nos.nl/l/2286650"
feature_image: "https://nos.nl/data/image/2018/03/19/460403/1008x567.jpg"
---

<p>Scholen hebben volgend jaar 115 miljoen euro minder te besteden aan gebouwen, schriften en tafels. Het ministerie van Onderwijs bevestigt een bericht hierover van De Telegraaf. Reden is dat zich meer studenten hebben aangemeld voor het hoger onderwijs dan verwacht.</p>
<p>Het ministerie schat elk jaar in hoeveel scholieren de overstap gaan maken naar een hogeschool of universiteit. Als dat er uiteindelijk meer worden, dan ontstaat er een gat op de begroting van Onderwijs waardoor er minder geld is voor het hele onderwijs, dus inclusief basisonderwijs en voortgezet onderwijs. Dat is vaker gebeurd.</p>
<p>Het gat dat dit studiejaar is ontstaan, wordt opgevuld door een deel van het budget niet aan te passen aan de inflatie. Het gaat om het potje 'loon en prijsindicatie'. Er is voor gekozen om de lonen van leraren buiten schot te laten. Dat betekent dat er 115 miljoen minder kan worden uitgegeven aan schoolspullen.</p>
