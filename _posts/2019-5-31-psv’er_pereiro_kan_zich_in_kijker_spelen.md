---
layout: post
title: "PSV’er Pereiro kan zich in kijker spelen"
date: Fri, 31 May 2019 09:02:06 +0200
category: sport
externe_link: "https://www.telegraaf.nl/sport/3672107/psv-er-pereiro-kan-zich-in-kijker-spelen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/001571ac-8372-11e9-a110-0218eaf05005.jpg"
---

<p class="intro">PSV begint de voorbereiding op het nieuwe seizoen zonder Gastón Pereiro. De 23-jarige middenvelder doet in de zomer met Uruguay mee aan de Copa América. Bondscoach Oscar Tabárez heeft Pereiro opgenomen in zijn selectie van 23 spelers voor het toernooi in Brazilië.</p> <p>PSV start over een kleine drie weken met de voorbereiding. Trainer Mark van Bommel gaat met zijn selectie eerst toewerken naar de voorrondes van de Champions League. PSV begint op 23 of 24 juli in de tweede voorronde. De Copa América is van 14 juni tot en met 7 juli. Uruguay zit in de groep bij Ecuador, Japan en Chili.</p><p>Luis Suárez behoort ook tot de Uruguayaanse selectie, hoewel de spits van FC Barcelona nu nog herstellende is van een operatie aan zijn knie. Tabárez doet ook weer een beroep op vertrouwde namen als Diego Godin, José Maria Giménez, Martin Cáceres, Rodrigo Bentancur, Edinson Cavani en oud-Ajacied Nicolás Lodeiro.</p>
