---
layout: post
title: "Dode en gewonde in drugspand woonwijk Rotterdam"
date: Sun, 25 Aug 2019 16:15:07 +0200
category: nieuws
externe_link: "https://nos.nl/l/2298924"
feature_image: "https://nos.nl/data/image/2019/08/25/572494/1008x567.jpg"
---

<p>In een woning in Rotterdam zijn een dode en een gewonde man gevonden. In het pand was vermoedelijk een verpakkingscentrum voor drugs. De dode was een man van ongeveer dertig jaar, de gewonde is een man van 55.</p>
<p>De dode man was vanochtend als vermist opgegeven. Een bekende vermoedde dat hij in een appartementencomplex aan de Louise de Colignylaan in Kralingen zou zitten. Toen ze daar aankwam, trof ze zijn lichaam aan, samen met een andere man die bewusteloos was. Deze man is naar het ziekenhuis gebracht en aangehouden.</p>
<p>De politie vond in de woning een verpakkingscentrum en zo'n honderd kilo drugs. Het gaat om synthetische drugs, maar wat precies is nog niet duidelijk. </p>
<p>Eerder vermoedde de politie dat de twee onwel waren geworden van chemische dampen, maar dat blijkt na onderzoek onwaarschijnlijk. Nu denkt de politie dat de mannen te veel drugs hebben genomen.</p>
