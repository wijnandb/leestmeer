---
layout: post
title: "Jennifer Lopez plots in het donker door stroomstoring New York"
date: Sun, 14 Jul 2019 11:50:00 +0200
category: entertainment
externe_link: "https://www.telegraaf.nl/entertainment/1919128094/jennifer-lopez-plots-in-het-donker-door-stroomstoring-new-york"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ef7cb98-a61e-11e9-9ef9-0255c322e81b.jpg"
---

<p class="intro">UPDATE - Zangeres Jennifer Lopez moest haar optreden zaterdagavond in New York vrij snel afbreken vanwege een grote stroomstoring in de stad. Zij trad op in Madison Square Garden, maar dat werd na drie nummers ontruimd.</p> <p>De fameuze concerthal kon terugvallen op noodverlichting, waardoor paniek uitbleef. De zangeres liet na afloop via sociale media weten dat ze het concert zo snel mogelijk wil inhalen. Later op de dag kondigt ze aan dat de show voor maandagavond gepland staat. De snelle actie van de zangeres levert haar veel applaus op van haar fans.</p><p>Ook Times Square, dat normaal verlicht wordt door grote reclameborden, was enkele uren grotendeels donker. Op Broadway zijn voorstellingen niet doorgegaan.</p><p>Concertzaal Carnegie Hall werd eveneens ontruimd. Het koor dat daar optrad maakte er vervolgens maar het beste van door de voorstelling min of meer op straat voort te zetten.</p><p>Op sociale media zijn beelden verschenen van het moment dat de stroom bij het concert van Lopez uitvalt.</p>
