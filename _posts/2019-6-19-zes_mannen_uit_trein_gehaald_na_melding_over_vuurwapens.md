---
layout: post
title: "Zes mannen uit trein gehaald na melding over vuurwapens"
date: Wed, 19 Jun 2019 18:44:27 +0200
category: binnenland
externe_link: "http://feeds.nos.nl/~r/nosnieuwsbinnenland/~3/HqgmuTA_Zr4/2289743"
feature_image: "https://nos.nl/data/image/2019/06/19/557718/1008x567.jpg"
---

<p>De politie heeft bij station Enschede zes mannen uit de trein uit Duitsland gehaald die vuurwapens bij zich zouden hebben. Er was een melding binnengekomen van een reiziger die zei dat hij door de groep was bedreigd.</p>
<p>De politie liet de trein op enige afstand van het perron tot stilstand komen en zette een gedeelte van het station af. In de trein werden geen wapens gevonden. Omdat er volgens de politie wel degelijk sprake was van dreiging zijn de zes mannen aangehouden. Over hun identiteit zegt de politie niets.</p>
<p>In de metro in Rotterdam is een gewapende man aangehouden. Een medereiziger zag dat hij een vuurwapen in zijn broekband had en waarschuwde RET-medewerkers. Die seinden de politie in.</p>
<p>Op het metrostation in Ommoord gooide de verdachte het vuurwapen in de bosjes. Toen hij werd gefouilleerd vond de politie ook een mes. </p>
<p>Omdat de verdachte volgens de politie "te grazen werd genomen" door een politiehond, is hij naar het ziekenhuis gebracht.</p><img src="http://feeds.feedburner.com/~r/nosnieuwsbinnenland/~4/HqgmuTA_Zr4" height="1" width="1" alt=""/>
