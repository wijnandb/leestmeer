---
layout: post
title: "OM eist drie keer levenslang voor liquidaties"
date: Mon, 27 May 2019 13:50:00 +0200
categories: 
- entertainment 
- opinie 
externe_link: "https://www.telegraaf.nl/nieuws/3651402/om-eist-drie-keer-levenslang-voor-liquidaties"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8eaf097c-8076-11e9-b9cc-0217670beecd.jpg"
---

<p class="intro">Het Openbaar Ministerie (OM) heeft maandag tegen de 28-jarige Omar L., de 25-jarige Hicham M. en de 29-jarige Mohamed H. een levenslange gevangenisstraf geëist, wegens hun betrokkenheid bij twee liquidaties en drie pogingen daartoe.</p> <p>Onze rechtbankverslaggeefster Saskia Belleman is live aanwezig in de rechtbank. Haar tweets lees je onderaan dit bericht. </p><p>L. is volgens het OM de opdrachtgever geweest, en M. zou bij de twee voltooide liquidaties als schutter zijn opgetreden. H. was betrokken bij een van de liquidaties en bij een poging. De dodelijke slachtoffers waren de criminelen Eaneas Lomp en Chahid Yakhlaf. Beiden werden in 2015 doodgeschoten.</p><p>Volgens het OM zijn de verdachten „volstrekt gewetenloos” opgetreden en werkte Omar L. „een dodenlijst” af.</p><p>Hoofdverdachte in het proces is Omar L. (28), die justitie als opdrachtgever van het dodelijke geweld beschouwt. Zijn broer Youssef was een van de twee slachtoffers van de schietpartij in de Amsterdamse Staatsliedenbuurt, in december 2012. Deze dubbele liquidatie heeft een ongekende geweldsgolf op gang gebracht tussen rivaliserende criminele groeperingen, waarbij ettelijke doden zijn gevallen.</p><p>L. wijst alle beschuldigingen van de hand. Een eis tot levenslange gevangenisstraf lijkt in L.’s geval onontkoombaar. Hetzelfde geldt voor Hicham M. (25). Hij zou als ’hitman’ voor L. zijn opgetreden en de dood van zowel Lomp als Yakhlaf op zijn geweten hebben. Ook M. ontkent en doet er voor het overige het zwijgen toe.</p><p>Lomp werd op 7 november 2015 in Krommenie doodgeschoten. Yakhlaf werd op oudejaarsdag 2015 geliquideerd in Kerkdriel. Zijn broer raakte zwaargewond.</p>
