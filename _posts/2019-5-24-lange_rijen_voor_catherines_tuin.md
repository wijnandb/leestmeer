---
layout: post
title: "Lange rijen voor Catherines tuin"
date: Fri, 24 May 2019 15:31:53 +0200
categories: 
- entertainment 
- royalty 
externe_link: "https://www.telegraaf.nl/entertainment/3643360/lange-rijen-voor-catherines-tuin"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/50f439ae-7e28-11e9-82fa-02d1dbdc35d1.jpg"
---

<p class="intro">Wie de tuin van Catherine wil zien moet veel geduld hebben. Bij de 'Back to Nature Garden', een ontwerp van de hertogin van Cambridge, op de Chelsea Flower Show staan dag na dag lange rijen, melden Britse media.</p> <p>Ook de kinderen van Catherine en prins William zijn naar verluidt dol op de tuin. Prins George en zijn zusje prinses Charlotte wilden graag nog een keer schommelen, klimmen naar de boomhut en in de wilgenhut kruipen. Eerder deze week brachten de twee, met moeder Catherine, daarom nogmaals een bezoek aan de Chelsea Flower Show, voordat de bezoekers naar binnen mochten. De kinderen mochten zondag, een dag voor de officiÃ«le opening van de bloemen- en plantententoonstelling, ook al spelen in hun moeders tuin.</p><p>Catherine is veel te vinden in haar tuin. Zo spotten Britse royaltyverslaggevers de hertogin al meermaals terwijl ze 'haar' planten water gaf. Volgens Richard Palmer van de Daily Express heeft Catherine haar creatie sinds woensdag al zeker negen keer bezocht.</p><p>Ook koningin Elizabeth heeft Catherine's tuin al bewonderd. De Queen maakte maandag een wandelingetje door de 'Back to Nature Garden' tijdens haar bezoek aan de Chelsea Flower Show.</p>
