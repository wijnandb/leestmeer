---
layout: post
title: "Wawrinka dwingt na vijf uur durend tennisgevecht Tsitsipas tot overgave"
date: Sun, 02 Jun 2019 19:59:29 +0200
category: sport
externe_link: "https://nos.nl/l/2287354"
feature_image: "https://nos.nl/data/image/2019/06/02/554252/1008x567.jpg"
---

<p>In navolging van Rafael Nadal en Roger Federer heeft ook Stan Wawrinka zich geplaatst voor de kwartfinales van Roland Garros. Bij hem ging het echter niet zo makkelijk als bij die andere twee.</p>
<p>Wawrinka rekende in een bijzonder hoogstaand en meeslepend gevecht van ruim vijf uur af met de Griek Stefanos Tsitsipas: 7-6 (6), 5-7, 6-4, 3-6, 8-6.</p>
<p>Beide spelers zijn gezegend met een prachtige enkelhandige backhand en vochten daarmee de ene na de andere rally uit. Vooral de tweede set was om de vingers bij af te likken.</p>
<p>Wawrinka, winnaar in Parijs in 2015 en finalist in 2017, kwam in het tweede bedrijf twee keer terug van een break achterstand en bij 4-5 werkte hij vijf setpoints weg. Maar bij 5-6 capituleerde hij op het zesde.</p>
<h2>Duel eindigt met bal op zijkant lijn</h2>
<p>De Zwitser werkte in totaal liefst 22 van 27 breakpoints weg, waarvan 8 in de vijfde set en 3 bij 5-5. Zelf kreeg hij twee breekkansen, bij 7-6, en met een bal op de zijkant van de lijn sloeg hij op bij de tweede mogelijkheid toe.</p>
<p>Wawrinka speelt in de volgende ronde tegen zijn landgenoot Roger Federer. Nadal treft de winnaar van het duel tussen Kei Nishikori en Benoit Paire.</p>
