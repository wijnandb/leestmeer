---
layout: post
title: "Rusland laat eerste van krachtige nieuwe atoomijsbrekers te water"
date: Sat, 25 May 2019 18:15:51 +0200
category: buitenland
externe_link: "http://feeds.nos.nl/~r/nosnieuwsbuitenland/~3/8XKpvCSNgls/2286269"
feature_image: "https://nos.nl/data/image/2019/05/25/552473/1008x567.jpg"
---

<p>In Sint-Petersburg is de eerste in een nieuwe reeks van Russische atoomijsbrekers te water gelaten. Als de 'Ural' is afgebouwd is het de grootste en sterkste ijsbreker ter wereld. Het schip kan door 3 meter dik ijs breken en wordt vanaf 2022 in gebruik genomen.</p>
<p>Naast de Ural bouwen de Russen nog twee andere nieuwe atoomijsbrekers: de Arctic en de de Sibir. Rusland wil het Noordpoolgebied commercieel exploiteren. Dat is mogelijk doordat het steeds warmer wordt en het ijs in het gebied smelt.</p>
<p>Met de Ural en de twee zusterschepen willen de Russen straks de Noordelijke Zeeroute het hele jaar open te houden voor schepen. Dat is aantrekkelijk voor bedrijven omdat het aanzienlijk korter is dan de route via AziÃ«.</p>
<p>Als het aan Moskou ligt, blijft het niet bij deze drie ijsbrekers. In 2035 wil het land 13 zware ijsbrekers gebouwd hebben, waarvan 9 aangedreven door kernreactoren. Dat is mede ingegeven doordat in de zeebodem rond het Noordpoolgebied veel olie en gas zit waar ook andere landen op azen.</p><img src="http://feeds.feedburner.com/~r/nosnieuwsbuitenland/~4/8XKpvCSNgls" height="1" width="1" alt=""/>
