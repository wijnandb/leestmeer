---
layout: post
title: "Olcay Gulsen voelde zich slecht en teleurgesteld na ’karaktermoord’"
date: Wed, 08 May 2019 19:31:58 +0200
categories: 
- entertainment 
- gossip 
externe_link: "https://www.telegraaf.nl/entertainment/3558338/olcay-gulsen-voelde-zich-slecht-en-teleurgesteld-na-karaktermoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1cdaf66e-722d-11e9-bf6e-02d1dbdc35d1.jpg"
---

<p class="intro">Olcay Gulsen heeft voor het eerst gereageerd op alle ophef die ontstond na een artikel met anonieme bronnen over SuperTrash waarin beweerd werd dat zij dubieuze acties zou hebben ondernomen vlak voor het faillissement.</p> <p>Het verhaal kreeg een staartje nadat er ruzie ontstond in de studio van RTL Boulevard tussen Peter R. de Vries en Mark Koster. Olcay is deskundige bij het programma, maar juist die dag werd bekend dat ze naar Talpa overstapt. De discussie loopt zo hoog op dat de misdaadverslaggever zelfs spreekt van karaktermoord.</p><p>Olcay laat nu weten aan RTL Boulevard: „Ik werd natuurlijk afgelopen vrijdag ongewild geroast tijdens de uitzending op basis van anonieme bronnen. Ik heb een heel naar faillissement achter de rug, en iedereen die daar ooit mee te maken heeft gehad weet hoe vreselijk dat is. Voor iedereen die daarbij betrokken is. Ik heb keihard gewerkt en altijd naar eer en geweten gehandeld. Dus ik zie dan ook het onderzoek van de curator met veel vertrouwen tegemoet.”</p><p>Daarnaast zegt ze zich „heel slecht en ook teleurgesteld” gevoeld te hebben. „Maar ik wilde ook niet dat het overschaduwt wat ik allemaal heb gedaan de afgelopen jaren. RTL zit gewoon in mijn hart en daarom vond ik het ook een beetje karaktermoord.”</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
