---
layout: post
title: "Schippers loopt ook Diamond League in Monaco"
date: Wed, 15 May 2019 16:51:16 +0200
categories: 
- entertainment 
- opinie 
externe_link: "https://www.telegraaf.nl/sport/3592496/schippers-loopt-ook-diamond-league-in-monaco"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f77eafb6-7720-11e9-9953-0217670beecd.jpg"
---

<p class="intro">Dafne Schippers doet mee aan de Diamond League in Monaco op 12 juli.</p> <p>De Utrechtse loopt dan de 200 meter, de afstand waarop ze in 2015 en 2017 wereldkampioen werd. Schippers bevestigde eerder al haar deelname aan de 100 meter bij de Diamond League-wedstrijd in Lausanne, die een week eerder staat gepland.</p><p>In Monaco krijgt Schippers concurrentie van de Ivoriaanse Marie-Jos√©e Ta Lou en Shaunae Miller-Uibo van de Bahama's. Ta Lou pakte het zilver in Londen 2017 toen Schippers naar WK-goud snelde. Miller-Uibo pakte destijds de bronzen plak en is olympisch kampioene op de 400 meter.</p><p>Op 21 juli loopt Schippers nog de 100 meter bij de Diamond League in Londen.</p><p>Schippers opent haar seizoen op 25 mei in het Vlaamse Oordegem en komt op 9 juni in actie op de FBK Games in Hengelo. Ze stemt haar seizoen af op de WK in Doha (27 september - 6 oktober), waar ze haar wereldtitel op de 200 meter wil prolongeren.</p>
