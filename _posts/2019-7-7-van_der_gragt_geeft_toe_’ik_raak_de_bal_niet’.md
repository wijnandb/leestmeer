---
layout: post
title: "Van der Gragt geeft toe: ’Ik raak de bal niet’"
date: Sun, 07 Jul 2019 19:43:29 +0200
category: sport
externe_link: "https://www.telegraaf.nl/sport/1173256286/van-der-gragt-geeft-toe-ik-raak-de-bal-niet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c3668046-a0ec-11e9-b258-02d2fb1aa1d7.jpg"
---

<p class="intro">„Ik raak de bal ook niet”, was Stefanie van der Gragt eerlijk na het zien van de beelden van haar overtreding in het strafschopgebied op Alex Morgan.</p> <p>De videoarbiters riepen scheidsrechter Stéphanie Frappart naar de kant, omdat de Nederlandse verdedigster de bal miste en Morgan op het lichaam raakte. Na raadpleging van de VAR kreeg de VS een penalty die feilloos werd ingeschoten door Megan Rapinoe.</p><p>„Misschien wat makkelijk gegeven, maar ik raak haar wel. Een slimmigheidje’, zo noemde Van der Gragt tegenover de NOS de ietwat overdreven valpartij van Morgan.</p><p>„We hebben de eerste helft supersterk gespeeld, we hielden die 0-0 mooi vast. In de tweede helft hebben we het ook niet slecht gedaan. Maar ja, toen kwam dat penaltymoment”, zegt de centrale verdedigster van de Nederlandse voetbalsters.</p><p>„De bal viel achter me. Ik wilde ’m wegschieten, maar toen kwam zij precies voor me langs. Ik had haar niet gezien. Ik raakte haar lichtjes, maar wat ze deed is slim”, zei Van der Gragt, precies op het moment dat juist Morgan voorlangs liep in de mixed-zone van het Parc OL.</p><p>„De scheidsrechter gaf eerst een hoekschop, maar ja, je weet dat de VAR er ook naar gaat kijken”, aldus Van der Gragt. „En als zij zeggen dat het een penalty is, dan kan je daar niets meer aan veranderen. Dan is het kop omhoog en verder gaan. Helaas staan we nu met lege handen. Vanavond of morgen zal het besef komen dat we heel trots mogen zijn op wat we hier hebben neergezet. Maar nu zijn we super teleurgesteld.”</p>
