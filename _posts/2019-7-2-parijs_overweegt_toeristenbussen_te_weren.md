---
layout: post
title: "Parijs overweegt toeristenbussen te weren"
date: Tue, 02 Jul 2019 18:39:05 +0200
category: buitenland
externe_link: "https://www.telegraaf.nl/nieuws/1658012274/parijs-overweegt-toeristenbussen-te-weren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f65c0efc-9ce7-11e9-a2e8-0217670beecd.jpg"
---

<p class="intro">Parijs wil toeristenbussen uit het centrum gaan weren. Volgens locoburgemeester Emmanuel Grégoire heerst er „een anarchie van bussen” in de stad en dat moet afgelopen zijn. Dagelijks rijden talrijke bussen het centrum in, beladen met toeristen die de Franse hoofdstad bezoeken. Maar er rijden ook een heleboel bussen voor rondritten door de stad, vaak dubbeldekkers.</p> <p>Volgens Grégoire moeten er nog nieuwe regels komen en zal de stad parkeerterreinen voor autobussen buiten het centrum aanleggen. Hij hoopt dat de toeristen dan meer gaan wandelen en fietsen. Afgelopen jaar kwam er een recordaantal toeristen naar Parijs, 50 miljoen. De rellen in de laatste twee maanden van het jaar als gevolg van de protestbeweging van de ’gele hesjes’ hebben het record niet tegengehouden.</p>
