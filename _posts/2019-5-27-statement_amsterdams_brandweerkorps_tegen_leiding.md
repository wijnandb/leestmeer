---
layout: post
title: "Statement Amsterdams brandweerkorps tegen leiding"
date: Mon, 27 May 2019 08:55:19 +0200
categories: 
- entertainment 
- opinie 
externe_link: "https://www.telegraaf.nl/nieuws/3651693/statement-amsterdams-brandweerkorps-tegen-leiding"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7ec228a2-804c-11e9-b87a-02c309bc01c1.jpg"
---

<p class="intro">Brandweerlieden van de kazerne Willem in Amsterdam-Oost hebben hun afkeur voor de korpsleiding openbaar gemaakt. Er werd in alle vroegte een spandoek voor de kazerne opgehangen met de tekst dat de korpsleiding de zwakste schakel is.</p> <p>Ongeveer 400 van de bijna 500 professionele spuitgasten van het Amsterdamse korps zegden onlangs via een petitie het vertrouwen op in de korpsleiding. Daar is verder niks mee gedaan. Ook politiek niet. De brandweerlieden blijven de komende weken op verschillende manieren hun onvrede uiten.</p><p>Het conflict ligt vooral in de dubbele moraal die momenteel binnen het korps heerst. De werkvloer wordt aangepakt, omdat er sprake zou zijn van een groot integriteitsprobleem. Er zou sprake zijn van te veel eigenrichting. Maar terwijl er tientallen waarschuwingen, schorsingen en zelfs enkele ontslagen zijn gevallen, blijkt de korpsleiding zelf ook niet onberispelijk. Zo blijkt commandant Leen Schaap in zijn eerdere loopbaan als politieagent zonder te betalen zakelijke concertkaartjes hebben aangenomen van een collega en zou hij diezelfde collega een onderhandse lening hebben verschaft. Zaken die hij niet meldde. De commandant heeft zelf ook berispingen achter zijn naam, maar deze hebben verder geen consequenties.</p>
