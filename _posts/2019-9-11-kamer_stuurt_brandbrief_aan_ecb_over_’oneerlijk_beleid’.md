---
layout: post
title: "Kamer stuurt brandbrief aan ECB over ’oneerlijk beleid’"
date: Wed, 11 Sep 2019 17:55:41 +0200
categories: 
- entertainment 
- opinie 
externe_link: "https://www.telegraaf.nl/nieuws/620486709/kamer-stuurt-brandbrief-aan-ecb-over-oneerlijk-beleid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9b34bdf6-d4ac-11e9-9a37-02c309bc01c1.jpg"
aantal: 175
unieke: 121
bron: De Telegraaf
---

<p class="intro">De Tweede Kamer heeft een brief aan de Europese Centrale Bank (ECB) geschreven omdat ons parlement het voorgenomen beleid oneerlijk vindt. Er wordt geprotesteerd tegen een maatregel die onze pensioenfondsen benadeelt.</p> <p>Kamervoorzitter Khadija Arib heeft een brief gestuurd richting Frankfurt over de zorgen van de Tweede Kamer. Ze wijst er op dat het parlement een motie van CDA-Kamerlid Pieter Omtzigt heeft aangenomen waarmee het zich verzet tegen de plannen van de ECB.</p><p>De motie protesteert tegen het plan om banken een hogere rente te geven als ze hun geld stallen bij de ECB. Op die manier worden ze beschermd tegen de huidige negatieve rentes. Maar het steekt de Tweede Kamer dat onze pensioenfondsen en verzekeraars die voorkeursbehandeling niet krijgen en het met lagere rentes moeten doen.</p><p>Privéspaarders voorgetrokken</p><p>Door dat plan worden mensen die bijvoorbeeld via hun bankrekening voor hun pensioen sparen straks bevoordeeld. Terwijl de mensen die hun pensioengeld in een fonds steken, zoals in Nederland gebeurt, dat voordeel niet krijgen. Tussen die verschillende soorten spaarders in Europa mag volgens het parlement geen onderscheid gemaakt worden.</p>
