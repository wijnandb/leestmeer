---
layout: post
title: "AEX houdt zich rond jaartop staande"
date: Thu, 04 Jul 2019 12:41:40 +0200
categories: 
- financieel 
- koersen 
externe_link: "https://www.telegraaf.nl/financieel/1092121286/aex-houdt-zich-rond-jaartop-staande"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4e593b8c-9e48-11e9-8e57-0218eaf05005.jpg"
---

<p class="intro">De AEX houdt zich tijdens lunchtijd goed staande op het hoogste niveau van het jaar, vooral door de hoop op een renteverlaging in de VS later deze maand. ArcelorMittal en Aegon zijn in trek.</p> <p>De AEX noteert om tien over half één 0,1% hoger op 573,3 punten. De AMX wint 0,4% en gaat naar 809 punten. Ook elders in Europa blijven de beurzen dicht bij de slotstand van gisteren. De Duitse DAX en Franse CAC-40 staan vrijwel onveranderd. De FTSE 100 klimt 0,1%.</p><p>De Amerikaanse beurzen blijven vandaag dicht vanwege Onafhankelijkheidsdag, maar sloten gisteravond na een verkorte handelssessie op recordhoogte.</p><p>Renteverlaging</p><p>Beleggers zijn in afwachting van het officiële Amerikaanse arbeidsmarktrapport dat morgenmiddag naar buiten komt. Het tegenvallende groeicijfer dat salarisverwerker ADP woensdag rapporteerde, versterkt de verwachting dat de Fed de rente eind deze maand gaat verlagen.</p><p>Het huidige optimisme onder beleggers is vooral een renteverhaal, zegt ook beleggingsadviseur Rein Schutte van Boer &amp; Olij. „Aandelen profiteren dankzij de druk op de rentes van het gebrek aan alternatieven. Sommigen denken dat de Fed de rente zelfs met 50 basispunten gaat verlagen. Ook de obligatierentes staan onder druk. Vooral in Italië is de rente de afgelopen dagen sterk gedaald, doordat de regering de begroting heeft aangepast om een boete te voorkomen.”</p><p>In de AEX ging ArcelorMittal met een winst van 1,6% aan kop, gehopen door een terugval van de prijs van zijn grondstof ijzerertsprijs. Bovendien is de overname van het failliette Indiase Essar Steel een stap dichterbij gekomen.</p><p>Verzekeraar Aegon steeg 1,5%. „Technisch is het beeld wat verbeterd”, geeft Schutte als verklaring. Zwaargewicht Shell wint 0,7%.</p><p>Betalingsverwerker Adyen laat 1,9% liggen.</p><p>Wolters Kluwer zakt 1%. De informatieleverancier is door Exane op de verkooplijst geplaatst.</p><p>PostNL</p><p>In de Midkap-index bungelt TomTom onderaan. De navigatiespecialistis door Kepler Cheuvreux van de kooplijst gehaald en raakt 2,3% kwijt. PostNL is de grote winnaars tot nu toe met +2,5%.</p><p>Op de lokale markt wint Beter Bed 10%, na de ineenstorting van afgelopen maandag. Tegelijkertijd verlaagt KBC het advies voor de beddenverkoper.</p><p>RoodMicrotec zakte 2%, na de publicatie van zijn kwartaalcijfers.</p>
