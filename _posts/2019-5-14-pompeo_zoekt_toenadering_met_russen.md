---
layout: post
title: "Pompeo zoekt toenadering met Russen"
date: Tue, 14 May 2019 16:01:35 +0200
categories: 
- entertainment 
- opinie 
externe_link: "https://www.telegraaf.nl/nieuws/3585563/pompeo-zoekt-toenadering-met-russen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/086437e0-7651-11e9-b74b-0218eaf05005.jpg"
---

<p class="intro">De Russische minister van Buitenlandse Zaken en zijn Amerikaanse collega Mike Pompeo vinden dat het tijd wordt dat de Verenigde Staten en Rusland een betere en constructievere manier van samenwerken vinden. „Het is normaal dat er verschillen zijn maar we hebben ook zaken gemeen”, zei Pompeo in Sotsji waar hij spreekt met Lavrov en later ook president Vladimir Poetin.</p> <p>Lavrov zei dat er veel achterdocht is in de relatie tussen beide landen, maar dat hij goede hoop heeft dat dit gaat veranderen. „Er zijn veel vooroordelen en aannames, die hinderen onze en jullie veiligheid en zorgen voor wereldwijde spanningen. We zijn klaar om onze relatie te herstarten als onze Amerikaanse collega’s dat ook zijn.”</p><p>„We hebben overlappende interesses, zoals de bestrijding van terrorisme en het terugdringen van kernwapens. We moeten minstens op die gebieden tot een hechte samenwerking kunnen komen”, reageerde Pompeo. „Ik ben hier omdat president Donald Trump vastberaden is om de relatie te verbeteren. We hebben verschillen, maar net als elk ander land willen wij onze eigen belangen verdedigen.”</p><p>Schone lei</p><p>Het Ruslandonderzoek van speciaal aanklager Robert Mueller leverde geen aanwijzingen op dat Trump of zijn campagneteam samenwerkten met Rusland tijdens de presidentsverkiezingen in 2016. Moskou wilde daarna graag een ontmoeting om de banden tussen beide landen aan te halen. „We denken dat de tijd is gekomen om met een schone lei te beginnen. Laten we het proberen en dan zien we wel wat er gebeurt”, concludeerde Lavrov dinsdag.</p>
