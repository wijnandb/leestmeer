---
layout: post
title: "Claudia de Breij maakt loflied voor Oranje leeuwinnen"
date: Thu, 06 Jun 2019 09:15:28 +0200
category: entertainment
externe_link: "https://www.telegraaf.nl/entertainment/1826069166/claudia-de-breij-maakt-loflied-voor-oranje-leeuwinnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e9794ab4-882a-11e9-bca3-02d1dbdc35d1.jpg"
---

<p class="intro">Claudia de Breij heeft een lied geschreven voor de Oranje leeuwinnen. Zij zong het nummer, Zie die Leeuwinnen, voor het eerst tijdens een peptalk die zij vorige week voor het team hield bij de KNVB in Zeist. Na de enthousiaste reacties daar heeft De Breij het nummer in de studio opgenomen.</p> <p>Zie die Leeuwinnen komt naar verwachting donderdag op Spotify en YouTube Music te staan. De Breij, haar band en een achtergrondkoor met onder anderen zangeres Giovanca zullen het lied vrijdagavond voor het eerst ’publiekelijk’ uitvoeren in het tv-programma M. Een eerste fragment was donderdagochtend te horen in het programma Jan-Willem Start op! op NPO Radio 2.</p><p>„Het nummer is ontstaan in een spontane opwelling”, vertelt De Breij. „Ik liep al langer met het idee in mijn hoofd. Maar voor die peptalk in Zeist heb ik het uitgewerkt. Ik ben heel trots dat het team het lied gelijk heeft omarmd als hún nummer; de demo die we hebben gemaakt, staat ook al op de playlist voor hun kleedkamer. Succesvoller kan het lied voor mij eigenlijk niet meer worden.”</p><p>Het WK-vrouwenvoetbal in Frankrijk gaat vrijdag van start. Oranje speelt de eerste wedstrijd op 11 juni tegen Nieuw-Zeeland.</p>
