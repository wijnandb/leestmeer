---
layout: post
title: "Techgigant Tencent boekt hogere winst"
date: Wed, 15 May 2019 12:24:39 +0200
categories: 
- financieel 
- koersen 
externe_link: "https://www.telegraaf.nl/financieel/3590361/techgigant-tencent-boekt-hogere-winst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ffa6f844-76fb-11e9-8689-0218eaf05005.jpg"
---

<p class="intro">Tencent heeft in het eerste kwartaal een hogere winst geboekt dan een jaar eerder. De Chinese internetgigant profiteerde onder andere van opbrengsten uit beleggingen. Ook de omzet steeg, mede door groei van betaaldiensten, advertentie-inkomsten en het streamen van video's.</p> <p>De nettowinst dikte met 17 procent aan tot 27,2 miljard yuan, omgerekend zo'n 3,5 miljard euro. De opbrengsten groeiden met 16 procent tot 85,5 miljard yuan. Dat is overigens een aanzienlijk lager groeitempo dan in eerdere jaren.</p><p>De techreus kampte eerder met strengere richtlijnen voor computerspellen vanuit Peking, waardoor de ontwikkeling van een lucratieve schietgame in China vertraging opliep. De omzet uit online computerspellen daalde ook in het voorbije kwartaal, met 2 procent tot 21,2 miljard yuan.</p><p>De Zuid-Afrikaanse tech- en mediaonderneming Naspers heeft een belang in Tencent. Naspers kondigde onlangs aan zijn internationale activiteiten naar de beurs in Amsterdam te brengen.</p>
