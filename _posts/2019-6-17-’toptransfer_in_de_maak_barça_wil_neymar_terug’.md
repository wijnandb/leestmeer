---
layout: post
title: "’Toptransfer in de maak: Barça wil Neymar terug’"
date: Tue, 18 Jun 2019 00:07:18 +0200
categories: 
- entertainment 
- opinie 
externe_link: "https://www.telegraaf.nl/sport/370587770/toptransfer-in-de-maak-barca-wil-neymar-terug"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/df17cc6e-914c-11e9-9652-02c309bc01c1.jpg"
---

<p class="intro">Neymar staat voor een vertrek bij Paris Saint-Germain. Er zou een spectaculaire terugkeer naar FC Barcelona in de maak zijn, meldt het doorgaans betrouwbare Globo Esporte.</p> <p>Josep Maria Bartomeu, de voorzitter van de Catalaanse grootmacht, zou momenteel in onderhandeling zijn met de leiding van de Franse kampioen, weet de Braziliaanse krant. Het zou gaan om een forse transfersom: ruim 100 miljoen euro. Daarbij zouden mogelijk drie spelers als ruilmiddel gebruikt worden: Ivan Rakitic, Ousmane Dembele en Samuel Umtiti.</p><p>Neymar tekende in de zomer van 2017 een contract in Parijs voor vijf jaar. Met deze overgang werd een recordbedrag van 223 miljoen euro gemoeid. Mocht de transfer doorgang vinden, lijkt de komst van Antoine Griezmann van Atlético Madrid naar Barcelona van de baan.</p><p>Het huwelijk tussen PSG en de Braziliaan is niet een heel gelukkige geweest. Neymar kampte regelmatig met blessures. Bovendien hangt er een verkrachtingszaak boven het hoofd van de aanvaller. Alsof dat nog niet genoeg is, kwam vandaag naar buiten dat de Braziliaanse belastingdienst voor een bedrag van 16 miljoen euro beslag zou hebben gelegd op verschillende eigendommen van de voetbalvedette.</p>
