---
layout: post
title: "Voorzitter Bercow legt zijn functie neer"
date: Mon, 09 Sep 2019 17:23:09 +0200
categories: 
- entertainment 
- opinie 
externe_link: "https://www.telegraaf.nl/nieuws/639207367/voorzitter-bercow-legt-zijn-functie-neer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/048fcfba-d319-11e9-8538-0255c322e81b.jpg"
---

<p class="intro">De Britse parlementsvoorzitter John Bercow legt zijn functie in het Lagerhuis volgende maand neer. Als het Lagerhuis besluit nu geen nieuwe verkiezingen te houden stopt hij eind oktober. Als het Lagerhuis wel nieuwe verkiezingen wil, dan legt hij zijn functie neer bij die stembusgang. Dit zei Bercow in een emotionele rede waarbij de tranen in zijn ogen stonden, aldus SkyNews.</p> <p>De Conservatieve Bercow is tien jaar parlementsvoorzitter geweest. Hij noemde dit de grootste eer in zijn leven. Bercow is een fel tegenstander van de brexit waar premier Johnson op aanstuurt. Johnson wil dat het land hoe dan ook 31 oktober uit de EU stapt.</p><p>’Order, order!’</p><p>Bercow is tijdens de chaotische politieke strijd over het opzeggen van het lidmaatschap van de EU tot ver buiten de grenzen van zijn land bekend geworden. De verhitte discussies over de Brexit in het verdeelde Lagerhuis, poogde hij te bezweren met zeer luide vermaningen: „Order, order!.” Bij de aankondiging maandag van zijn vertrek als voorzitter applaudisseerden de Kamerleden dankbaar, maar Bercow is in het Huis fel omstreden.</p><p>Niet neutraal</p><p>Hij is geen neutrale voorzitter geweest. Een jaar na het referendum over EU-lidmaatschap van 2016 zei hij op bezoek aan een universiteit dat het „beter is in de EU te blijven dan te denken dat je daadwerkelijk in je eentje kan staan.”</p><p>Hij heeft zijn afkeer van de Brexit ook naar voren gebracht in zijn rol als de voorzitter die voor een stemming een selectie maakt van voorstellen van leden die worden voorgelegd. Volgens critici heeft hij eeuwenoude tradities van het parlement geschonden om een anti-Brexitvoorstel ter tafel te brengen.</p>
