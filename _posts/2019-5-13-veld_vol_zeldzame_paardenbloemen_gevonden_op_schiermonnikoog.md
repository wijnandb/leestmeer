---
layout: post
title: "Veld vol zeldzame paardenbloemen gevonden op Schiermonnikoog"
date: Mon, 13 May 2019 09:22:47 +0200
category: nieuws
externe_link: "https://nos.nl/l/2284393"
feature_image: "https://nos.nl/data/image/2019/05/13/549600/1008x567.jpg"
---

<p>Op Schiermonnikoog is een unieke plantensoort ontdekt. Leden van de vereniging voor veldbiologie Herbarium Frisicum vonden per toeval de gevlekte paardenbloem, een plant die al jaren niet meer in Nederland was gezien.</p>
<p>"Het was een schok voor ons toen we de paardenbloemen zagen", zegt Karst Meijer. "Zo'n 50 jaar geleden zijn er twee stuks gevonden op Texel, maar die zijn daar sindsdien niet meer gezien."</p>
<p>De gevlekte paardenbloem is te herkennen aan de zwarte vlekjes op de bladeren. De plant komt met name voor in Scandinavische landen, zoals Denemarken en Noorwegen.</p>
<p>Volgens Omrop Frysl√¢n trof de groep honderden stuks aan, toen ze op zoek waren naar een andere variant, de moeraspaardenbloem.</p>
<p>Meijer denkt dat de bloem altijd al op het eiland heeft gestaan, maar simpelweg nooit is ontdekt. "De meeste mensen denken een paardenbloem is een paardenbloem, maar wij waren echt actief aan het zoeken, daarom viel het ons op."</p>
