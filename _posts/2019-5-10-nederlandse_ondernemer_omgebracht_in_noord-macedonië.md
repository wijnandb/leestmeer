---
layout: post
title: "Nederlandse ondernemer omgebracht in Noord-Macedonië"
date: Fri, 10 May 2019 21:44:06 +0200
category: buitenland
externe_link: "https://www.telegraaf.nl/nieuws/3570689/nederlandse-ondernemer-omgebracht-in-noord-macedonie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/08381fd4-736d-11e9-82a1-02d2fb1aa1d7.jpg"
---

<p class="intro">Een 60-jarige Nederlandse man is in Noord-Macedonië om het leven gebracht. Volgens lokale media gaat het om de eigenaar van boomkwekerij European Plants in Tetovo. De Nederlander was met zijn broer eigenaar van meerdere bedrijven, waaronder de boomkwekerij waar het geweld plaatsvond.</p> <p>De broer, tevens zakenpartner van het slachtoffer, heeft tegen de Limburgse nieuwszender L1 gezegd dat de overledene uit de Limburgse plaats Melderslo komt. Een ruzie met een van zijn werknemers zou hoog zijn opgelopen. Na een woordenwisseling zou de ondernemer hard met een steen tegen zijn hoofd zijn geslagen. Een 45-jarige verdachte is aangehouden.</p><p>Het ministerie van Buitenlandse Zaken in Den Haag bevestigt dat er in het land inderdaad een Nederlandse man is overleden. Waaraan zegt het ministerie niet. „De ambassade staat klaar om bijstand te verlenen aan de familie als zij dit wensen.”</p><p>Boomkwekerij</p><p>Op de site van de boomkwekerij staat dat het bedrijf ’honderd procent Nederlands eigenaarschap’ kent. De kwekerij, waar 55 personen werken, zou de grootste in haar soort zijn in zuid-oost Europa.</p><p>Volgens media in Macedonië zou het slachtoffer tijdens een uit de hand gelopen ruzie met een steen op zijn hoofd zijn geslagen door een 45-jarige medewerker van zijn bedrijf.</p>
