---
layout: post
title: "Madonna’s act op eigen YouTube-kanaal wél zuiver"
date: Mon, 20 May 2019 14:23:02 +0200
categories: 
- entertainment 
- opinie 
externe_link: "https://www.telegraaf.nl/entertainment/3615624/madonna-s-act-op-eigen-you-tube-kanaal-wel-zuiver"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7ffce060-7afa-11e9-9730-0218eaf05005.jpg"
---

<p class="intro">Madonna’s optreden tijdens de finale van het Eurovisiesongfestival is op haar eigen YouTube-kanaal wél zuiver. Het geluid op de video is voor haar eigen kanaal achteraf bewerkt, een heel verschil met de valse noten die nog in de officiële live-versie zijn te horen op het kanaal van het Eurovisiesongfestival.</p> <p>Op sociale media regende het zaterdag meteen negatieve reacties na Madonna’s bijdrage aan de show. Jan Smit noemde haar optreden vanuit zijn commentaarhokje ’wanstaltig slecht’. En Emma Wortelboer maakte er een grap over voordat ze de punten mocht uitdelen namens Nederland, kort na Madonna’s pauze-act. „Ik ben dankbaar voor vanavond en voor Madonna’s autotune”, zei Emma, een opmerking waarmee ook zijzelf viraal ging.</p><p>Terwijl Europese kijkers hun stem konden uitbrengen, trakteerde de Queen of Pop alias Madame X het publiek op twee nummers. Naast haar dertig jaar oude klassieker Like a Prayer uit 1989 zong ze haar nieuwe nummer Future, samen met de Amerikaanse rapper Quavo. „Als je 1 miljoen krijgt en je laat dit zien, dan ben je het niet waard om op dit podium te staan”, zei Jan Smit.</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p><p>De bewerkte video van Madonna, die zondagavond online kwam, is inmiddels bijna 650.000 keer bekeken. Bij de reacties onder de bewerkte video regent het opmerkingen van mensen die reageren op het nieuwe geluid.</p><p>Op Instagram reageerde ze zelf op maandagmiddag: „Life is a mystery that We are all Here to Solve............Madame X.”</p>
