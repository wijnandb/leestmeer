---
layout: post
title: "Verstappen: 'Het is tot nu toe een tricky weekeinde voor ons'"
date: Sat, 31 Aug 2019 18:05:25 +0200
categories: 
- sport 
- autosport 
externe_link: "https://nos.nl/l/2299761"
feature_image: "https://nos.nl/data/image/2019/08/31/573936/1008x567.jpg"
---

<p>Max Verstappen begint morgen de Grand Prix van BelgiÃ« vanaf de derde startrij. Dat had natuurlijk beter gekund, maar achteraf prijst hij zich er gelukkig mee. In de kwalificatie dreigde het door technische malheur al in Q1 mis te gaan, maar op de valreep werd zijn middag toch nog verlengd.</p>
<p>"Het is tot nu toe een tricky weekeinde voor ons", erkende de Limburger na de kwalificatie die hem een vijfde plaats bracht. "Het was geen leuke kwalificatie. Ik hoop dat het morgen beter gaat. Misschien helpt de temperatuurdaling ons."</p>
<h2>Errors</h2>
<p>Problemen met het vermogen van de auto speelde Verstappen zaterdagmiddag flink parten. "Er zat een andere motor in dan gisteren, maar we krijgen het niet voor elkaar het probleem op te lossen. Er zijn errors. En vooral bij de kwalificatie heb je daar last van, want dan wil je alles juist opschroeven."</p>
<p>Dat zat er dus niet in. Het viel Verstappen dan ook mee dat hij met zijn Red Bull nog zo dicht achter de beide Mercedessen wist te komen. Over Ferrari maakte hij zich geen illusies. "Die zijn een klasse apart en zullen normaal gesproken morgen niet te pakken zijn. Zelfs niet als ik sneller ben in de bochten. Op de rechte stukken gaan ze ervandoor op dit volgascircuit."</p>
<h2>Spa en Monza doorkomen</h2>
<p>Hij richt zich daarom voor de wedstrijd op de Mercedessen. "Die errors zijn een beveiliging, zodat de motor niet stuk gaat. Dat hoeft tijdens de race geen probleem te zijn. Ik verwacht dat we morgen dicht bij Mercedes zitten. Dat betekent dat ook een podiumplaats niet onmogelijk is. Als er niks gebeurt, wint Ferrari. Maar bij hen weet je maar nooit, haha."</p>
<p>Dat zijn Red Bull op Spa, en ook volgende week in Monza, niet helemaal uit de verf komt, neemt Verstappen voor lief. "Die races moeten we even doorkomen. Die circuits liggen ons minder. Maar daarna gaan we er weer vol tegenaan."</p>
