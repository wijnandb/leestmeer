---
layout: post
title: "Gigantische explosie munitiedepot: stad met 44.000 inwoners geëvacueerd"
date: Mon, 24 Jun 2019 15:58:24 +0200
category: buitenland
externe_link: "https://www.telegraaf.nl/nieuws/21157916/gigantische-explosie-munitiedepot-stad-met-44-000-inwoners-geevacueerd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e5491b5e-969e-11e9-82fa-0255c322e81b.jpg"
---

<p class="intro">Na een enorme explosie in een munitiedepot bij Arys in Kazachstan is de volledige stad geëvacueerd. Er zou zeker één dode en tientallen gewonden zijn gevallen.</p> <p>De serie ontploffingen deed zich voor op een militair terrein. Twee gigantische rookpluimen waren tot in de wijde omgeving te zien. Ook zijn er in de wijde omtrek van het terrein brokstukken uit de lucht gevallen. Bij sommige projectielen zou nog explosiegevaar bestaan.</p><p>De autoriteiten roepen burgers op voorlopig niet naar de stad terug te keren omdat er nog altijd explosiegevaar bestaat. Door nog niet ontplofte munitie zouden sommige straten zijn veranderd in een mijnenveld. De branden op het terrein zullen vermoedelijk nog dagen duren.</p><p>Op sociale media verschenen meerdere filmpjes waarop ook vluchtende kinderen te zien zijn. Ook verschenen beelden van woedende militaren die - om het terrein te verlaten - zich een weg moesten banen door de brokstukken. Het munitiedepot zou dateren uit de Sovjet-tijd.</p><p>De oorzaak van de explosie is onduidelijk. Eerdere explosies in 2009, 2014 en 2015 werden toegeschreven aan het niet handhaven van de veiligheidsvoorschriften.</p>
