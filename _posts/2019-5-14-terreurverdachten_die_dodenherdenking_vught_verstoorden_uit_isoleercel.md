---
layout: post
title: "Terreurverdachten die Dodenherdenking Vught verstoorden uit isoleercel"
date: Tue, 14 May 2019 16:59:27 +0200
category: nieuws
externe_link: "https://nos.nl/l/2284598"
feature_image: "https://nos.nl/data/image/2019/05/05/547935/1008x567.jpg"
---

<p>Vijf terreurverdachten die de Dodenherdenking in Vught hebben verstoord en in een isoleercel waren gezet, zijn gisteren teruggeplaatst in hun eigen cel. Drie andere gevangenen werden vorige week al naar hun afdeling teruggebracht, omdat uit onderzoek bleek dat ze niet hadden meegedaan aan de verstoring.</p>
<p>Tijdens de Dodenherdenking riepen gedetineerden vanuit de gevangenis in het voormalige Kamp Vught "Allahoe akbar" door de twee minuten stilte heen.</p>
<h2>Passende sanctie</h2>
<p>Minister Dekker voor Rechtsbescherming zei op Bevrijdingsdag dat alle gevangenen die hadden meegedaan aan de verstoring in de isoleercel waren geplaatst voor maximaal veertien dagen. "Dat gedetineerden juist dit moment verstoren met kwetsende leuzen is respectloos en onacceptabel", zei hij.</p>
<p>Uiteindelijk hebben de daders negen dagen in de isoleercel gezeten. De gevangenisdirecteur vond dat een passende sanctie op basis van het bewijs en de verhoren. Het is nog niet duidelijk of het Openbaar Ministerie verdere stappen onderneemt.</p>
