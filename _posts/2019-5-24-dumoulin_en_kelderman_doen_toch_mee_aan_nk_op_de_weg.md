---
layout: post
title: "Dumoulin en Kelderman doen toch mee aan NK op de weg"
date: Fri, 24 May 2019 13:53:03 +0200
category: sport
externe_link: "https://nos.nl/l/2286107"
feature_image: "https://nos.nl/data/image/2019/05/24/552223/1008x567.jpg"
---

<p>Wielrenners Tom Dumoulin en Wilco Kelderman doen op zondag 30 juni toch mee aan de wegwedstrijd van de Nederlandse kampioenschappen.</p>
<p>Eerder deze week werd duidelijk dat bijna alle grote namen uit het Nederlandse wielrennen de titelstrijd in Ede aan zich voorbij laten gaan. Bij velen passen de NK, die een week voor de start van de Tour verreden worden, niet in het programma.</p>
<h2>Voorbereiding op de Tour</h2>
<p>Beide Sunweb-renners zijn herstellende van een blessure en rijden de NK ter voorbereiding op de Tour. Dumoulin startte een kleine twee weken geleden als favoriet in de Giro, maar hij moest de Ronde van Italië na een paar dagen verlaten met een knieblessure.</p>
<p>Kelderman had als meesterknecht van Dumoulin willen starten in de Giro, maar hij liep in de Ronde van Catalonië een breuk in een nekwervel en een gebroken sleutelbeen op na een val.</p>
<p>Dumoulin richt zijn pijlen nu op de Tour de France, die hij met hulp van Kelderman hoopt te winnen.</p>
<p>Thorwald Veneberg, voormalig bondscoach en sinds vorig jaar algemeen directeur van de wielrenunie KNWU, baalde van de vele afzeggingen, van onder meer Mathieu van der Poel, Dylan van Baarle, Dylan Groenewegen en Bauke Mollema.</p>
<p>"Het is een belangrijk evenement en een kans voor de Nederlanders om hun helden te zien. Dit is zonde voor het wielrennen."</p>
<h2>Geen favorieten</h2>
<p>Met Dumoulin en Kelderman staan twee grote namen aan de start, maar grote kans op de rood-wit-blauwe trui hebben ze niet. Sprinters en renners die goed uit de voeten kunnen in de voorjaarsklassiekers, zoals Fabio Jakobsen, Ramon Sinkeldam, Mike Teunissen of Danny van Poppel, maken de grootste kans op de titel.</p>
<p>Bekijk hieronder een reportage die we onlangs maakten met Wilco Kelderman:</p>
