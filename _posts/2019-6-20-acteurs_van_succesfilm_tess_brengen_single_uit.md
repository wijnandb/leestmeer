---
layout: post
title: "Acteurs van succesfilm Tess brengen single uit"
date: Thu, 20 Jun 2019 18:23:00 +0200
categories: 
- entertainment 
- sterren 
externe_link: "https://www.telegraaf.nl/entertainment/214416007/acteurs-van-succesfilm-tess-brengen-single-uit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c88a1406-9378-11e9-80ed-02d2fb1aa1d7.jpg"
---

<p class="intro">Hoofdrolspelers Sonny van Utteren en Josephine Arendsen hebben de titelsong van de familiefilm Mijn bijzonder rare week met Tess ingezongen. Het nummer genaamd Dit vergeet ik nooit is geschreven door regisseur Steven Wouterlood en Matthijs van Duijvenbode.</p> <p>De track is vanaf donderdag te beluisteren via Spotify en Apple Music en de clip is vanaf maandag 24 juni te zien via YouTube.</p><p>De film won de afgelopen maanden al talloze grote prijzen op buitenlandse festivals. Mijn bijzonder rare week met Tess won vorig week nog de hoofdprijs, de Gouden Slipper, op het prestigieuze Zlin Festival in Tsjechië. Op het New York International Children’s Film Festival kreeg de film de Grand Prize Audience Award en in Zagreb de publieksprijs.</p><p>De film gaat over Sam (gespeeld door Sonny van Utteren) die op vakantie met zijn familie op Terschelling wil leren om alleen te zijn. Wanneer hij de mysterieuze Tess ontmoet, wordt hij een avontuur in getrokken.</p><p>Onder anderen Jennifer Hoffman, Hans Dagelet, Terence Schreurs en Julian Ras zijn te zien in de familiefilm, die vanaf 3 juli in de Nederlandse bioscopen draait. Meisjes die Tess heten, kunnen op zondag 30 juni gratis naar een voorpremière van de film.</p>
