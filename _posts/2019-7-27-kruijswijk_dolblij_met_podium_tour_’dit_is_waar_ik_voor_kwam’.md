---
layout: post
title: "Kruijswijk dolblij met podium Tour: ’Dit is waar ik voor kwam’"
date: Sat, 27 Jul 2019 16:46:07 +0200
categories: 
- sport 
- wielrennen 
externe_link: "https://www.telegraaf.nl/sport/1444907498/kruijswijk-dolblij-met-podium-tour-dit-is-waar-ik-voor-kwam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d34e2e2-b090-11e9-9c63-0255c322e81b.jpg"
---

<p class="intro">Het moest aankomen op de laatste Alpenrit in de Tour, maar Steven Kruijswijk heeft zijn gewenste podiumplaats binnen.</p> <p>„Het moest van heel diep komen”, zegt Kruijswijk met een lach van oor tot oor tegen NOS. „We hebben er alles aan gedaan. Dit was hoe het moest zijn, het kon niet beter”, zegt Kruijswijk, die zondag als derde op het podium te zien is in Parijs.</p><p>De Nederlander had bijna de gehele Tour een podiumplek in handen, maar een paar ritten voor het einde viel Kruijswijk uit de top-3. „Ik heb altijd hoop gehouden en ben blijven vechten. Met de ploeg geloofden wij erin.”</p><p>Kruijswijk kreeg tijdens de 20e etappe veel hulp van zijn ploegmakkers. Vooral van Laurens de Plus, die op de Val Thorens bergen met werk verzette voor zijn kopman. „We moesten aan de bak en de jongens hebben super werk geleverd. Op het laatste was het heel zwaar en iedereen zat op zijn limiet. Ik moest tot op de streep vechten, maar ik ben heel blij dat het gelukt is”, aldus Kruijswijk.</p><p>Alaphilippe</p><p>Voordat Kruijswijk kon dromen van een podium, moest Julian Alaphilippe - aan het begin van de etappe tweede - er eerst nog afgereden worden. „Eerlijk gezegd dacht ik wel dat we hem zouden pakken, maar je moet altijd afwachten en blijven kijken”, zegt Kruijswijk over de Fransman.</p><p>Naast Alaphilippe moest Kruijswijk ook letten op Emanuel Buchmann. De Duitser hijgte Kruijswijk in zijn nek en had zijn vizier ook gericht had op een podiumplaats. „Hij zat altijd in mijn rug, als een soort schaduw”, vertelt Kruijswijk over de kopman van BORA, die uiteindelijk net buiten het podium viel. „Ik moest dit gewoon afmaken en het podium pakken. Ik ben heel blij als ik morgen Parijs in rij en dit is waar ik voor kwam. Hier mag ik trots op zijn.”</p><p>Verhoeven</p><p>„Er zat niet meer in dan de derde plaats”, zei ploegleider Nico Verhoeven van Jumbo-Visma. De verhoudingen op de laatste klim naar Val Thorens waren duidelijk. Het was volgens Verhoeven niet mogelijk voor Kruijswijk om Egan Bernal en Geraint Thomas te lossen. „Als je de laatste 3 kilometer van zo’n klim ingaat, dan weet je dat je die twee er niet meer afrijdt.”</p><p>De weersomstandigheden werkten niet mee voor Kruijswijk. Hij had in de etappe van vrijdag naar Tignes een aanval gepland op de slotklim, maar modderstromen op de wegen noopten de organisatie van de Tour de etappe voortijdig af te breken. Uit de voorlaatste rit naar Val Thorens op zaterdag werden twee beklimmingen gehaald, waardoor er nog maar 59 kilometer koers overbleef. „De afgelopen twee dagen waren niet wat we ervan hadden verwacht, maar het weer heb je niet in de hand. We zijn er denk ik sportief niet zwaar door benadeeld.”</p><p>Trage groeier</p><p>Jumbo-Visma had na twee etappes al twee belangrijke doelen gehaald, vertelde Verhoeven. Mike Teunissen won in Brussel de openingsrit en Jumbo-Visma won de dag erna de ploegentijdrit. Er volgden daarna nog etappezeges voor Dylan Groenewegen en Wout van Aert. „De derde plek in het algemeen klassement is voor Kruijswijk een bekroning van zijn lange carrière. Hij is 32 jaar, maar kan volgens mij nog jaren mee. Steven is een trage groeier en kan zich nog steeds verbeteren.”</p>
