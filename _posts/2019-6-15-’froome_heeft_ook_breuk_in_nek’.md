---
layout: post
title: "’Froome heeft ook breuk in nek’"
date: Sat, 15 Jun 2019 14:19:18 +0200
categories: 
- sport 
- wielrennen 
externe_link: "https://www.telegraaf.nl/sport/1053724511/froome-heeft-ook-breuk-in-nek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0ac27dc4-8f6c-11e9-9f69-0218eaf05005.jpg"
---

<p class="intro">Chris Froome is er na zijn zware valpartij in het Critérium du Dauphiné nog ernstiger aan toe dan aanvankelijk was gedacht. Bij de Britse wielrenner is ook nog een nekfractuur geconstateerd. Diverse scans hebben volgens de BBC dat letsel aangetoond.</p> <p>De viervoudige winnaar van de Tour zal ongeveer zes weken in het ziekenhuis in Frankrijk moeten blijven. Volgens de chirurg die hem afgelopen week opereerde, vergt het herstel van Froome zeker zes maanden.</p><p>De 34-jarige kopman van Ineos was woensdag tijdens de verkenning van de tijdrit in het Critérium du Dauphiné zwaar ten val gekomen, waarbij in eerste instantie breuken in zijn dijbeen, heup, elleboog en enkele ribben werden vastgesteld. Froome onderging in Saint-Étienne een operatie die zes uur duurde en die volgens teamarts Richard Usher goed was verlopen.</p><p>Door de afwezigheid van Froome zullen Welshman Geraint Thomas en de Colombiaan Egan Bernal de ploeg waarschijnlijk aanvoeren in de Tour, die op 6 juli in Brussel van start gaat.</p>
