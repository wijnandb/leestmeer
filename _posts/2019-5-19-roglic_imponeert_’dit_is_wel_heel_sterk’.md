---
layout: post
title: "Roglic imponeert: ’Dit is wel heel sterk’"
date: Sun, 19 May 2019 19:45:46 +0200
categories: 
- entertainment 
- opinie 
externe_link: "https://www.telegraaf.nl/sport/3612143/roglic-imponeert-dit-is-wel-heel-sterk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/22e67a44-7a69-11e9-a810-0218eaf05005.jpg"
---

<p class="intro">Een perfecte tijdrit, noemde Jan Boven, ploegleider van Jumbo-Visma, het optreden van Primoz Roglic.</p> <p>De Sloveen pakte bijvoorbeeld meer dan 3 minuten op de Brit Simon Yates, vooraf ook beschouwd als een van de grote kanshebbers voor de eindzege in de Giro d’Italia. „Na 15 kilometer zag je al dat hij een goed tempo had. Primoz heeft het goed ingedeeld”, aldus Boven. Roglic was over ruim 34 kilometer in de regen net iets sneller dan de Belgische specialist Victor Campenaerts.</p><p>„De tijdverschillen zijn enorm en groter dan gedacht, en zeker op enkelen zoals Yates is het een heel groot gat. We weten ook dat we nog heel wat tegenkomen, wij moeten geconcentreerd blijven. Maar dit is wel heel sterk”, meende Boven, die vooral de stressbestendigheid van zijn kopman roemde. „Dat zag je ook in de eerste tijdrit, toen was hij ook favoriet omdat hij eerder dit seizoen al veel gewonnen had. Primoz heeft echt geleerd met de druk om te gaan, en eigenlijk maakt het hem nog wat beter.”</p><p>Collega-ploegleider Addy Engels had niet gedacht dat Roglic het verschil met Campenaerts, bij het tweede meetpunt nog 51 seconden, zou goed maken. „Zeker niet in deze omstandigheden. Het is heel knap.”</p>
