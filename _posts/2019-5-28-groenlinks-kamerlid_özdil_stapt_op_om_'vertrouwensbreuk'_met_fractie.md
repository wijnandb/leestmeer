---
layout: post
title: "GroenLinks-Kamerlid Özdil stapt op om 'vertrouwensbreuk' met fractie"
date: Tue, 28 May 2019 22:34:39 +0200
category: politiek
externe_link: "https://nos.nl/l/2286753"
feature_image: "https://nos.nl/data/image/2019/05/28/553276/1008x567.jpg"
---

<p>GroenLinks-Kamerlid Zihni Özdil stapt op wegens een vertrouwensbreuk met de fractie. Hij zat twee jaar voor GroenLinks in de Tweede Kamer.</p>
<p>De leider van GroenLinks, Klaver, zegt in een schriftelijke verklaring dat "er iets grondig" is misgegaan en dat hem dat spijt. Het gaat niet om een inhoudelijk meningsverschil, zegt Klaver.</p>
<h2>Ontoelaatbaar gedrag</h2>
<p>Özdil zou afspraken keer op keer niet nakomen, schond het onderlinge vertrouwen en vertoonde ontoelaatbaar gedrag waardoor collega's zich niet meer veilig voelden, zo staat in de verklaring van Klaver. "Deze week bleek dat Zihni heimelijk een intern gesprek met een collega heeft opgenomen."</p>
<p>Klaver: "We hebben lang geprobeerd met hem afspraken te maken over verbetering van zijn functioneren. Vanavond hebben we als fractie de conclusie moeten trekken dat het zo niet langer gaat."</p>
<h2>Verrot</h2>
<p>Enkele weken geleden trok Özdil zijn steun voor het leenstelsel in en noemde in een interview met Trouw het systeem "verrot". Hij sprak de hoop uit dat zijn partij uiteindelijk de steun zou intrekken en dat gebeurde enkele dagen later ook.</p>
<p>Toch heeft zijn actie tot een vertrouwensbreuk geleid, zo is uit de tweet op te maken. Özdil spreekt over pieken en dalen. "Een dal is dat dat (het leenstelsel, red.) ook tot een vertrouwensbreuk heeft geleid. Daarom neem ik afscheid van de fractie."</p>
