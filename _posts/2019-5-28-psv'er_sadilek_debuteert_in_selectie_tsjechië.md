---
layout: post
title: "PSV'er Sadilek debuteert in selectie Tsjechië"
date: Tue, 28 May 2019 13:34:55 +0200
category: sport
externe_link: "https://www.telegraaf.nl/sport/3659487/psv-er-sadilek-debuteert-in-selectie-tsjechie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d933a3c-813c-11e9-82d2-02d2fb1aa1d7.JPG"
---

<p class="intro">Michal Sadilek debuteert in de nationale voetbalselectie van Tsjechië. Bondscoach Jaroslav Silhavy heeft de 19-jarige middenvelder van PSV opgeroepen voor de EK-kwalificatiewedstrijden tegen Bulgarije en Montenegro, op respectievelijk 7 en 10 juni in Praag en Olomouc.</p> <p>Sadilek debuteerde in december vorig jaar in de hoofdmacht van PSV en speelde dit seizoen bij elkaar elf competitieduels, waarin hij één doelpunt maakte. De Tsjech mocht de laatste weken vaak in de basis starten.</p><p>''Michal is een speler voor de toekomst'', zei Silhavy. ''Hij is nu opgeroepen omdat een aantal andere spelers geblesseerd is. Hij heeft het goed gedaan in Jong Tsjechië.'' De PSV'er, die vrijdag zijn 20e verjaardag viert, speelde al 74 wedstrijden in de nationale jeugdteams en maakte daarin veertien doelpunten.</p><p>Tsjechië begon de EK-kwalificatie in maart met een zware nederlaag op Wembley tegen Engeland (5-0).</p>
