---
layout: post
title: "Botsing met Vettel kost Verstappen podium"
date: Sun, 14 Jul 2019 16:35:20 +0200
categories: 
- sport 
- autosport 
externe_link: "https://www.telegraaf.nl/sport/321880882/botsing-met-vettel-kost-verstappen-podium"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4df82b14-a657-11e9-9251-0255c322e81b.jpg"
---

<p class="intro">De Grand Prix van Groot-Brittannië verliep voor Max Verstappen zondag onfortuinlijk. De 21-jarige Nederlander had een podiumplek in handen, maar een botsing met Sebastian Vettel verpestte dat feestje. De Red Bull-coureur kwam als vijfde over de finish. De Brit Lewis Hamilton eiste voor eigen publiek de zege voor zich op.</p> <p>Tijdens de Grand Prix van Oostenrijk, twee weken geleden, kaapte Verstappen de winst voor de neus van Charles Leclerc weg. Op Silverstone waagde de Nederlander het nog een keer, al ging het nu om plek drie. Verstappen raakte in een heus man-tegen-mangevecht met de Monegask.</p><p>Verstappen zat Leclerc op de hielen. De twee coureurs reden op hetzelfde moment, vlak achter elkaar, de pits in. Wiel aan wiel reden zij weer de pitsstraat uit. Verstappen kroop nog net voorlangs, maar had door de koude banden weinig grip en moest de plek direct weer toestaan aan Leclerc.</p><p>Spektakel</p><p>Het spektakel ging door. Ook nadat Antonio Giovinazzi zijn wagen in de grindbak parkeerde. De gele vlag werd uit de kast getrokken, Verstappen pakte een positie ten opzichte van de Ferrari-coureur, omdat hij eerder naar binnen dook. Vervolgens, toen de safety car was verdwenen, toucheerde de twee coureurs elkaar. Wonder boven wonder bleven ze allebei op de baan.</p><p>Het gevecht werd een halt toegeroepen door Pierre Gasly. De Fransman belandde tussen zijn teamgenoot en Leclerc in, waardoor Verstappen wegreed en het podium in zijn vizier kreeg.</p><p>Crash</p><p>Verstappen reed naar Sebastian Vettel toe, die op dat moment de derde positie in handen had. Bij de eerste aanval ging Verstappen er voorbij, maar de Duitser remde te laat en botste in de 38e ronde hard op de achterkant van de RB15.</p><p>Verstappen stuiterde vervolgens hard van het circuit af, maar hij kon zijn race wel voortzetten. Helaas voor de Nederlander moest hij door de crash twee plekken inleveren. Vettel kreeg na het incident een tijdstraf van 10 seconden en twee strafpunten op zijn licentie.</p><p>Hamilton</p><p>Verstappen was overigens eerder in de race niet de enige die profiteerde van de gele vlag van Giovinazzi. Hamilton schoof een positie op en nam de wedstrijdleiding over van zijn Finse teamgenoot. De Engelsman kwam tot aan de geblokte vlag niet meer in de problemen en won voor de zesde keer de Grand Prix van Groot-Brittannië.</p><p>Bottas kwam als tweede over de streep en Leclerc vulde het podium aan. Daarachter de twee bolides van Red Bull, respectievelijk Gasly en Verstappen.</p><p>Bekijk ook de uitslag van de Grand Prix van Groot-Brittannië en de tussenstand in de strijd om de wereldtitel.</p>
