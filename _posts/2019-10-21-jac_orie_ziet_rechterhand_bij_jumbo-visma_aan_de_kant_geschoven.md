---
layout: post
title: "Jac Orie ziet rechterhand bij Jumbo-Visma aan de kant geschoven"
date: Mon, 21 Oct 2019 06:40:00 +0200
categories: 
- sport 
- schaatsen 
externe_link: "https://www.telegraaf.nl/sport/1585077687/jac-orie-ziet-rechterhand-bij-jumbo-visma-aan-de-kant-geschoven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e3703438-f3e7-11e9-960b-0217670beecd.jpg"
aantal: 352
unieke: 223
bron: "De Telegraaf"
---

<p class="intro">Teammanager Tim Senden is als gevolg van de ’renovatie’ bij schaatsploeg Jumbo-Visma overbodig geworden. De rechterhand van Jac Orie zal per 1 januari 2020 vertrekken.</p> <p>Het is een publiek geheim dat er nooit een klik was tussen Senden en de schaatsers. De oud-journalist was jarenlang verantwoordelijk voor onder meer de onderhandelingen met de sporter en het mediabeleid van de formatie. Als nevenactiviteit zette hij met goede vriend Orie het bedrijf Orise op, dat vitaminesupplementen ontwikkelt die ook door de teams van Jumbo konden worden gebruikt. Dat is intussen niet meer het geval.</p><p>Moeizame onderhandelingen</p><p>Terwijl de schaatsers van de geel-zwarte brigade de afgelopen seizoenen steevast goed presteerden, groeide intern de onrust, onder meer door gebrekkige communicatie en moeizame contractonderhandelingen. Orie werd daar als teameigenaar verantwoordelijk voor gehouden. De Hagenaar, van huis uit bewegingswetenschapper, wilde als grote baas van de ploeg over alles de regie blijven voeren, hetgeen volgens veel betrokkenen tot een laconieke bedrijfsvoering leidde, met veel onduidelijkheid tot gevolg.</p><p>De top van hoofdsponsor Jumbo besloot daarop in te grijpen. Al ruim een een jaar geleden werd een nieuwe structuur bedacht om meer controle te krijgen over het gehele reilen en zeilen van de schaats- en wielerploeg. De zelfstandig opererende bv’s van die teams zouden in het overkoepelende Team Oranje worden ondergebracht, met daarboven een raad van toezicht. Justin Goetzee kreeg de nieuwe rol van algemeen directeur toebedeeld.</p><p>Op matje geroepen</p><p>Orie slaagde er echter niet in om de zaken binnen de schaatstak op tijd in orde te krijgen en miste tot twee keer toe een deadline om met de nieuwe constructie te kunnen beginnen. Daarop werd hij in september op het matje geroepen, maar voor Goetzee was de maat toen al vol. Begin oktober keerde hij het project de rug, wegens ’een verschil van inzicht’, zoals de officiële reden luidde.</p><p>Richard Plugge werd vanuit de wielerploeg doorgeschoven als vervanger, met Merijn Zeeman en Orie onder zich als verantwoordelijken voor de wieler- en schaatstak. Het is nu de bedoeling om per 1 januari van start te gaan met Team Oranje. Bij Jumbo-Visma staan onder anderen Sven Kramer, Kjeld Nuis, Patrick Roest en Antoinette de Jong onder contract.</p>
