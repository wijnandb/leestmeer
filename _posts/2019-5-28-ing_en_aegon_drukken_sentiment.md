---
layout: post
title: "ING en Aegon drukken sentiment"
date: Tue, 28 May 2019 11:01:00 +0200
categories: 
- financieel 
- koersen 
externe_link: "https://www.telegraaf.nl/financieel/3657699/ing-en-aegon-drukken-sentiment"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f309b366-8127-11e9-955d-0218eaf05005.png"
---

<p class="intro">ING, Aegon en ABN Amro drukten dinsdag de AEX steeds verder. Adyen en DSM bleven daarentegen nog sterk in de kop van de hoofdindex, terwijl beleggers angstig naar Italië keken.</p> <p>De AEX-index stond rond 11 uur, na een openingswinstje, 0,4% lager bij 547,4 punten, na het licht hogere slot maandag.</p><p>De AMX koerste vlak bij 749,3 punten.</p><p>Ook de DAX in Frankfurt keerde: van winst naar 0,2% verlies. De FTSE 100 in Londen steeg een fractie, terwijl de CAC-40 0,4% verloor.</p><p>Banken hadden het tussen andere sectoren relatief zwaar in Europa. Vooral Italiaanse banken als UniCredit en Intesa stonden tot zo’n 2,5% lager.</p><p>De Italiaanse tienjaarsrente ging nog eens vier basispunten hoger naar 2,70%. De markt verwacht Europese boetes vanuit Brussel voor Italië wegens het laten oplopen van het begrotingstekort.</p><p>Geen handelsdeal</p><p>In Azië boekte de Nikkei 0,4% winst. De Hangseng steeg 0,4%. Webbedrijf Alibaba zou een tweede beursnotering in Hongkong overwegen om zich in te dekken tegen rampscenario’s van de handelsoorlog tussen de VS en China.</p><p>Door de herweging van de MSCI Emerging Markets Index, die meer gewicht toekent aan de aandelen uit Shanghai en Shenzhen, ontstond door aandeleninkoopacties van beleggers veel beweging.</p><p>Wall Street was maandag gesloten. De eerste futures voor de opening dinsdag om 15.30 uur staan licht hoger. President Trump zei „niet klaar” te zijn voor een handelsdeal met China.</p><p>Automakers bleven in heel Europa in beeld. Producent Renault (-1,4%) zal naar verwachting pas volgende week een definitief besluit nemen over het fusievoorstel van FiatChrysler (-1,3%).</p><p>De prijs van Brentolie ging 0,4% omlaag tot $69,80 per vat. De euro koerste een fractie lager tegen de Amerikaanse dollar bij $1,1182.</p><p>Kleine winsten</p><p>Betaalbedrijf Adyen (+0,6%) ging aan kop na het bericht van Bloomberg dat de Amerikaanse betalingsdienstverlener Global Payments zijn branchegenoot Total System Services overneemt. Chemiebedrijf DSM volgde met 0,4% koersoploop.</p><p>Bij de hoofdfondsen zou staalreus ArcelorMittal (+1,3%) met Resurgent Power Ventures een bod uitbrengen op een energiecentrale van Essar Power.</p><p>Verzekeraar Aegon verloor 1,5% op de bodem van de AEX. Ook zwaargewicht ING, ABN Amro, NN Group en ASR bleven achter met 0,6% tot 0,2% teruggang.</p><p>Bij de middelgrote fondsen boekte PostNL winst met 0,7% toename, en bleef net achter telecombedrijf Altice dat 2,4% voortgang boekte.</p><p>Defensieve aandelen als Heineken, KPN en Unibail werden eveneens verkocht tot 0,8% verlies.</p><p>Air France KLM, dat vandaag zijn aandeelhoudersvergadering houdt, steeg 0,1%.</p><p>Verlichtingsbedrijf Signify (-0,2%) is ondergewaardeerd door de markt, aldus analisten van zakenbank Berenberg dat een koopadvies afgeeft met een koersdoel van €33,00.</p><p>Meer van zulk financieel nieuws iedere ochtend gratis in je mail? Meld je hier aan.</p>
