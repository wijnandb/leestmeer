---
layout: post
title: "DJ Khaled woedend om ’slechte’ album-notering"
date: Thu, 06 Jun 2019 08:08:10 +0200
category: entertainment
externe_link: "https://www.telegraaf.nl/entertainment/981044706/dj-khaled-woedend-om-slechte-album-notering"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/809ada52-8821-11e9-91aa-02d1dbdc35d1.jpg"
---

<p class="intro">Dat er maar 1 plek telt voor DJ Khaled is gebleken uit het feit dat hij allesbehalve tevreden is met de nummer 2 notering van zijn nieuwe album Father of Asahd in de hitlijsten. De muzikant is volgens Page Six ’ziedend dat hij niet op de eerste plek is binnengekomen’.</p> <p>„Hij stormde het kantoor van zijn platenmaatschappij Epic binnen met een aantal mensen die tot zijn entourage behoren. Hij begon te schreeuwen en kon zijn woede niet bedwingen. Vervolgens ging ’ie helemaal uit zijn plaat en gaf hij zijn platenbazen de schuld van het feit dat zijn album niet als hoogst genoteerde binnen is gekomen”, aldus een bron. Volgens DJ Khaled zouden de platenbonzen ’helemaal niets begrijpen van streamingservices en gebundelde commerciële deals’.</p><p>Een andere insider meldde: „Nummer 2 is gewoon niet goed genoeg voor hem, hij gaat altijd voor het hoogst haalbare. Naar de buitenwereld toe presenteert Khaled zich als een soort positiviteitsgoeroe, maar hij heeft ook een hele gemene kant die de mensen niet te zien krijgen. Hij heeft zijn hand gewoon overspeeld door te doen alsof hij het album van de eeuw ging lanceren.”</p>
