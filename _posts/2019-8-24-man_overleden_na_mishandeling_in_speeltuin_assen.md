---
layout: post
title: "Man overleden na mishandeling in speeltuin Assen"
date: Sat, 24 Aug 2019 14:12:38 +0200
category: binnenland
externe_link: "https://www.telegraaf.nl/nieuws/357843911/man-overleden-na-mishandeling-in-speeltuin-assen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e773a990-c6a9-11e9-8d2b-02d2fb1aa1d7.jpg"
---

<p class="intro">Een man is zaterdagmiddag in Assen om het leven gekomen nadat hij was mishandeld. Dat gebeurde in een speeltuintje aan de Iemstukken, een straat in woonwijk Peelo. Vijf omwonenden zijn opgepakt. Volgens de politie waren de vijf op de man afgegaan omdat ze hem verdachten van een zedendelict.</p> <p>De politie kreeg tegen 13.00 uur een melding over een man op het veldje die onzedelijke handelingen zou uitvoeren met een kind. Agenten gingen daarop af, maar inmiddels bleken ook vijf mannen uit de omgeving ernaartoe te zijn gerend. Er ontstond volgens de politie een schermutseling. Toen agenten aankwamen, zagen die het slachtoffer in de houdgreep op de grond liggen met de vijf mannen op zich.</p><p>De politie heeft de vijf aangehouden. De politie onderzoekt nu wat er precies tussen de vijf en het slachtoffer is voorgevallen en bekijkt de melding van het mogelijke zedendelict. Er is al met veel mensen in de wijk Peelo gesproken, maar de politie zoekt nog meer getuigen. „Het meisje wordt op een voor haar vertrouwde plek ondervraagd”, meldt een politiewoordvoerder aan De Telegraaf.</p><p>Tekst loopt door onder de foto. Weet u meer van dit incident? Dan komen we graag met u in contact. Mail uw tips naar nieuwsdienst@telegraaf.nl of gebruik onze WhatsApp-tiplijn 0613650952. </p><p>„Je moet gewoon van kinderen afblijven. Dat is z’n dood geworden. Hij had al een hersenbloeding gehad. Ik ken hem”, zegt een buurtbewoner. Een andere buurtbewoonster reageert: „Serieus, als het mijn kindje zou zijn, was ik ook geflipt. Dan word ik één of andere ’ninjamoeder’, of zoiets.”</p><p>Volgens een buurjongen zou de man doodgeschopt zijn door een groepje mannen die op een verjaardagsfeestje aanwezig waren. De buurjongen vertelt daarbij dat „die mannen zagen dat die kerel een jong meisje lastigviel.”</p><p>Het overlijden van de man is „een zeer tragische, schokkende gebeurtenis”, zegt minister Ferd Grapperhaus van Justitie en Veiligheid. Meer wil de bewindsman nog niet over de zaak kwijt, omdat het onderzoek nog „volop loopt.”</p><p>De politie moet nu „ongestoord haar werk kunnen doen zodat duidelijk kan worden wat er gebeurd is”, laat Grapperhaus weten. Dat „is in het belang van de rechtsgang.”</p><p>’Wilde verhalen’</p><p>Burgemeester Marco Out van Assen heeft zich zaterdagmiddag laten bijpraten door de politie. Ook is hij in de wijk om buurtbewoners te spreken. „Het is een mooie, rustige buurt waar helaas iets ernstigs is gebeurd”, reageert Out tegen een verslaggever van deze krant. „Ik hoor de wildste verhalen en lees natuurlijk allerlei geruchten op sociale media, maar laten we nu met elkaar wachten met conclusies trekken. Het is aan de politie om goed onderzoek te doen. Daar werken nu dan ook heel veel mensen aan.”</p><p>Uit gesprekken met mensen in de wijk is burgemeester Out duidelijk geworden dat veel wijkbewoners erg zijn geschrokken. „Door het mooie weer zaten veel mensen buiten. Ik weet niet hoeveel mensen het incident daadwerkelijk hebben gezien, maar er is nogal geschreeuwd, dus velen hebben het gehoord.”</p><p>De burgemeester en gemeente gaan de komende dagen in de gaten houden of mensen in de wijk ondersteuning nodig hebben. „We blijven goed kijken wat er leeft. Verder is er een familie van wie iemand is overleden, en zijn er vijf families van wie er eentje is meegenomen voor verhoor. Ook die families gaan we ondersteunen.” Slachtofferhulp vangt getuigen en andere betrokkenen op.</p><p>De buurtspeelplaats is inmiddels vrijgegeven. Volgens aan het speeltuintje wonende bewoners is een fiets die door de politie in beslag is genomen van de overledene. „Daar ergens lag ook nog haar broekje.”</p><p>„Nu zitten vijf moeders zonder hun man thuis, vergeet dat niet hè. Die hebben gewoon die man vastgehouden, verder niets”, zegt een van de buurtbewoners.</p>
