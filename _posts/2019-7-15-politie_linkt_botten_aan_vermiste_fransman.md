---
layout: post
title: "Politie linkt botten aan vermiste Fransman"
date: Mon, 15 Jul 2019 08:18:43 +0200
categories: 
- entertainment 
- opinie 
externe_link: "https://www.telegraaf.nl/nieuws/1697415584/politie-linkt-botten-aan-vermiste-fransman"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/779111d4-a6d4-11e9-aa4c-02c309bc01c1.jpg"
---

<p class="intro">De Australische politie heeft een sinds februari vermiste Fransman kunnen identificeren aan de hand van onlangs gevonden botten. De overblijfselen waren aangetroffen bij een strand voor de Australische oostkust.</p> <p>Erwan Ferrieux (21) werd vijf maanden geleden voor het laatst gezien in gezelschap van de Britse toerist Hugo Palmer in de buurt van Port Macquarie, een populair toeristisch stadje ongeveer 385 km ten noorden van Sydney. Er ontstond grote zorg over de twee jonge backpackers toen een huurauto met hun bezittingen leeg werd aangetroffen.</p><p>Vorige maand werden bij een nabijgelegen strand verscheidene botten gevonden en de politie zei dat de identificatie hun ergste vrees had bevestigd.</p><p>Politiechef Paul Fehon verklaarde dat er zondag nog een ander bot is gevonden en dat ook dit voor forensische analyse is verzonden om te bepalen of het afkomstig is van een van de verdwenen backpackers. Palmer is nog steeds spoorloos.</p><p>De politie is ook nog op zoek naar een andere vermiste backpacker, de 18-jarige Belg Theo Hayez, die al meer dan een maand niet is gezien. Hayez verdween na het verlaten van een bar in Byron Bay, een vakantiestadje ongeveer 765 kilometer ten noorden van Sydney, op 31 mei.</p><p>AustraliÃ« is een populaire bestemming voor toeristen van alle leeftijden, onder wie veel jonge backpackers.</p>
