---
layout: post
title: "’Ariana Grande wil straf voor vermeende drugsdealer Mac Miller’"
date: Mon, 09 Sep 2019 09:15:36 +0200
categories: 
- entertainment 
- gossip 
externe_link: "https://www.telegraaf.nl/entertainment/1689601695/ariana-grande-wil-straf-voor-vermeende-drugsdealer-mac-miller"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c22c6fe4-d2d1-11e9-ab85-0255c322e81b.jpg"
---

<p class="intro">Cameron James Pettit, de man die ervan verdacht wordt drugs te hebben verkocht aan Mac Miller voordat hij overleed, verdwijnt als het aan Ariana Grande ligt achter slot en grendel. Volgens bronnen dicht bij de zangeres wil ze dat iedereen die iets te maken heeft met de dood van haar ex-vriend de straf krijgt die hij of zij verdient. Dit meldt TMZ.</p> <p>Pettit werd onlangs opgepakt en zit vast zonder borgtocht. Hij zou drugs aan Mac Miller verkocht hebben waarin de stof fentanyl zat, wat hem in combinatie met alcohol uiteindelijk fataal werd. De verkoop zou twee dagen voor Mac Miller’s overlijden hebben plaatsgevonden. Omdat er momenteel naar meer bewijs gezocht wordt, staat er nog geen officiële aanklacht tegen Pettit vast, maar volgens TMZ wordt dat vermoedelijk dood door drugshandel.</p><p>Mac Miller overleed in september 2018 aan de gevolgen van een overdosis. De rapper kampte al jaren met een drank-en drugsverslaving, wat hem uiteindelijk ook zijn relatie met Ariana kostte.</p>
