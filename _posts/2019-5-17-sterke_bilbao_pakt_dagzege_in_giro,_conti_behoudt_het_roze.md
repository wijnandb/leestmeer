---
layout: post
title: "Sterke Bilbao pakt dagzege in Giro, Conti behoudt het roze"
date: Fri, 17 May 2019 16:50:39 +0200
categories: 
- sport 
- wielrennen 
externe_link: "https://nos.nl/l/2285135"
feature_image: "https://nos.nl/data/image/2019/05/17/550711/1008x567.jpg"
---

<p>Pello Bilbao heeft de zevende etappe in de Giro d'Italia gewonnen. De 29-jarige Spanjaard van Astana sprong weg uit een uitgedunde kopgroep en kwam solo over de meet. Valerio Conti behield de roze leiderstrui.</p>
<p>De winnaar zat met twaalf anderen in een vluchtgroep die halverwege de rit van Vasto naar L'Aquila over 185 kilometer de zegen van het peloton kreeg. In de bochtige finale met venijnige klimstukken bleven er nog vijf renners over: Davide Formolo, Mattia Cattaneo, Tony Gallopin, Lucas Hamilton, Jos√© Joaquin Rojas en Bilbao.</p>
<p>Nadat Hamilton al twee vergeefse pogingen gewaagd hadden, ontsnapte Bilbao op 1,5 kilometer van de streep wel met succes weg uit de kopgroep. De nummer zes van de Giro van vorig jaar bleef vervolgens op de stijgende meters naar de finish uit de greep van zijn belagers.</p>
<p>De vluchters kregen overigens niet helemaal vrij spel. Team UAE, de ploeg van klassementsleider Conti, hield de achterstand binnen de perken. De achterstand van Rojas - donderdag ook al in de vluchtgroep - bedroeg in het klassement immers slechts twee minuten.</p>
<p>Even reed de Spanjaard virtueel in het roze, maar UAE had zijn werk goed gedaan. Rojas sprong wel van de vierde naar de tweede plaats in het klassement.</p>
<p>De zevende etappe kende twee opvallende afstappers. Topsprinter Fernando Gaviria, die de derde etappe op zijn naam schreef, en Jumbo-renner Laurens De Plus.</p>
<p>Die laatste is een streep door de rekening van topfavoriet Primoz Roglic. De Sloveen had dit jaar al veel baat bij het sleurwerk van zijn superknecht. En ook in de Giro was het bedoeling dat de Belg zijn kopman door de bergen zou moeten leiden. De Plus was echter al een paar dagen ziek en zag er nu geen heil meer in.</p>
