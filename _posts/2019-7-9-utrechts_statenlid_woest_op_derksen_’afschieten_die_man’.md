---
layout: post
title: "Utrechts Statenlid woest op Derksen: ’Afschieten die man’"
date: Tue, 09 Jul 2019 11:56:28 +0200
categories: 
- entertainment 
- opinie 
externe_link: "https://www.telegraaf.nl/nieuws/2106535280/utrechts-statenlid-woest-op-derksen-afschieten-die-man"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d219e31e-a22f-11e9-84e9-02c309bc01c1.jpg"
---

<p class="intro">Dat Johan Derksen zich regelmatig woede op de hals haalt na zijn ongezouten commentaar, is geen geheim. SP-Statenlid Andrea Poppe in Utrecht is enorm boos geworden om zijn opmerkingen over Oranje-keepster Sari van Veenendaal, dat ze maandag fel heeft uitgehaald op Twitter naar de voetbalcommentator.</p> <p>In Veronica Inside was Derksen zeer te spreken over het goede keeperswerk van Van Veenendaal, maar vergeleek haar met een paard. Hij zei dat ze daarom wel ’een extra bakje haver’ verdiende.</p><p>SP-statenlid Poppe reageerde op Twitter door te schrijven: „Afschieten die man.” Later legde ze uit aan RTV Utrecht dat ze dat niet letterlijk bedoelde. „Ik heb dat op persoonlijke titel gezegd, het is natuurlijk niet letterlijk, maar figuurlijk bedoeld.”</p><p>„Hij is zo unheimisch tegen vrouwen. Ik zou hem het liefst z'n mond dichtplakken met ducttape. En ook dat zeg ik op persoonlijke titel,” aldus Poppe.</p><p>Aanvankelijk was ze dan ook niet van plan haar woorden terug te nemen. „Ik doe dit soort dingen niet gauw, maar ik vind dat je deze opmerkingen niet moet maken. Die meid heeft verdomme de gouden handschoen gewonnen op het WK”, vertelt ze aan het medium.</p><p>Excuus-tweet</p><p>Poppe lijkt toch teruggekomen te zijn van haar eerdere opmerkingen. Haar eerste tweet is inmiddels verwijderd. In een nieuw berichtje laat ze weten toch spijt te hebben. „Ik wil bij deze mijn excuses maken aan Johan Derksen voor de tweet die ik eerder schreef. Ik heb het nooit zo bedoeld. Ik neem mijn woorden terug.”</p><p>Eerder zei ’De Snor’ dat veel mensen volgens hem ’te lange tenen hebben’ wanneer het over vrouwenvoetbal gaat.</p>
