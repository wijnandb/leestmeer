---
layout: post
title: "Kampong hofleverancier in EK-selectie Nederlandse hockeyers"
date: Mon, 29 Jul 2019 16:59:15 +0200
category: sport
externe_link: "https://nos.nl/l/2295631"
feature_image: "https://nos.nl/data/image/2019/07/29/567093/1008x567.jpg"
---

<p>Bondscoach Max Caldas van de Nederlandse hockeyers heeft de selectie bekendgemaakt voor de EK, die vanaf 17 augustus in Antwerpen worden gespeeld. Oranje verdedigt in BelgiÃ« zijn Europese titel.</p>
<p>Kampong is met vijf spelers hofleverancier in de selectie van twintig man. Jorrit Croon, de middenvelder/aanvaller van Bloemendaal, ontbreekt op de EK. Hij liep een maand geleden een zware schouderblessure op.</p>
<p>Terrance Pieters (Kampong) en Floris Wortelboer (Bloemendaal) zijn aangewezen als reserves. Bob de Voogd is niet geselecteerd.</p>
<p>Verder is de afwezigheid van Robbert Kemperman en Valentin Verga opmerkelijk. Zij misten eerder al de FIH Pro League, omdat het tweetal de voorkeur gaf aan de lucratieve Maleisische hockeycompetitie. Die competitie overlapt voor een deel met de Pro League, maar ze missen nu dus ook het EK.</p>
<h2>Titelverdediger</h2>
<p>Europees kampioen Nederland speelt zijn eerste wedstrijd op zaterdag 17 augustus om 15.45 uur tegen Ierland. Verder is Oranje ingedeeld in een poule met Duitsland en Schotland.</p>
<p>De EK hockey zijn van 17 tot en met 25 augustus uitgebreid te zien bij de NOS. Alle wedstrijden van de Nederlandse mannen en vrouwen worden rechtstreeks uitgezonden op televisie, NOS.nl en de NOS-app.</p>
