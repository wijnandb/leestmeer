---
layout: post
title: "Kruisboogmysterie: dit weten we over de doden"
date: Wed, 15 May 2019 14:18:04 +0200
categories: 
- entertainment 
- opinie 
externe_link: "https://www.telegraaf.nl/nieuws/3591093/kruisboogmysterie-dit-weten-we-over-de-doden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c9d532cc-7727-11e9-bc09-0255c322e81b.jpg"
---

<p class="intro">Ze hadden een voorliefde voor donkere kleding, piercings en een moorddadige fetisj met de Middeleeuwen. Er komen steeds meer details naar buiten over de mysterieuze Duitse kruisboogdoden, die door hun buren werden omschreven als gothics.</p> <p>Spil in het geheel lijkt volgens Duitse media de 30-jarige Farina C.</p><p>Farina C. (30, hieronder links op de foto): nam als laatste haar leven in het pension in het zuid-oostelijke gelegen stadje Passau. Ze schoot een pijl door haar hals. Nadat ze vermoedelijk eerder Torsten W. (53) en Kerstin E. (33) met een kruisboog had gedood. Ze lagen hand in hand op een bed, met pijlen in hun hart. Farina C. was werkzaam in een bakkerij. Ze had een relatie en woonde samen met Gertrud C., die later dood werd aangetroffen in haar appartement. De vrouwen woonden samen in het dorp Wittingen, bij Wolfsburg.</p><p>Gertrud C. (35, hierboven rechts op de foto): partner van Farina C. en lerares op een basisschool in Wittingen. Volgens de krant Bild zat ze sinds enige tijd thuis met burn-out. Volgens een een moeder van één van de scholieren had Gertrud twee gezichten: op school een keurige vrouw, maar in het dorp groette ze nooit iemand.</p><p>Carina U. (19). Dood gevonden in de woning in Wittingen. Volgens het Duitse RTL had ze als minderjarige al contact met één van de andere slachtoffers, Torsten W.. Ze zat enige tijd in een jeugdinstelling. Toen 18 werd, trok ze steeds meer naar W. toe. „Op een gegeven moment was het alleen Torsten in haar leven wat telde”, zegt haar moeder tegen RTL.</p><p>Kerstin E. (33). Van haar is het minst bekend. Ze leefde met Torsten W. in een huis in Rheinland-Pfalz. Met W. stierf ze hand in hand in het pension in Passau.</p><p>Torsten W. (53). Met pijlen in zijn hart gevonden in het hotel in Passau. Lag daar hand in hand met Kerstin E. Torsten bleek een sinistere winkel van Sinkel te bezitten. In het dichtbeboste Westerwald in westelijk Duitsland bedreef de bebaarde vijftiger deze zaak vol historische snuisterijen. In de etalage van ’Milites Conductius’ in Hachenberg was tussen Tempelridder-vaandels, alcohol en wapens zoals hakbijlen ook een lugubere, met bloed besmeurde vrouwelijke pop opgesteld. Het bleek een veeg teken.</p>
