---
layout: post
title: "Cruiseschip ramt bijna de kade"
date: Mon, 08 Jul 2019 08:23:51 +0200
category: jeugdjournaal
externe_link: "http://feeds.nos.nl/~r/jeugdjournaal/~3/4e_oFixlRQo/2292551"
feature_image: "https://nos.nl/data/image/2019/07/07/561932/1008x567.jpg"
---

<p>Flink schrikken voor mensen op de kade in de Italiaanse stad Venetië. Een cruiseschip kwam daar de haven binnen tijdens een hagelstorm met harde windstoten. Door het slechte weer verloor de bemanning de controle over het schip. </p>
<p>Verpletteren</p>
<p>Het enorme cruiseschip dreigde de kade te rammen en een jacht te verpletteren. Maar op het nippertje kon de ramp worden voorkomen door sleepboten. Die zorgden ervoor dat het schip net wat afweek de andere kant op. </p>
<p>Veel buurtbewoners zijn boos. Ze vinden dat het schip helemaal niet had moeten varen met zulk slecht weer.</p>
<p>Verbod</p>
<p>Mensen in Venetië voeren al langer actie tegen de grote schepen. Ze vinden dat die niet thuishoren in de haven van hun oude stad. Er komt daarom een verbod voor grote schepen in de haven. Maar dat verbod gaat pas vanaf 2021 in.</p><img src="http://feeds.feedburner.com/~r/jeugdjournaal/~4/4e_oFixlRQo" height="1" width="1" alt=""/>
