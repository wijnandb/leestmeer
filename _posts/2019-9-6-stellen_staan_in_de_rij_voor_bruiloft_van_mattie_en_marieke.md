---
layout: post
title: "Stellen staan in de rij voor bruiloft van Mattie en Marieke"
date: Fri, 06 Sep 2019 13:38:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1278542229/stellen-staan-in-de-rij-voor-bruiloft-van-mattie-en-marieke"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b02ec49a-d097-11e9-a8ab-0217670beecd.jpg"
---

<p class="intro">Verliefde koppels hebben zich massaal aangemeld om hun bruiloft te laten verzorgen door het radioduo Mattie Valk en Marieke Elsinga. De dj’s maakten vrijdag in hun ochtendshow op Qmusic bekend dat zij in één week tijd de bruiloft van een stel gelukkige luisteraars willen gaan organiseren. Aan het begin van de middag hadden zich daar al meer dan duizend stellen voor aangemeld, laat de radiozender weten.</p> <p>„We hadden wel verwacht dat er een aantal mensen in Nederland zouden zijn die hun bruiloft uit handen willen geven aan ons. Maar dat het er zó veel zijn, dat hadden we niet helemaal aan zien komen”, zegt Marieke. Het grote aantal aanmeldingen is volgens Mattie een reden om nog meer hun best te doen. „Dit motiveert ons extra. Uiteindelijk kunnen we maar één huwelijk regelen. Maar door dit aantal aanmeldingen hebben we wel het gevoel dat we de lat heel hoog moeten leggen.”</p><p>Mattie en Marieke willen als weddingplanners in één week tijd een hele bruiloft op poten gaan zetten. Zij gaan alles regelen, van de locatie en de taart tot de jurk en het grote feest. Koppels kunnen zich nog tot volgende week donderdagmiddag aanmelden op de website van Qmusic. De dag erna wordt bekendgemaakt welk stel Mattie en Marieke als weddingsplanners krijgt. Het gekozen bruidspaar trouwt uiteindelijk op vrijdag 20 september.</p>
