---
layout: post
title: "Warm weer, tuinmeubelen en zwembaden zorgen voor vertraging bij PostNL"
date: Wed, 26 Jun 2019 10:44:30 +0200
categories: 
- financieel 
- economie 
externe_link: "https://nos.nl/l/2290735"
feature_image: "https://nos.nl/data/image/2019/06/26/559293/1008x567.jpg"
---

<p>Mensen die deze week een pakketje verwachten van PostNL moeten mogelijk iets langer wachten dan normaal. Door het warme weer, het grote aantal bestellingen Ã©n grote pakketten duurt het proces bij de bezorgdienst wat langer.</p>
<p>Volgens een woordvoerder van PostNL geldt de vertraging voor een klein deel van de pakketjes. Hoeveel er dat precies zijn is onduidelijk. "Onze medewerkers moeten voldoende pauze nemen om bijvoorbeeld water te drinken. Daardoor is de productiviteit wat minder."</p>
<p>Het bedrijf laat in de PostNL-app weten dat het warme weer kan zorgen voor vertraging.</p>
<h2>Tuinmeubelen en zwembaden</h2>
<p>Daarnaast merkt de woordvoerder op dat het bedrijf deze periode te maken heeft met veel grote pakketten, waardoor er minder mee kan met de bestelronde. "Daar zitten tuinmeubelen en plastic zwembaden bij. Je ziet in bestelgedrag bepaalde trends, door de belastingteruggave doen mensen nu grotere uitgaven."</p>
<p>De vertraging is waarschijnlijk inmiddels over zijn hoogtepunt heen. "Dinsdag is bij ons de drukste dag, doordat er veel in het weekend wordt besteld." De verwachting is dat de vertraging aan het einde van de week is verholpen.</p>
