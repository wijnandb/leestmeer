---
layout: post
title: "Verdachte moord Karel Pronk in Nederland vastgezet"
date: Tue, 09 Jul 2019 15:40:37 +0200
categories: 
- entertainment 
- opinie 
externe_link: "https://www.telegraaf.nl/nieuws/1798356444/verdachte-moord-karel-pronk-in-nederland-vastgezet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fd3363de-a24f-11e9-bc43-02d2fb1aa1d7.jpg"
---

<p class="intro">Errol J. (52) is maandagavond overgeleverd aan Nederland en voor twee weken in bewaring gesteld, zo meldt het Openbaar Ministerie. De verdachte van de moord op Karel Pronk vorig jaar in Delft werd eind juni in Spanje aangehouden tijdens een routinecontrole op een snelweg. Nederland had een internationaal aanhoudingsbevel voor J. uitgedaan.</p> <p>De rechter-commissaris heeft de verdachte dinsdag gehoord. Binnen twee weken zal de raadkamer van de rechtbank Den Haag besluiten of zijn voorarrest wordt verlengd met drie maanden.</p><p>Het OM verdenkt J. ervan dat hij op 7 augustus de 60-jarige Pronk heeft doodgeschoten, met meerdere kogels. Dat gebeurde overdag bij een koffietent aan het Kalverbos in Delft. Pronk was bekend in de onderwereld en was onder meer veroordeeld voor het leiden van een bende die zich bezighield met wietteelt.</p>
