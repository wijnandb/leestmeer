---
layout: post
title: "’Lindsay Lohan verliest tv-show en strandclub’"
date: Wed, 19 Jun 2019 08:16:16 +0200
category: entertainment
externe_link: "https://www.telegraaf.nl/entertainment/211521951/lindsay-lohan-verliest-tv-show-en-strandclub"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3a5bc6f8-9269-11e9-bf35-0217670beecd.jpg"
---

<p class="intro">Slecht nieuws voor Lindsay Lohan. De actrice heeft van MTV te horen gekregen dat er geen tweede seizoen komt van haar realityshow Lindsay Lohan’s Beach Club. Nou is dat op zich niet heel vreemd, nu blijkt dat Lohan’s strandtent op het Griekse eiland Mykonos dit zomerseizoen nog altijd niet open is gegaan. Dit meldt Page Six.</p> <p>Volgens locals ligt de beachclub er verlaten bij en is het logo weggehaald. Toeristen die een kijkje wilden nemen, zouden van een koude kermis thuis zijn gekomen. „Een vriend van mij had een poosje terug een reservering gemaakt, maar werd opgebeld met de mededeling dat de tent nog niet open gaat dit seizoen, terwijl het al juni is”, aldus een bron.</p><p>De MTV show, die het wel en wee van het personeel van de strandtent volgde, zou ’te weinig drama hebben gehad’. „Ze wilden meer gedoe onderling hebben, mensen die het niet meer trekken”, meent de bron. „Er werd door een producer voorgesteld om een eventueel nieuw seizoen te laten draaien om Lindsay, haar moeder Dina en zus Ali, maar die zagen dat niet zitten.”</p>
