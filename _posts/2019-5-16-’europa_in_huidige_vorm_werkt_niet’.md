---
layout: post
title: "’Europa in huidige vorm werkt niet’"
date: Thu, 16 May 2019 10:15:58 +0200
category: overig
externe_link: "https://www.telegraaf.nl/watuzegt/3595899/europa-in-huidige-vorm-werkt-niet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8940a92a-77eb-11e9-98d5-0217670beecd.jpg"
---

<p class="intro">Inmiddels moet toch wel duidelijk zijn dat Europa in de huidige vorm niet werkt, mailt Jan Paul Steer. Begrijp mij goed, Europese samenwerking is een goede zaak en leidt ook tot meer welvaart in Europa. Het had bij deze samenwerking moeten blijven.</p> <p>Een unie met een gemeenschappelijke munt en een te snel uitdijende groep van landen is een stap te ver geweest. Baudet realiseert zich dit, Rutte helaas niet.</p><p>Er is tegen zijn belofte in toch weer geld naar Griekenland gegaan, Rutte ziet de verschillen niet tussen taal, cultuur en concurrentiekracht. Ook is al lang duidelijk dat Europese besluitvorming rondom immigratie niet werkt en laat de unie haar zwakke knieen zien rondom de atoomdeal met het corrupte Iran.</p><p>Zuidelijke landen hebben tijdens het ruime monetaire beleid van de ECB niet voldoende hervormd. Dit betekent dat we nog lang niet klaar zijn met het overhevelen van geld van Noord naar Zuid. Het wordt tijd dat we teruggaan naar de EEG.</p><p>Jan Paul Steer, Deventer</p>
