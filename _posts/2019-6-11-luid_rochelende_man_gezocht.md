---
layout: post
title: "Luid rochelende man gezocht"
date: Tue, 11 Jun 2019 11:42:10 +0200
categories: 
- entertainment 
- opinie 
externe_link: "https://www.telegraaf.nl/nieuws/535188447/luid-rochelende-man-gezocht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b62c7a9c-8c52-11e9-9558-0255c322e81b.jpg"
---

<p class="intro">Een inwoonster van de Leidse Tuinstadwijk ergert zich rot aan een buurtbewoner en heeft een boze oproep gedaan in de buurtapp.</p> <p>„Op werkdagen word ik regelmatig nog vroeger dan mijn wekker wakker door een man die ’s ochtends lopend door de straat luid de meest ranzige rochelgeluiden maakt”, aldus de vrouw in de app Nextdoor.</p><p>De Leidse hoopt dat meer buren zich irriteren aan de man. „Ik ben ongetwijfeld niet de enige die zich mateloos ergert aan deze viezigheid.” Toch heeft ze nog wel een klein spoortje van begrip. „Misschien heeft hij zelf niet door dat het zo luid is?” Om daar wel een advies aan toe te voegen: „kunt u dit voortaan gewoon in uw eigen badkamer doen en mag het alsjeblieft wat minder?”</p><p>Om de ’viespeuk’ te vinden, geeft ze een omschrijving van hem. Het is een ’meneer met filmfestival Rotterdam-tasje’.</p><p>Als een buurtbewoonster haar suggereert de man gewoon aan te spreken, schrijft ze dat ze geen zin heeft om uit het raam te gaan schreeuwen of in pyjama de straat op te gaan. Een andere suggestie, oordopjes, vindt ze ook niks. ’Die heb ik al’.</p><p>Ze heeft ook een idee voor de rochelaar: loop eens een andere route, ’in een straat waarin het minder weerklinkt’.</p><p>Tips? App naar onze whatsapp tiplijn. Zet het nummer in je telefoon: +31 613650952</p>
