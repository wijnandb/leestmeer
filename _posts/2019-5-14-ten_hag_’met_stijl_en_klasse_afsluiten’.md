---
layout: post
title: "Ten Hag: ’Met stijl en klasse afsluiten’"
date: Tue, 14 May 2019 15:37:17 +0200
category: sport
externe_link: "https://www.telegraaf.nl/sport/3585245/ten-hag-met-stijl-en-klasse-afsluiten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9b339a6e-764e-11e9-85a2-02c309bc01c1.jpg"
---

<p class="intro">Ajax kan de 34e landstitel nauwelijks meer ontgaan, maar trainer Erik ten Hag benadert de laatste competitiewedstrijd als een serieuze ontmoeting. „We willen met klasse en in stijl afsluiten”, vertelde hij. „Sentimenten tellen ook niet. We spelen met ons beste team. Klaas-Jan Huntelaar zal spelen”, zei de trainer die de rest van zijn ploeg niet wilde prijsgeven.</p> <p>Ajax verdedigt in de laatste speelronde een voorsprong van drie punten en veertien doelpunten op PSV, dat afsluit met een thuiswedstrijd tegen Heracles Almelo. „Natuurlijk staan we er heel goed voor”, erkende Ten Hag. „Maar ik had gisteren nog Kees Rijvers aan de lijn”, doelde hij op de bondscoach die met het Nederlands elftal het EK van 1984 miste omdat Spanje met 12-1 wist te winnen van Malta. „Meer hoef ik hoef ik niet te zeggen toch?”</p><p>David Neres kan woensdagavond mogelijk met Ajax de kampioenswedstrijd tegen De Graafschap spelen. De aanvaller is zo goed als hersteld van een hamstringblessure. „We werken er wel aan”, vertelde trainer Ten Hag. „Maar we moeten het even bekijken en met de dokter praten. Daarna hakken we een knoop door.”</p>
