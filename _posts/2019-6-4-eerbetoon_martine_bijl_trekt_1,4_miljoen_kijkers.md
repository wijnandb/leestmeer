---
layout: post
title: "Eerbetoon Martine Bijl trekt 1,4 miljoen kijkers"
date: Tue, 04 Jun 2019 08:32:49 +0200
categories: 
- entertainment 
- opinie 
externe_link: "https://www.telegraaf.nl/entertainment/3687063/eerbetoon-martine-bijl-trekt-1-4-miljoen-kijkers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ed0cc0a0-8692-11e9-85df-02d2fb1aa1d7.jpg"
---

<p class="intro">Het ingelaste eerbetoon aan Martine Bijl heeft maandag veel kijkers getrokken. 1.382.000 mensen stemden af op een herhaling van Opium Special die werd uitgezonden op NPO 1, blijkt uit cijfers van de Stichting KijkOnderzoek.</p> <p>In de ingelaste uitzending uit 2014 belichtte presentator Cornald Maas met collega’s en haar man Berend Boudewijn het leven en de carrière van Martine Bijl. Alleen het NOS Journaal van 20.00 uur trok maandagavond meer kijkers, 1.944.000.</p><p>Maandag werd bekendgemaakt dat de presentatrice, actrice en zangeres donderdag op 71-jarige leeftijd is overleden. Martine stierf aan de gevolgen van de zware hersenbloeding die haar in september 2015 trof.</p><p>’In memoriam Martine Bijl’ is niet het enige tv-programma waarin Bijl wordt geëerd. Omroep Max, de NPO en Joop van den Ende werken aan een ’groot tv-monument’, dat vrijdagavond om 20.30 uur te zien is op NPO 1. Dit betreft een nieuw eerbetoon dat deze week wordt gemaakt.</p>
