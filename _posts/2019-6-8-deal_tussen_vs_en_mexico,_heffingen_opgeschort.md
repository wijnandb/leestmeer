---
layout: post
title: "Deal tussen VS en Mexico, heffingen opgeschort"
date: Sat, 08 Jun 2019 08:01:15 +0200
categories: 
- financieel 
- koersen 
externe_link: "https://www.telegraaf.nl/financieel/1885324587/deal-tussen-vs-en-mexico-heffingen-opgeschort"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1ab6ff3e-89b3-11e9-85ee-0218eaf05005.jpg"
---

<p class="intro">De Verenigde Staten en Mexico hebben een deal bereikt over de aanpak van illegale immigratie. De handelstarieven die de VS wilden opleggen zijn daardoor van de baan. Dat meldt de Amerikaanse president Donald Trump op Twitter.</p> <p>De invoering van importheffingen op Mexicaanse producten van 5 procent is "voor onbepaalde tijd opgeschort", aldus de president. "Mexico heeft op zijn beurt besloten krachtige maatregelen te nemen om het tij van migratie door Mexico en bij onze zuidelijke grens te keren."</p><p>Afgesproken is dat Mexico vanaf maandag de Nationale Garde gaat inzetten bij de zuidgrens met Guatemala om de toestroom van migranten te beperken. Daarnaast zullen asielzoekers die de VS inkomen, worden teruggezonden naar Mexico waar ze de aanvraagprocedure moeten afwachten.</p><p>Volgens de Mexicaanse minister van Buitenlandse Zaken is het akkoord tussen de twee landen eerlijk en evenwichtig. Marcelo Ebrard zei dat de VS in eerste instantie veel zwaardere eisen hadden gesteld dan uiteindelijk in het akkoord staat. "We kwamen tot een middelpunt", aldus Ebrard.</p><p>In het bereikte akkoord staat verder dat de twee landen de onderhandelingen om illegale immigratie aan te pakken voortzetten. Binnen negentig dagen moeten die gesprekken zijn afgerond.</p><p>Trump gebruikte invoerheffingen tot nu toe vooral als wapen in de strijd om betere handelvoorwaarden te bewerkstelligen met landen waaronder China. In het geval van Mexico eiste Trump ook dat het buurland meer doet om de instroom in de VS van migranten tegen te gaan.</p>
