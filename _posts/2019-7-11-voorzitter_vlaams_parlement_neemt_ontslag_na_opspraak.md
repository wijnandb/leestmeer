---
layout: post
title: "Voorzitter Vlaams parlement neemt ontslag na opspraak"
date: Thu, 11 Jul 2019 15:13:23 +0200
categories: 
- entertainment 
- opinie 
externe_link: "https://www.telegraaf.nl/nieuws/2017133491/voorzitter-vlaams-parlement-neemt-ontslag-na-opspraak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/593ff036-a3de-11e9-baee-0217670beecd.jpg"
---

<p class="intro">Kris van Dijck stapt op als voorzitter van het Vlaamse parlement nadat hij opnieuw in opspraak was geraakt. Hij reed vorige week in beschonken toestand tegen een aanhangwagen nadat hij ’s nachts in een café was geweest. Nu wordt hij ook beticht van uitkeringsfraude. Van Dijck noemt de aantijgingen „totaal incorrect.”</p> <p>Volgens het blad P-Magazine had Van Dijck in 2014 een escortdame aan een uitkering geholpen via toenmalig minister van Werk Kris Peeters. Peeters bevestigde donderdag dat er geld is uitbetaald, volgens een toegestane regeling voor werknemers voor failliete ondernemingen.</p><p>Van Dijck zou het bedrag van ruim 5000 euro te laag hebben gevonden, maar er is volgens Peeters niets extra’s betaald. Er wordt gezocht naar mailverkeer over de kwestie.</p><p>Van Dijck werd donderdag na de publicatie van het artikel het stadhuis van Brussel uitgeleid, direct nadat de N-VA-politicus een toespraak had gehouden. Hij betuigde daarin opnieuw spijt en schaamte over het drankincident. „Ik ben me ervan bewust dat dit echt niet kan.” Hij maakt een maandsalaris over aan een fonds voor verkeersslachtoffers. Van Dijck zou 1,4 promille alcohol in zijn bloed hebben gehad, bijna drie keer meer dan toegestaan.</p>
