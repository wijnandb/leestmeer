---
layout: post
title: "Ties Brock NOS-correspondent Israël en Palestijnse gebieden"
date: Thu, 11 Jul 2019 13:19:53 +0200
category: nieuws
externe_link: "https://nos.nl/l/2293014"
feature_image: "https://nos.nl/data/image/2019/07/11/562699/1008x567.jpg"
---

<p>Ties Brock wordt de nieuwe multimediale correspondent van NOS Nieuws en Nieuwsuur in Israël en de Palestijnse gebieden. Nog deze zomer volgt hij Arlene Gelderblom op.</p>
<p>De afgelopen vier jaar werkte Brock (28) als redacteur/verslaggever voor Nieuwsuur. In die hoedanigheid was hij betrokken bij vele buitenlandverhalen en was hij vaak op pad voor reportages.</p>
<p>Ook werkte hij voor het VPRO-radioprogramma Bureau Buitenland. Als stagiair en freelance journalist schreef Ties onder andere voor Elsevier, de Volkskrant en persbureau Novum.</p>
<h2>Evenwichtig</h2>
<p>Brock is enthousiast over zijn nieuwe baan en weet dat er een grote uitdaging op hem wacht: "Ik besef hoe ingewikkeld en gevoelig het nieuws uit Israël en de Palestijnse gebieden kan zijn. Ik zie het als een belangrijke opdracht om daar onpartijdig en evenwichtig over te berichten".</p>
<p>"We zijn erg blij dat hij op die post kan beginnen in een nieuwe rol die goed bij hem past", zegt NOS-chef Buitenland, Dick Jansen. "Ties is een gedreven journalist met veel buitenlandervaring."</p>
