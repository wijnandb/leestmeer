---
layout: post
title: "Ajax met Huntelaar in kampioensduel, Neres enige vraagteken"
date: Tue, 14 May 2019 15:22:03 +0200
category: sport
externe_link: "https://nos.nl/l/2284585"
feature_image: "https://nos.nl/data/image/2019/04/13/543392/1008x567.jpg"
---

<p>Ajax reist woensdag met een vrijwel fitte selectie naar Doetinchem. Alleen David Neres is een vraagteken voor het kampioensduel met De Graafschap.</p>
<p>Het kampioenschap werd zondag na de overwinning op Utrecht (4-1) al gevierd. "Je staat drie punten voor en je hebt zo'n goed doelsaldo. Dan is het logisch dat het publiek dat als kampioenschap omarmt. En wij dus ook. Dan ontstaat spontaan een euforische reactie."</p>
<p>Toch eist Ten Hag de volledige concentratie op het duel, waarin een punt al volstaat voor de titel. "We benaderen die wedstrijd gewoon serieus. We willen hem in stijl en klasse benaderen en spelen. Het gaat erom die wedstrijd te winnen. Zo kijken we ernaar."</p>
<p>Ten Hag werd zelf al een keer kampioen op De Vijverberg, als speler van De Graafschap in de eerste divisie. "Dat was een mooie tijd. Toen was ik nog een jonge speler, in een heel jong elftal. We werden ongeslagen kampioen. Voor De Graafschap is er toen denk ik veel begonnen."</p>
<h2>Huntelaar start</h2>
<p>Klaas-Jan Huntelaar heeft eveneens een verleden bij de Doetinchemmers, als jeugd- en selectiespeler. "Maar sentimenten tellen morgen niet", aldus Ten Hag. "Maar ik kan je vertellen dat Klaas-Jan wel speelt. Hij is aan een ongelofelijke race bezig, heeft een enorme drive."</p>
<p>Hoewel Ajax de titel alleen theoretisch nog kan ontgaan, wordt er toch een replica van de schaal naar Eindhoven gereden. Daar moet PSV thuis tegen Heracles Almelo drie punten en veertien goals goedmaken op de Amsterdammers.</p>
<p>"Logisch", vindt Ten Hag dat. "Alle gekke dingen in het voetbal zijn als eens gebeurd."</p>
<h2>Toekomst</h2>
<p>Zoals een trainer die plots op een hoogtepunt vertrekt. "Mooi h√®, al die suggesties, al die adviezen", sneert Ten Hag naar de criticasters, die zeggen dat het voor hem beter is om nu te vertrekken.</p>
<p>"Ik heb hier een contract, ik heb het hier naar mijn zin, we zijn bezig met de toekomst, dus ik ben daar niet mee bezig. Voor mij is het geen thema."</p>
<p>Dat geldt ook voor een mogelijke komst van Steven Bergwijn. Zijn huidige club PSV reageerde al op de hardnekkige geruchten over een transfer dat de aanvaller niet te koop is voor de Amsterdammers.</p>
<p>"Bergwijn, wat kan erover zeggen? Niks", aldus Ten Hag. "Als we mededelingen hebben, als we feiten hebben, dan melden we die gewoon via de gebruikelijke kanalen."</p>
