---
layout: post
title: "Mogelijk tientallen doden door brand op boot voor kust Los Angeles"
date: Mon, 02 Sep 2019 16:57:51 +0200
category: buitenland
externe_link: "http://feeds.nos.nl/~r/nosnieuwsbuitenland/~3/IvCS0bd9GWY/2300059"
feature_image: "https://nos.nl/data/image/2019/09/02/574481/1008x567.jpg"
---

<p>Bij een brand op een schip voor de Californische kust zijn zeker vier mensen om het leven gekomen, maar mogelijk nog veel meer. Er waren 39 mensen aan boord, van wie vijf bemanningsleden konden ontsnappen. De overige 34 bevonden zich onderdeks toen de brand uitbrak.</p>
<p>Het schip is inmiddels gezonken, nadat het uren in brand had gestaan. Het bluswerk verliep moeizaam, waarschijnlijk door de brandstof aan boord.</p>
<h2>Onder het dek</h2>
<p>De bemanningsleden konden ontsnappen omdat zij bovendeks waren, terwijl de passagiers onderdeks sliepen. Zij werden vermoedelijk ingesloten door het vuur.</p>
<p>De boot is 23 meter lang en werd gebruikt om te duiken. Het ongeluk gebeurde ten noorden van het eiland Santa Cruz, vlakbij Los Angeles. De oorzaak is nog niet bekend.</p><img src="http://feeds.feedburner.com/~r/nosnieuwsbuitenland/~4/IvCS0bd9GWY" height="1" width="1" alt=""/>
