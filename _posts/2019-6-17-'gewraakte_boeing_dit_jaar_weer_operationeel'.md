---
layout: post
title: "'Gewraakte Boeing dit jaar weer operationeel'"
date: Mon, 17 Jun 2019 10:48:40 +0200
categories: 
- financieel 
- koersen 
externe_link: "https://www.telegraaf.nl/financieel/689993831/gewraakte-boeing-dit-jaar-weer-operationeel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/505bea0a-90de-11e9-aa9d-0255c322e81b.jpg"
---

<p class="intro">De Boeings van het type 737 MAX, die om veiligheidsredenen aan de grond worden gehouden, zullen nog dit jaar weer luchtwaardig zijn. Die verwachting sprak Boeing-baas Dennis Muilenberg uit tijdens de luchtvaartshow van Parijs.</p> <p>Eerder dit jaar werden de 737 MAX-toestellen wereldwijd aan de grond gezet, na twee dodelijke ongelukken in korte tijd. Boeing werkt sindsdien, in overleg met veiligheidsautoriteiten, aan een update van de toestellen.Volgens Muilenberg zijn sindsdien ook de interne processen bij de vliegtuigmaker onder de loep genomen.</p><p>Boeing heeft in zijn orderboek nog zeker 4000 toestellen van het type 737 MAX zitten. Het Amerikaanse bedrijf is volgens de topman niet van plan om sneller met een opvolger voor het toestel te komen. Wel werkt het bedrijf aan een nieuw toestel dat geschikt is voor middellange afstanden. De New Mid-Market Airplane (NMA) zit qua type tussen het zogeheten single-aisle-model en de wide-body in. Het nieuwe toestel moet in 2025 operationeel zijn.</p><p>Grote rivaal Airbus kondigde op zijn beurt de komst van een nieuw type A321 aan. Daarmee richt de Europese vliegtuigmaker zich ook op de markt voor kleinere toestellen met een groter bereik. De A321 XLR heeft een bereik van ruim 8700 kilometer en kan daarmee onder meer op trans-Atlantische routes worden ingezet.</p>
