---
layout: post
title: "Cerny van Ajax naar FC Utrecht"
date: Tue, 02 Jul 2019 00:01:04 +0200
category: sport
externe_link: "https://www.telegraaf.nl/sport/1172195231/cerny-van-ajax-naar-fc-utrecht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/54bc6f0a-9cb6-11e9-b4b8-02d2fb1aa1d7.jpg"
---

<p class="intro">FC Utrecht heeft zijn gewenste aanvallende versterking zo goed als binnen. De club bereikte maandagavond laat overeenstemming met Vaclav Cerny (21) over een contract voor drie seizoenen met een optie voor nóg een jaar. Over de transfersom van circa 700.000 euro is er met Ajax een akkoord op hoofdlijnen.</p> <p>Technisch directeur Jordy Zuidam en trainer John van den Brom werkten achter de schermen wekenlang aan de transfer van de Tsjech, die lange tijd voor onmogelijk werd gehouden. Voor Cerny was veel buitenlandse interesse, die na Ajax’ eerste oefenwedstrijd van het seizoen tegen Quick’20, waarin de aanvaller een hattrick scoorde, alleen maar toenam.</p><p>Na een gesprek met Zuidam en Van den Brom wist Cerny echter zeker dat hij naar FC Utrecht wilde. De vraagprijs van de Amsterdammers was echter lange tijd een obstakel voor de Utrechters, die pas na de transfer van Nicolas Gavory naar Standard Luik konden toeslaan. Tussen de clubs worden momenteel de laatste details besproken, zoals een eventuele terugkoopoptie voor Ajax.</p><p>Zodra Ajax de mondelinge afspraken op papier heeft gezet en de handtekeningen onder de contracten staan, wordt Cerny in Utrecht gekeurd.</p>
