---
layout: post
title: "NS gaat stations inspecteren met drones"
date: Thu, 11 Jul 2019 10:59:16 +0200
category: nieuws
externe_link: "https://nos.nl/l/2293001"
feature_image: "https://nos.nl/data/image/2019/07/11/562673/1008x567.jpg"
---

<p>De Nederlandse Spoorwegen zetten vanaf nu drones in voor onderhoudsinspecties van hun stations, parkeergarages en kantoren. "Die honderden gebouwen moeten ieder jaar ge√Ønspecteerd worden, een behoorlijk omvangrijke klus", zegt NS-woordvoerder Erik Kroeze in het NOS Radio 1 Journaal.</p>
<p>De inspecties gebeuren normaal gesproken door steigers en kranen neer te zetten en medewerkers alle delen te laten bekijken. Een van NS-medewerkers kwam op het idee om die inspecties ook met drones te gaan doen. Kroeze: "Het geeft een hoop minder gedoe om met een drone te vliegen. Zo'n vlucht kun je op rustige momenten doen en dat geeft dus minder overlast voor reizigers."</p>
<p>Bekijk hier beelden van de eerste testvlucht met de NS-drone:</p>
<p>De drones zijn voorzien van heel goede camera's, aldus de NS. Daardoor hoeft een inspecteur de steigers niet meer op. De drone is beschermd door een kooi, hierdoor kan hij dicht bij de gebouwen vliegen zonder iets te beschadigen.</p>
<p>De vluchten worden uitgevoerd op rustige momenten in en om stations, maar helemaal vrij van reizigers zijn de ruimten dan niet. De NS gaat reizigers op zo'n moment erop wijzen dat ze eventueel onbedoeld gefilmd kunnen worden. Mochten reizigers daadwerkelijk op de beelden staan, dan worden ze geblurd.</p>
<p>Vooralsnog worden de drones alleen ingezet bij inspecties binnen in gebouwen. Op termijn - als Europese wetgeving dit toestaat - zal de NS ook de buitenkant van gebouwen met drones gaan controleren.</p>
