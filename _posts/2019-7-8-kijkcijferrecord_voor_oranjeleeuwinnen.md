---
layout: post
title: "Kijkcijferrecord voor Oranjeleeuwinnen"
date: Mon, 08 Jul 2019 08:30:42 +0200
category: entertainment
externe_link: "https://www.telegraaf.nl/entertainment/1631748474/kijkcijferrecord-voor-oranjeleeuwinnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e9125510-a149-11e9-a815-0255c322e81b.jpg"
---

<p class="intro">De Nederlandse voetbalsters hebben zondagavond een kijkcijferrecord gevestigd. Bijna 5,5 miljoen mensen keken live naar de door Oranje verloren WK-finale tegen de Verenigde Staten, blijkt uit cijfers van Stichting KijkOnderzoek. Niet eerder in de geschiedenis keken zoveel mensen live een wedstrijd van het Nederlandse vrouwenelftal.</p> <p>Het record stond al op naam van de ploeg van Sarina Wiegman. De halve finale van de Oranjeleeuwinnen tegen Zweden werd bekeken door ruim 5 miljoen Nederlanders en was tot nog toe de best bekeken wedstrijd ooit.</p><p>Naar de aansluitende huldiging keken zondag in Nederland bijna 5 miljoen mensen en Studio France trok bijna 2,8 miljoen kijkers. De drie voetbaluitzendingen op NPO 1 vormen samen de top 3 van de best bekeken tv-programma’s van zondag.</p><p>De laatste uitzending van Café Hendriks &amp; Genee trok 220.000 kijkers. De talkshow met Wilfred Genee en Hélène Hendriks werd de afgelopen zes weken door gemiddeld tussen de 100.000 en 200.000 kijkers bekeken. Hoewel het nog geen doorslaand succes is, keert het programma in oktober wel terug op televisie.</p>
