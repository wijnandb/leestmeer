---
layout: post
title: "Vermiste vrouw na 16 dagen teruggevonden in dichte bossen Hawaï"
date: Sat, 25 May 2019 11:37:58 +0200
categories: 
- entertainment 
- opinie 
externe_link: "https://www.telegraaf.nl/nieuws/3646255/vermiste-vrouw-na-16-dagen-teruggevonden-in-dichte-bossen-hawai"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/73c29580-7ed6-11e9-a5d0-0255c322e81b.png"
---

<p class="intro">Vrienden van Amanda Eller schrijven met grote dikke letters ’levend teruggevonden’ op de vermissingsposters die overal op het Hawaïaanse eiland Maui waren opgehangen. De vrouw verdween 16 dagen geleden nadat zij voor een wandeling het bosreservaat Makawao in was getrokken. Amanda werd vrijdag, ruim twee weken na haar vermissing, gespot door de bemanning van een helikopter.</p> <p>Haar familie vreesde het ergste. Enkele uren voor haar terugkeer werd er nog een beloning van 50.000 dollar uitgeloofd.</p><p>Amanda’s moeder, Julia Eller, kan het bijna niet geloven. „Ik heb er geen woorden voor, ik ben zo ongelooflijk dankbaar”, zegt ze tegen de Hawaiiaanse nieuwssite Hawaii News Today.</p><p>Rivierbedding</p><p>Op 9 mei troffen vrijwilligers de auto en de telefoon van de 35-jarige yogalerares aan op een parkeerplaats bij het startpunt van de wandelroute. Op zes kilometer afstand van die parkeerplaats stond Amanda vrijdag zwaaiend in een rivierbedding, om te seinen naar de helikopterpiloten.</p><p>Op de Facebookpagina ’Find Amanda’ zijn foto’s geplaatst van de reddingsactie.</p><p>Amanda is er wonder boven wonder goed vanaf gekomen. Ze heeft zichzelf in leven gehouden door water uit de rivier te drinken en planten te eten. Naast een paar schrammetjes, was ze slechts een beetje verbrand door de zon en haar schoenen kwijtgeraakt.</p>
