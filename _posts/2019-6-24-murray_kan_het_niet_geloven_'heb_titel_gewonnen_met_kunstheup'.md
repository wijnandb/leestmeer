---
layout: post
title: "Murray kan het niet geloven: 'Heb titel gewonnen met kunstheup'"
date: Mon, 24 Jun 2019 11:39:39 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/eoCGZUuhSf8/2290435"
feature_image: "https://nos.nl/data/image/2019/06/24/558870/1008x567.jpg"
---

<p>"Ik heb hier gewoon de dubbelspeltitel gewonnen met een kunstheup." Andy Murray kan zelf nauwelijks geloven dat hij een half jaar na zijn ingrijpende heupoperatie weer tennist en zelfs ook wint.</p>
<p>De Brit luistert zijn rentree op door bij het grastoernooi van Queens de titel te pakken in het herendubbelspel. In de finale is hij samen met de Spanjaard Feliciano LÃ³pez landgenoot Joe Salisbury en de Amerikaan Rajeev Ram de baas met 7-6 (8-6), 5-7, 10-5.</p>
<h2>'Geweldig, geen pijn meer'</h2>
<p>"Dit is mooier dan veel van mijn titels in het enkelspel. Om meerdere redenen. Ik vind het echt waanzinnig dat het gelukt is. Vijf, zes jaar lang kreeg ik altijd last van pijntjes na een wedstrijd. Nu is dat weg en dat is geweldig", aldus de drievoudig grandslamkampioen.</p>
<p>Deze week speelt Murray in Eastbourne het dubbelspel met de Braziliaan Marcelo Melo en voor volgende week op Wimbledon zoekt hij nog een partner in het gemengd dubbelspel.</p>
<h2>Wanneer gaat Murray weer enkelen?</h2>
<p>Murray weet nog niet wanneer hij weer in het enkelspel zal uitkomen. "Of ik ga tot en met de US Open door met dubbelen, of ik ga voornamelijk trainen zodat ik in aanloop naar de US Open singles kan spelen. Ik ga in elk geval niets overhaasten."</p><img src="http://feeds.feedburner.com/~r/nossporttennis/~4/eoCGZUuhSf8" height="1" width="1" alt=""/>
