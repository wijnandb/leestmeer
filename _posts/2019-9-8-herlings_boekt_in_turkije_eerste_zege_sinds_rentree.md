---
layout: post
title: "Herlings boekt in Turkije eerste zege sinds rentree"
date: Sun, 08 Sep 2019 14:44:11 +0200
category: sport
externe_link: "https://nos.nl/l/2300833"
feature_image: "https://nos.nl/data/image/2019/09/08/575852/1008x567.jpg"
---

<p>Motocrosser Jeffrey heeft bij de Grand Prix van Turkije zijn eerste zege in de MXGP-klasse geboekt sinds zijn rentree.</p>
<p>In de eerste manche was Herlings dominant als vanouds en liet hij de Let Pauls Jonass vijf seconden achter zich. Landgenoot Glenn Coldenhoff finishte op vijftien seconden als derde.</p>
<p>De Sloveen Tim Gajser, die zich al verzekerd weet van de wereldtitel, passeerde als zesde de meet.</p>
<h2>Blessure</h2>
<p>Herlings kwam vorige week in Zweden voor het eerst weer in actie na een langslepende blessure. In de eerste manche daar viel hij uit en in de tweede manche legde hij beslag op de vierde plek.</p>
<p>Door zijn blessure reed hij dit jaar nauwelijks een race in het wereldkampioenschap. Herlings miste de eerste zeven races van het seizoen door een voetblessure en liep kort na zijn rentree een enkelblessure op, die hem nog eens zes grands prix aan de kant hield.</p>
