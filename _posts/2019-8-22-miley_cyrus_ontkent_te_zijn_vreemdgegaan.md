---
layout: post
title: "Miley Cyrus ontkent te zijn vreemdgegaan"
date: Thu, 22 Aug 2019 23:11:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1218851808/miley-cyrus-ontkent-te-zijn-vreemdgegaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b727e2b4-c524-11e9-aa74-0217670beecd.jpg"
---

<p class="intro">Mensen die fluisteren dat Miley Cyrus haar kersverse ex Liam Hemsworth heeft bedrogen, hebben het volgens de zangeres mis. Cyrus laat donderdag in een reeks tweets weten dat ze volledig trouw was aan de acteur, met wie ze ruim een jaar getrouwd was en jaren een knipperlichtrelatie had.</p> <p>„Ik kan accepteren dat het leven dat ik heb gekozen betekent dat ik een volledig publiek en transparant leven leid. Wat ik niet kan accepteren is dat mensen zeggen dat ik lieg om een misdaad te verhullen die ik niet heb gepleegd. Ik heb niets te verbergen”, twittert de 26-jarige Miley.</p><p>De zangeres beseft dat haar reputatie van de jaren voorafgaand aan haar huwelijk, waarin ze geregeld schaars gekleed, twerkend en blowens in het openbaar verscheen, wellicht het tegenovergestelde kunnen doen vermoeden. „Ik kan heel veel dingen toegeven, maar ik weiger toe te geven dat mijn huwelijk is gestrand door vreemdgaan. Liam en ik zijn bijna een decennium samen geweest. Ik heb het eerder gezegd en het blijft ook zo, ik houd van Liam en dat zal ik altijd blijven doen.”</p><p>Twerkende boerenkinkel</p><p>Toch werkte het niet meer. „Ik moest de gezonde beslissing voor mezelf nemen om afscheid te nemen van mijn oude leven. Ik ben gezonder en gelukkiger dan ik in tijden ben geweest. Je kunt zeggen dat ik een twerkende, wiet rokende en vloekende boerenkinkel ben, maar ik ben geen leugenaar.”</p><p>Liam en Miley maakten bijna twee weken geleden bekend te gaan scheiden na een huwelijk van een jaar. Kort daarna werd de zangeres zoenend gespot met Kaitlynn Carter, volgens geruchten haar nieuwe vlam, tijdens een vakantie in Italië. Liam heeft woensdag officieel de scheiding aangevraagd.</p>
