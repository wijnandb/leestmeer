---
layout: post
title: "Zoektocht naar vermiste Anja Schaap hervat"
date: Fri, 07 Jun 2019 11:28:13 +0200
categories: 
- entertainment 
- opinie 
externe_link: "https://www.telegraaf.nl/nieuws/1063466768/zoektocht-naar-vermiste-anja-schaap-hervat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a1c79614-8918-11e9-a8f6-02c309bc01c1.jpg"
---

<p class="intro">De politie is vrijdag een nieuwe zoekactie begonnen naar de 33-jarige Katwijkse Anja Schaap, die sinds vorige week woensdag wordt vermist. Agenten en andere hulpverleners verzamelden zich vrijdagochtend bij de Noordduinen in de Zuid-Hollandse plaats om het duingebied richting Noordwijk af te speuren. De brandweer zocht onder meer in een sloot naast een camping aan de Noordduinen.</p> <p>Bij de zoekactie zijn boswachters en hulpverleners van de KNRM en het Veteranen Search Team betrokken. Volgens een politiewoordvoerder telt het hele gezelschap zeker tachtig mensen. Hij spreekt van een „zeer groot zoekgebied” en verwacht dat de actie meerdere uren zal duren.</p><p>Volgens een politiewoordvoerder is de zoekactie niet het gevolg van nieuwe informatie. Het stuk waar nu gezocht wordt ligt tussen de Binnenwatering, de plaats waar woensdag werd gezocht, en haar huis.</p><p>De vrouw verliet vorige week in de nacht van dinsdag op woensdag om ongeveer 01.00 uur café In den Blauwen Bock aan de Badstraat en kwam nooit thuis aan. Vorige week vrijdag werd op een weg tussen het café en haar huis haar tas met spullen in een sloot gevonden.</p><p>Op zaterdag en maandag werd ook al naar haar gezocht.</p>
