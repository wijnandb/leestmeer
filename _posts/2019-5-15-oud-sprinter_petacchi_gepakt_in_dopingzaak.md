---
layout: post
title: "Oud-sprinter Petacchi gepakt in dopingzaak"
date: Wed, 15 May 2019 11:11:04 +0200
category: sport
externe_link: "https://www.telegraaf.nl/sport/3589688/oud-sprinter-petacchi-gepakt-in-dopingzaak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/35664f7a-76f2-11e9-ac87-0217670beecd.jpg"
---

<p class="intro">De internationale wielerbond UCI heeft per direct vier wielrenners geschorst die betrokken zijn bij de bloeddopingzaak Operation Aderlass. Grootste naam is de Italiaan Alessandro Petacchi. De vermaarde sprinter, in 2016 gestopt, was tussen 2012 en 2013 klant van de omstreden sportarts Mark Schmidt.</p> <p>Ook de Slovenen Kristijan Koren en Borut Bozic zijn betrapt door de Oostenrijkse autoriteiten, die de UCI hebben geïnformeerd. Bozic is ploegleider bij Bahrain-Merida, de ploeg van de Italiaan Vincenzo Nibali, momenteel de nummer 3 in het algemeen klassement van de Ronde van Italië. Koren is ploegmaat van Nibali en onmiddellijk uit de Giro gezet.</p><p>De vierde renner is de Kroaat Kristijan Durasek, een renner van UAE Team Emirates. Alle vier hebben zich bezondigd aan bloeddoping. Petacchi is veruit de bekendste van het kwartet zondaars. Hij reed in totaal 48 ritzeges bij elkaar in de drie grote ronden: 22 in de Giro, 20 in de Vuelta en 6 in de Tour.</p>
