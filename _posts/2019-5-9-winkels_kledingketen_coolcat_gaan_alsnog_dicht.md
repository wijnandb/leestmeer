---
layout: post
title: "Winkels kledingketen Coolcat gaan alsnog dicht"
date: Thu, 09 May 2019 05:10:26 +0200
categories: 
- financieel 
- economie 
externe_link: "https://nos.nl/l/2283791"
feature_image: "https://nos.nl/data/image/2019/05/09/548682/1008x567.jpg"
---

<p>De winkels van kledingketen Coolcat gaan de komende maanden toch dicht. Eigenaar Retail Beheer, die het bedrijf overnam na een faillissement, wil ermee verder als webshop. Dit betekent dat waarschijnlijk honderden banen verloren gaan.</p>
<p>"De winkels zijn niet winstgevend te krijgen", zegt Ronald van Zetten van het bedrijf in het NOS Radio 1 Journaal. "Er is veel minder verkeer in de winkelstraten en er zijn veel concurrenten bijgekomen. In zekere zin is Coolcat niet met zijn tijd meegegaan. Het is een pijnlijk en hard besluit om er niet mee door te gaan."</p>
<p>Coolcat werd in maart failliet verklaard. Retail Beheer nam het over. Aanvankelijk zouden 56 van de 80 winkels openblijven. Wel kreeg het winkelpersoneel alleen nog maar tijdelijke contracten aangeboden. Bij Coolcat werkten voor het faillissement 1450 mensen, vooral in Nederland.</p>
<p>De webshop gaat zich onder de naam Coolcat Junior alleen nog maar richten op kinderkleding. Die liep online al goed. Er zijn wel plannen om met een deel van de winkels nog een nieuwe formule te starten, maar daarover wil het bedrijf niets zeggen. In de zomer komt er meer duidelijkheid. "Het zal niet een tienerkledingwinkel zijn", zegt Van Zetten.</p>
<p>Coolcat bestond sinds 1979. Het bedrijf had al jaren financiÃ«le problemen.</p>
