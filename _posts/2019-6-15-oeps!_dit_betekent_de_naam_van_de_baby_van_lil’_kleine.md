---
layout: post
title: "Oeps! Dit betekent de naam van de baby van Lil’ Kleine"
date: Sat, 15 Jun 2019 09:37:04 +0200
categories: 
- entertainment 
- gossip 
externe_link: "https://www.telegraaf.nl/entertainment/1148322609/oeps-dit-betekent-de-naam-van-de-baby-van-lil-kleine"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a22a0e86-8f6a-11e9-8062-02d1dbdc35d1.jpg"
---

<p class="intro">Vrijdag deelde Lil’ Kleine de eerste foto van zijn kersverse baby. Ook maakte hij de naam van zijn nieuwe grote liefde bekend: Lío Zion Vaes Scholten. Hoewel de symbolische betekenis van deze naam juist erg krachtig is, blijkt de letterlijke vertaling een stuk minder liefdevol...</p> <p>De naam Lío is de Latijnse naam voor ’kleine leeuw’, Zion staat voor ’van het bewaakte land’. Samengesteld draagt het kleine ventje dus de naam ’kleine leeuw van het bewaakte land’. Niet zo gek dus dat Lil’ Kleine zijn baby aan de wereld heeft voorgesteld met de begeleidende tekst: ’Een legende is geboren’.</p><p>Toch heeft Lío Zion volgens Google Translate ook een héle andere betekenis waar Lil’ Kleine en Jaimie Vaes vermoedelijk een stuk minder blij mee zijn. Volgens de vertaalsite zou Lío Zion Spaans zijn voor ’rotzooi’. Wie echter zelf een klein woordje Spaans spreekt, spreekt ook Google Translate tegen. Zo zijn er verschillende manieren om het woord ’rotzooi’ in het Spaans te vertalen, maar Lío Zion staat daar dan weer niet tussen.</p><p>Wat de betekenissen van de naam ook allemaal mogen zijn, voor de kersverse ouders staat hun kleine Lío Zion vooral voor geluk. Of zoals Jaimie het al omschreef: „Voor altijd de liefde van mijn leven. Dankjewel Lil’ Kleine dat je het meest schattige kindje ooit met mij hebt gemaakt.”</p>
