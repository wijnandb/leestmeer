---
layout: post
title: "CL-tegenstander Ajax zet trainer op straat"
date: Wed, 11 Sep 2019 16:28:35 +0200
category: sport
externe_link: "https://www.telegraaf.nl/sport/193716399/cl-tegenstander-ajax-zet-trainer-op-straat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c6bb2634-d4a9-11e9-a3f1-0217670beecd.jpg"
aantal: 179
unieke: 123
bron: De Telegraaf
---

<p class="intro">De Spaanse voetbalclub Valencia, tegenstander van Ajax in de Champions League, heeft trainer Marcelino ontslagen. De 54-jarige Spanjaard was ruim twee jaar in functie.</p> <p>Valencia geeft geen duidelijke verklaring voor het vertrek van Marcelino. Hij had wel een slechte relatie met de eigenaar van de club, Peter Lim uit Singapore. Marcelino zou het vooral niet eens zijn geweest met diens transferbeleid.</p><p>Valencia staat op de tiende plaats in de Spaanse competitie, met vier punten uit drie duels. De club van doelman Jasper Cillessen speelt zaterdag uit tegen titelhouder Barcelona. Komende dinsdag speelt Valencia in de eerste groepswedstrijd van de Champions League in Londen tegen Chelsea. Ajax gaat op 2 oktober in de Spaanse stad op bezoek.</p><p>Onder leiding van Marcelino eindigde Valencia twee keer als vierde in La Liga. Hij leidde zijn ploeg in mei van dit jaar tevens naar winst in de Spaanse bekerfinale tegen Barcelona (2-1).</p><p>De verwachting in Spanje is, dat Albert Celades snel zal worden aangesteld als vervanger van Marcelino. Hij is de voormalige coach van Jong Spanje en was als assistent-trainer tevens werkzaam bij Real Madrid.</p>
