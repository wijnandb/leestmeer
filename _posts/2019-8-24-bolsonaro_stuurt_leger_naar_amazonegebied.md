---
layout: post
title: "Bolsonaro stuurt leger naar Amazonegebied"
date: Sat, 24 Aug 2019 06:54:42 +0200
category: buitenland
externe_link: "https://www.telegraaf.nl/nieuws/1434630797/bolsonaro-stuurt-leger-naar-amazonegebied"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4c64436a-c62c-11e9-b0f3-0218eaf05005.jpg"
---

<p class="intro">Brazilië gaat het leger inzetten om de branden te bestrijden die momenteel woeden in het Amazonegebied. President Jair Bolsonaro heeft daar vrijdag toe besloten, nu de druk op hem vanuit het binnen- en buitenland fors is toegenomen om wat te doen tegen de bosbranden.</p> <p>Bolsonaro zei dat de hoge temperaturen en droge perioden voor het grote aantal branden in de Amazone dit jaar hebben gezorgd. Eerder beschuldigde hij niet-gouvernementele organisaties (ngo’s) ervan de bosbranden te hebben gesticht, al kwam hij daar een dag later op terug.</p><p>De militairen worden ook ingezet om de illegale kap in het regenwoud tegen te gaan. Volgens natuurorganisaties is de ontbossing deels de schuld van Bolsonaro die met zijn beleid meer landbouw en houtkap in de Amazone toestaat om de lokale economie te bevorderen.</p><p>„We moeten de bevolking de kans geven zich te ontwikkelen en mijn regering werkt daaraan, met lik-op-stuk voor criminaliteit - en dat is niet anders voor het milieu”, aldus de president tijdens een speech op de nationale televisie.</p><p>De Amerikaanse president Donald Trump heeft hulp geboden. Hij sprak Bolsonaro vrijdagavond en zei dat de Verenigde Staten klaar staan om te helpen.</p>
