---
layout: post
title: "Omzet uit kledingverkoop blijft gelijk"
date: Sat, 27 Jul 2019 13:56:07 +0200
categories: 
- financieel 
- koersen 
externe_link: "https://www.telegraaf.nl/financieel/236763622/omzet-uit-kledingverkoop-blijft-gelijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d2cd4062-b08a-11e9-9c3d-02c309bc01c1.jpg"
---

<p class="intro">Evenals in het tweede kwartaal bleef de omzet in de modedetailhandel in het tweede kwartaal op het niveau van een jaar eerder. Tegenover een aanhoudende teruggang bij modewinkels stond een voortgaande sterke groei van de online verkopen.</p> <p>Dit blijkt uit cijfers van branchevereniging INretail.</p><p>Na de teleurstellende maanden april en mei vond er in juni een inhaalslag plaats, geholpen door het late Pinksteren. Vooral blazers, nachtkleding en T-shirts/polo’s werden in het tweede kwartaal meer verkocht, waartegen een terugval in met name overhemden/blouses stond.</p><p>De verkoop via fysieke winkels bleef dalen, ditmaal met 6,8%. De online verkopen klommen met 17,1%.</p><p>INretail doet geen voorspelling voor het gehele jaar, maar de plus van 1,5% die ING eind vorig jaar voorspelde lijkt lastig te realiseren.</p><p>In 2018 stabiliseerde de omzet ook al, na een mooie groei van 4,6% in 2017.</p><p>https://www.telegraaf.nl/financieel/1603660/mannen-geven-kledingverkoop-zetje</p><p>Concrete cijfers geeft de brancheorganisatie niet, maar de jaaromzet ligt afgaande op diverse statistieken ergens tussen €7 miljard en €8 miljard. Grofweg een derde komt uit online verkopen.</p>
