---
layout: post
title: "Koeman laat Weghorst en Berghuis buiten definitieve selectie Nations League"
date: Mon, 27 May 2019 21:02:30 +0200
category: sport
externe_link: "https://nos.nl/l/2286587"
feature_image: "https://nos.nl/data/image/2019/05/27/552998/1008x567.jpg"
---

<p>Bondscoach Ronald Koeman heeft zijn definitieve selectie bekendgemaakt voor de finaleronde van de Nations League. Wout Weghorst (VfL Wolfsburg), Steven Berghuis (Feyenoord), Terence Kongolo (Hudderfield Town) en Pablo Rosario (PSV) zaten wel in de voorselectie, maar maken geen deel uit van de 23 man tellende groep die zal afreizen naar Portugal.</p>
<p>Ook PSV-doelman Jeroen Zoet, die eveneens op de voorlopige lijst stond, blijft in Nederland. Hij verwacht binnenkort vader te worden.</p>
<p>Voor Kenny Tete (Olympique Lyonnais), die met een enkelblessure kampt, komen de wedstrijden in Portugal te vroeg. Koeman heeft in zijn plaats Hans Hateboer van Atalanta Bergamo opgeroepen.</p>
<p>Wout Weghorst kende succesvolle laatste weken bij VfL Wolfsburg. Zo scoorde de aanvaller in de laatste competitiewedstrijd drie keer. Hij eindigde uiteindelijk als derde op de topscorerslijst van de Bundesliga met 17 doelpunten. Bayern-spits Robert Lewandowski en Borussia Dortmund-aanvaller Paco Alc√°cer gingen hem voor.</p>
<p>Koeman heeft na de trainingsstage van afgelopen week toch gekozen voor Luuk de Jong, de PSV-spits die zich kroonde tot topscorer van de eredivisie.</p>
<p>Nederland speelt op 6 juni in het Portugese Guimaraes de halve finale van de Nations League tegen Engeland. De finale en de wedstrijd om de derde en vierde plaats zijn op 9 juni. De andere halve finale gaat op 5 juni tussen Portugal en Zwitserland.</p>
