---
layout: post
title: "'WeWork overweegt verzetten beursdebuut'"
date: Tue, 10 Sep 2019 07:38:05 +0200
categories: 
- financieel 
- koersen 
externe_link: "https://www.telegraaf.nl/financieel/1518648090/we-work-overweegt-verzetten-beursdebuut"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5164d0fa-d38d-11e9-bc1d-02d1dbdc35d1.jpg"
---

<p class="intro">De start-up voor gedeelde werkruimten WeWork overweegt zijn beursdebuut voor een tijdje in de ijskast te zetten. Dat stellen ingewijden tegen persbureau Bloomberg. Ook de grote investeerder in het bedrijf SoftBank zou achter de schermen invloed uitoefenen om de beursgang te verzetten.</p> <p>Beleggers zijn niet zo happig meer op de hippe verhuurder van kantoorruimtes. Het bedrijfsmodel en de manier waarop integriteitsregels worden gehandhaafd bij WeWork baren volgens bronnen beleggers "serieuze zorgen". WeWork was van plan om deze week het eerste rondje langs investeerders te doen om interesse voor de beursgang te peilen.</p><p>Binnen slechts enkele maanden is de reputatie van WeWork gekelderd van een veelbelovende start-up tot een bedrijf waar weinig investeerders op lijken te wachten. Zakenbank Goldman Sachs waardeerde de verhuurder van kantoorruimtes op nog 65 miljard dollar eerder dit jaar. Vorige week echter kwamen er geruchten naar buiten dat WeWork denkt maar 20 miljard dollar waard te zijn.</p>
