---
layout: post
title: "Juventus neemt trainer Sarri over van Chelsea"
date: Sun, 16 Jun 2019 15:11:28 +0200
categories: 
- sport 
- voetbal 
externe_link: "https://nos.nl/l/2289310"
feature_image: "https://nos.nl/data/image/2019/06/16/557131/1008x567.jpg"
---

<p>Na een jaar Chelsea onder zijn hoede te hebben gehad vertrekt trainer Maurizio Sarri naar Juventus. De Londense club en de landskampioen van ItaliÃ« zijn het eens geworden over een overgang van de Italiaanse coach. Naar verluidt maakt Juventus zo'n 7,5 miljoen euro over aan Chelsea.</p>
<p>Na drie zeer succesvolle jaren bij Napoli tekende Sarri vorige zomer een contract bij Chelsea, waar hij de ontslagen Antonio Conte opvolgde. Met zijn nieuwe club bleef hij de eerste twaalf wedstrijden ongeslagen. Daarna kwam de klad erin op Stamford Bridge.</p>
<p>Het dieptepunt kende Sarri in februari. Eerst verloor Chelsea met 6-0 bij Manchester City in de Premier League. Niet veel later weigerde doelman Kepa Arrizabalaga tijdens de finale van de League Cup, ook tegen City, gewisseld te worden. Tot grote woede van Sarri. Tot overmaat van ramp ging ook deze wedstrijd verloren.</p>
<p>Uiteindelijk eindigde Chelsea als derde in de Premier League en wist Sarri ook nog de Europa League te winnen door in de finale Arsenal te verslaan.</p>
<p>Bij Juventus is Sarri de opvolger van Massimiliano Allegri, die na vijf jaar vertrekt uit Turijn. De 60-jarige Sarri hoopt dat de fanatieke fans van Napoli geen probleem hebben met zijn overgang naar de grote rivaal.</p>
