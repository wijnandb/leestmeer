---
layout: post
title: "Virgil van Dijk siert cover FIFA 20"
date: Fri, 26 Jul 2019 17:45:39 +0200
categories: 
- sport 
- voetbal 
externe_link: "https://www.telegraaf.nl/sport/2085146671/virgil-van-dijk-siert-cover-fifa-20"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6b1c90b8-afbc-11e9-9981-02d1dbdc35d1.png"
---

<p class="intro">Virgil van Dijk staat op de voorkant van het computerspel FIFA 20. Het betreft de cover van de zogenoemde Champions Edition, een speciale uitgave die een aantal extra opties heeft en duurder is.</p> <p>De aanvoerder van Oranje is de eerste verdediger die de cover siert van het voetbalspel sinds de Braziliaan Roberto Carlos in 2003. „Het is voor mij een enorme eer om op de cover van FIFA 20 te staan”, zei de 28-jarige Van Dijk. „Ik speel FIFA al zolang ik me kan herinneren en daarom ben ik ongelooflijk trots dat ik Liverpool mag vertegenwoordigen op de cover.” Van Dijk won afgelopen seizoen met Liverpool de Champions League.</p><p>De Belg Eden Hazard, die onlangs Chelsea verruilde voor Real Madrid, staat op de voorzijde van de Standard Edition. Vorig jaar was die eer voor Cristiano Ronaldo.</p><p>Het spel is vanaf eind september verkrijgbaar.</p>
