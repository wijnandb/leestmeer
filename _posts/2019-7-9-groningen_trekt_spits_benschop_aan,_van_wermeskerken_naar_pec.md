---
layout: post
title: "Groningen trekt spits Benschop aan, Van Wermeskerken naar PEC"
date: Tue, 09 Jul 2019 18:24:18 +0200
category: sport
externe_link: "https://nos.nl/l/2292770"
feature_image: "https://nos.nl/data/image/2019/07/09/562345/1008x567.jpg"
---

<p>FC Groningen heeft in Charlison Benschop een nieuwe aanvaller gevonden. De 29-jarige spits speelde vorig jaar op huurbasis voor De Graafschap en komt transfervrij over van het Duitse FC Ingolstadt.</p>
<p>In de aankondigingsvideo is te zien dat Benschop op een heuse trekker over de Groningse grasmat rijdt. In het noorden tekent hij voor twee seizoenen. Technisch directeur Mark-Jan Fledderus is blij met de aanwinst. "Hij is een sterke spits, die met zijn type spel prima bij ons past."</p>
<p>Benschop speelde na de winterstop ook al in de eredivisie. Toen maakte hij als huurling van De Graafschap drie doelpunten in de competitie. Zijn twee treffers in de play-offs waren niet genoeg om de 'Superboeren' te behoeden voor degradatie.</p>
<h2>PEC haalt verdediger</h2>
<p>Ook in Zwolle werd gewinkeld: PEC Zwolle haalde verdediger Sai van Wermeskerken op bij SC Cambuur. De rechtsback (25) heeft Japanse roots en tekent voor twee jaar bij PEC.</p>
