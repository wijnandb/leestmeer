---
layout: post
title: "Trump: Iran snel naar onderhandelingstafel"
date: Wed, 15 May 2019 22:41:26 +0200
category: buitenland
externe_link: "https://www.telegraaf.nl/nieuws/3594579/trump-iran-snel-naar-onderhandelingstafel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d5fec46c-7751-11e9-85a2-02c309bc01c1.jpg"
---

<p class="intro">De Amerikaanse president Donald Trump voorspelt dat Iran op korte termijn alsnog naar de onderhandelingstafel komt. „Ik weet zeker dat Iran snel zal willen praten”, schrijft hij op Twitter.</p> <p>Trump trok zijn land vorig jaar terug uit het atoomakkoord met Teheran. Die deal is gesloten toen Barack Obama in het Witte Huis zat en vertoont volgens de huidige president grote gebreken. Hij wil opnieuw onderhandelen, maar de Iraniërs hebben daar vooralsnog weinig animo voor getoond.</p><p>De Verenigde Staten hebben de duimschroeven ondertussen steeds verder aangedraaid. Trump legde Iran weer zware economische sancties op en de machtige Iraanse Revolutionaire Garde is de op lijst met terreurorganisaties gezet.</p><p>De president ontkent dat binnen het Witte Huis sprake is van onrust over zijn „sterke beleid” voor het Midden-Oosten. Hij verwijt The New York Times en The Washington Post met nepnieuws te komen. „Er is helemaal geen sprake van intern geruzie”, beklemtoont hij op Twitter.</p>
