---
layout: post
title: "Betogers opnieuw straat op in Hongkong"
date: Sun, 07 Jul 2019 14:12:25 +0200
categories: 
- entertainment 
- opinie 
externe_link: "https://www.telegraaf.nl/nieuws/1570659891/betogers-opnieuw-straat-op-in-hongkong"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7fc7699a-a0b0-11e9-84e9-02c309bc01c1.jpg"
---

<p class="intro">Duizenden betogers zijn zondag in Hongkong opnieuw de straat op gegaan om te demonstreren tegen de regering van de autonome stadstaat. Ze zijn het niet eens met een wet die uitlevering van verdachten aan het vasteland van China eenvoudig maakt. Carrie Lam, de regeringsleider die de wet wil invoeren, wordt gesteund door China. De betogers verzamelden zich zondag bij een treinstation dat Hongkong via een speciale tunnel verbindt met China.</p> <p>Afgelopen maandag bestormden tientallen betogers met bivakmutsen al het parlementsgebouw uit onvrede over de wet. Ze vrezen dat uitlevering van verdachten aan China het eigen rechtssysteem zal ondermijnen. De verdachten zouden in de Volksrepubliek niet op een eerlijk proces kunnen rekenen.</p><p>De invoering van de nieuwe regel is sindsdien uitgesteld door Lam, die in gesprek wil met de betogers. Deze weigeren dat vooralsnog omdat de regeringsleider alleen achter gesloten deuren wil converseren.</p><p>Hongkong was een Britse kolonie en is in 1997 teruggegeven aan China en heeft sindsdien een autonome status met een eigen rechtssysteem. Veel inwoners zien China als buitenland.</p>
