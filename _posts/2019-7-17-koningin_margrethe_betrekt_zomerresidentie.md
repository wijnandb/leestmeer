---
layout: post
title: "Koningin Margrethe betrekt zomerresidentie"
date: Wed, 17 Jul 2019 16:06:20 +0200
categories: 
- entertainment 
- royalty 
externe_link: "https://www.telegraaf.nl/entertainment/85331391/koningin-margrethe-betrekt-zomerresidentie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3ce4037e-a89c-11e9-9fdb-0255c322e81b.jpg"
---

<p class="intro">Koningin Margrethe van Denemarken heeft haar intrek genomen in slot Gråsten in het zuiden van Denemarken. Daar verblijft de Deense koningin komende zomer.</p> <p>Traditiegetrouw nam Margrethe het koningsschip Dannebrog om naar haar vakantieadres te varen. Ze arriveerde dinsdagochtend in de haven van Sønderborg. Ze wisselt de stadjes waar ze aankomt graag af.</p><p>Als de koningin in het kasteel in Gråsten verblijft, is er ook voor het publiek wat te zien. Dagelijks is er een wisseling van de wacht bij het kasteel. Elke vrijdag gaat dat gepaard met een muzikaal concert op de binnenplaats.</p><p>Margrethe heeft na het overlijden van haar moeder koningin Ingrid in 2000 de familietraditie voortgezet om elke zomer enkele weken in slot Gråsten te verblijven. Margrethes ouders kregen het slot in 1935 als huwelijkscadeau, en koningin Ingrid kwam er veel en vaak.</p><p>Het kasteeltje ligt vlakbij de Duitse grens, in Noord-Sleeswijk, dat in 1920 na een volksraadpleging na ruim zestig jaar Duits bewind weer Deens werd. Dat de koninklijke familie juist hier vakantie vierde was lange tijd van grote symbolische waarde.</p>
