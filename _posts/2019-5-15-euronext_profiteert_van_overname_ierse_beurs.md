---
layout: post
title: "Euronext profiteert van overname Ierse beurs"
date: Wed, 15 May 2019 18:14:20 +0200
categories: 
- financieel 
- koersen 
externe_link: "https://www.telegraaf.nl/financieel/3593238/euronext-profiteert-van-overname-ierse-beurs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d11fa04-772c-11e9-88d9-0218eaf05005.jpg"
---

<p class="intro">Beursbedrijf Euronext, exploitant van de beurzen in Amsterdam, Parijs, Brussel, Dublin en Lissabon, heeft in het eerste kwartaal meer omzet in de boeken gezet. Het beursbedrijf profiteerde onder meer van de eerdere overname van de Ierse beursuitbater, welke pas sinds het tweede kwartaal van vorig jaar volledig meetelt in de resultaten.</p> <p>Al met al zette Euronext een omzet in de boeken van 152,6 miljoen euro. Dat was een jaar eerder 150,5 miljoen euro. Destijds telde de omzet van de Ierse beurs nog niet mee in de cijfers. De beurs in Dublin was in het eerste kwartaal van dit jaar goed voor 7,9 miljoen euro aan opbrengsten. Exclusief dat effect was sprake van een bijna 5 procent lagere omzet.</p><p>Het bedrijfsresultaat van Euronext viel op jaarbasis 3 procent lager uit op 89,3 miljoen euro. De nettowinst daalde met 6,6 procent tot 56,1 miljoen euro.</p><p>Topman Stéphane Boujnah zei in een toelichting dat er in de eerste maanden van het jaar al 6,7 miljoen euro aan kostenvoordelen zijn gerealiseerd als gevolg van de Ierse overname. De overname van de Noorse beursuitbater Oslo Børs verwacht hij in juni af te ronden. In oktober dit jaar doet Euronext een nieuwe strategie uit de doeken, met onder meer financiële doelen tot 2022.</p>
