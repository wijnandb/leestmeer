---
layout: post
title: "’Tankers aangevallen’, olieprijs veert op"
date: Mon, 13 May 2019 11:25:08 +0200
categories: 
- financieel 
- koersen 
externe_link: "https://www.telegraaf.nl/financieel/3577503/tankers-aangevallen-olieprijs-veert-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/004c13b6-7561-11e9-bf6e-02d1dbdc35d1.jpg"
---

<p class="intro">Twee olietankers onder Saoedisch-Arabische vlag zijn beschoten voor de kust van de Verenige Arabische Emiraten, heeft de Saoedische minister van Energie laten weten. Na die mededeling is de olieprijs met 1,6% opgeveerd.</p> <p>De afgelopen dagen daalde de prijs van een vat brent tot net iets onder de $70, vanwege wereldwijd lagere economische groeiverwachtingen. Nu stijgt de olieprijs vanwege de spanningen in de golfregio. De VS, voor wie de Saoedi’s een belangrijke bondgenoot zijn, hebben de sancties voor Iran, een andere grote olieproducent, opgeschroefd, en oorlogsschepen naar de regio gestuurd. Als Iran minder of zelfs geen olie meer kan exporteren, heeft dat flinke invloed op de wereldwijde markt.</p><p>Dit weekend lieten de Verenigde Arabische Emiraten al weten dat vier van hun olietankers waren ’gesaboteerd’. In beide gevallen is niet duidelijk wie er achter de actie zit. De Saoedi’s hebben ook geen vermoedelijke daders aangewezen.</p><p>Om half elf vanochtend kostte een vat brent $71,71.</p>
