---
layout: post
title: "Weer grote deal in betalingenbranche"
date: Tue, 28 May 2019 07:05:14 +0200
categories: 
- financieel 
- koersen 
externe_link: "https://www.telegraaf.nl/financieel/3657342/weer-grote-deal-in-betalingenbranche"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/486aa0ba-813a-11e9-89d3-0218eaf05005.jpg"
---

<p class="intro">De Amerikaanse betalingsdienstverlener Global Payments neemt zijn branchegenoot Total System Services over. De deal heeft een waarde van 21,5 miljard dollar en wordt volledig in aandelen afgehandeld. Het gaat om de derde megadeal in de betalingenbranche dit jaar.</p> <p>Met de transactie krijgen de aandeelhouders van Global Systems 52 procent van het gecombineerde bedrijf in handen en houders van Total Systems de rest. Eerder bleek al dat de twee in gesprek waren over een mogelijk samengaan.</p><p>Global Payments heeft een marktwaarde van ruim 23 miljard dollar en Total System Services is bijna 18 miljard dollar waard. In maart sloegen Fidelity National Information Services en Worldpay de handen ineen, in een fusie waarmee 43 miljard dollar gemoeid was. Enkele maanden daarvoor nam Fiserv in een transactie van 22 miljard dollar First Data over.</p>
