---
layout: post
title: "De sport van dinsdag bij de NOS"
date: Tue, 03 Sep 2019 06:02:23 +0200
category: sport
externe_link: "https://nos.nl/l/2300112"
feature_image: "https://nos.nl/data/image/2019/09/03/574599/1008x567.jpg"
---

<p>De Vuelta gaat na de rustdag van maandag verder met een tijdrit van Jurancon naar Pau (36,1 kilometer). Een samenvatting van de tiende etappe is te zien in het Sportjournaal en in de extra Studio Sport-uitzending (23.35 uur op NPO 3).</p>
<p>De Nederlandse voetbalsters spelen vanavond de EK-kwalificatiewedstrijd tegen Turkije. Vrijdag werd Estland met maar liefst 7-0 verslagen. De wedstrijd wordt gespeeld in het Abe Lenstra-stadion van Heerenveen (20.00 uur).</p>
<p>Een samenvatting van dat duel is te zien in Nieuwsuur. De wedstrijd is tevens te volgen via een liveblog op NOS.nl en in de NOS-app en er komen flitsen voorbij in Langs de Lijn En Omstreken op NPO Radio 1.</p>
<p>In Langs de Lijn En Omstreken is honkbalbondscoach Evert-Jan 't Hoen te gast. Hij blikt vooruit op het EK, dat vrijdag van start gaat. Ook staat vanaf 18 september het olympisch kwalificatietoernooi op het programma.</p>
