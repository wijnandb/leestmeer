---
layout: post
title: "Deschamps: ’Mendy gaat naar Real Madrid’"
date: Mon, 10 Jun 2019 21:22:45 +0200
category: sport
externe_link: "https://www.telegraaf.nl/sport/1538726740/deschamps-mendy-gaat-naar-real-madrid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ae5eb746-8bb5-11e9-8b2d-0255c322e81b.jpg"
---

<p class="intro">Volgens de Franse bondscoach Didier Deschamps is Ferland Mendy de volgende versterking van Real Madrid.</p> <p>Dat heeft Deschamps maandag gezegd in aanloop naar de EK-kwalificatiewedstrijd tussen Frankrijk en Andorra.</p><p>Linkerverdediger Mendy komt nu nog uit voor Olympique Lyon, dat hem in 2017 over nam van Le Havre. Voor de Franse ploeg, waar ook Memphis Depay en Kenny Tete onder contract staan, speelde de 24-jarige Mendy 79 wedstrijden.</p><p>„Twee jaar geleden speelde hij nog op het tweede niveau in Frankrijk en nu gaat hij voor Real Madrid voetballen. Hij ontwikkelt zich op een verbluffend snelle manier”, aldus Deschamps.</p><p>Volgens het Spaanse sportmedium Marca wil De Koninklijke de transfer nog niet bevestigen, omdat de Fransman nog de medische keuring moet ondergaan. Pas als Mendy zijn internationale verplichtingen achter de rug heeft, kan hij medisch gekeurd worden en zijn handtekening onder het contract - dat al klaarligt - zetten.</p><p>Mendy is alweer de vierde aankoop van Real-trainer Zinedine Zidane bij De Koninklijke. Eerder trok de Spaanse topclub Eder Militao (centrale verdediger), Luka Jovic (spits) en Eden Hazard (vleugelaanvaller) al aan.</p>
