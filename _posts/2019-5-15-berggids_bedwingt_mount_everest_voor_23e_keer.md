---
layout: post
title: "Berggids bedwingt Mount Everest voor 23e keer"
date: Wed, 15 May 2019 11:13:15 +0200
categories: 
- entertainment 
- opinie 
externe_link: "https://www.telegraaf.nl/nieuws/3589710/berggids-bedwingt-mount-everest-voor-23e-keer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d8c9ae38-76f1-11e9-85b5-0217670beecd.jpg"
---

<p class="intro">De 49-jarige Kami Rita heeft voor de 23e keer in zijn carrière als berggids de top van de Mount Everest bereikt. De Nepalees verscherpte daarmee het record dat al op zijn naam stond, meldt het expeditiebedrijf waar Rita voor werkt.</p> <p>Vorig jaar werd Rita alleen recordhouder toen hij voor de 22e keer op de top arriveerde. Twee andere zogeheten sherpa’s deden dat 21 keer. Rita bereikte in 1994 voor het eerst de top van de hoogste berg (8848 meter) ter wereld. Hij bedwong ook alle andere Himalayareuzen, waaronder de K2 op de Pakistaans-Chinese grens, de op een na hoogste berg ter wereld.</p><p>De regering van Nepal heeft voor dit jaar een recordaantal van 378 klimvergunningen verleend aan klimmers. Dat is lucratief voor het arme land, want alpinisten moeten omgerekend 10.000 euro betalen om de berg op te mogen.</p><p>5000</p><p>Tot nu toe is het meer dan 5000 mensen gelukt om de top van de Mount Everest te bereiken. De Nieuw-Zeelander Edmund Hillary en zijn Nepalese sherpa Tenzing Norgay waren de eersten in 1953.</p>
