---
layout: post
title: "Eredivisieschema overhoop door Nederlandse clubs in Europa"
date: Wed, 04 Sep 2019 15:30:40 +0200
categories: 
- sport 
- voetbal 
externe_link: "https://nos.nl/l/2300316"
feature_image: "https://nos.nl/data/image/2019/09/04/574899/1008x567.jpg"
---

<p>Het eredivisieschema tot aan de winterstop gaat behoorlijk op de schop. Maar liefst 34 wedstrijden hebben een andere aanvangstijd gekregen. Alleen de elfde speelronde blijft ongewijzigd.</p>
<p>De verschuivingen hebben te maken met de Europese prestaties. Ajax heeft zich gekwalificeerd voor de groepsfase van de Champions League en PSV, Feyenoord en AZ hebben zich geplaatst voor de Europa League.</p>
<p>Eredivisieduels kunnen op verzoek van clubs die deelnemen aan een Europees toernooi verplaatst worden, zodat ze meer tijd hebben om te herstellen van een wedstrijd of juist meer tijd krijgen om zich voor te bereiden.</p>
<p>De meeste duels worden een paar uur vervroegd of verlaat. Bijvoorbeeld bij de topper tussen PSV en Ajax van zondag 22 september wordt er niet om 14.30 uur afgetrapt, maar om 16.45 uur.</p>
<h2>Ajax twee keer op vrijdagavond</h2>
<p>Een enkele wedstrijd wordt op een andere dag gespeeld. Zo komt Ajax in het nieuwe schema twee keer op vrijdag te spelen.</p>
<p>PEC Zwolle-Ajax verhuist van zaterdag 2 november naar de vrijdagavond daarvoor. Ajax-Willem II van zaterdag 7 december wordt ook verschoven naar de vrijdagavond.</p>
<p>Er komen ook twee zondagavondduels bij: AZ-FC Emmen op 10 november en FC Emmen-PSV op zondag 1 december.</p>
