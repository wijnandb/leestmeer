---
layout: post
title: "Vriend Hayden Panettiere mogelijk de cel in"
date: Thu, 23 May 2019 12:25:41 +0200
categories: 
- entertainment 
- gossip 
externe_link: "https://www.telegraaf.nl/entertainment/3635524/vriend-hayden-panettiere-mogelijk-de-cel-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8bc0b85c-7d45-11e9-8145-02d2fb1aa1d7.jpg"
---

<p class="intro">Het vriendje van actrice Hayden Panettiere, Brian Hickerson, heeft zich flink in de nesten gewerkt. TMZ ontdekte dat hij mogelijk de gevangenis in moet voor het mishandelen van Hayden begin deze maand.</p> <p>Brian zat begin mei een aantal uren in de cel op verdenking van huiselijk geweld. Na een avondje stappen kregen Hickerson en de actrice ruzie. De politie werd gebeld en Hickerson werd vrijwel direct gearresteerd omdat hij de aanstichter zou zijn geweest. Hayden zou striemen en rode plekken op haar lichaam hebben. Maar de verwondingen blijken een stuk erger te zijn geweest.</p><p>De vriend van Hayden wordt nu verdacht van zware mishandeling. Mocht hij veroordeeld worden, dan staat hem een gevangenisstraf tot maximaal vier jaar te wachten.</p><p>Hickerson raakte eerder betrokken bij incidenten met huiselijk geweld. Afgelopen oktober moest de politie langskomen vanwege een ruzie met zijn vader.</p>
