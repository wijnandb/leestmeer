---
layout: post
title: "Tolhoek imponeert met zege in Zwitserland"
date: Thu, 20 Jun 2019 17:14:53 +0200
categories: 
- sport 
- wielrennen 
externe_link: "https://www.telegraaf.nl/sport/31170525/tolhoek-imponeert-met-zege-in-zwitserland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2cad3a76-937e-11e9-b635-0217670beecd.jpg"
---

<p class="intro">Antwan Tolhoek heeft verrassend de eerste bergrit in de Ronde van Zwitserland op zijn naam geschreven.</p> <p>De 25-jarige Nederlander van Jumbo-Visma bleek bovenop de Flumserberg de sterkste. Een kilometer of twee voor de finish schudde hij zijn twee medevluchters Patrick Bevin uit Nieuw-Zeeland en de Fransman François Bidard van zich af. Het is voor Tolhoek zijn eerste overwinning als profrenner. De Colombiaan Egan Bernal finishte op 17 seconden achterstand van Tolhoek als tweede, voor Bidard (24 tellen).</p><p>Bernal nam in het klassement de leiding over van de Slowaak Peter Sagan. De renner van Team Ineos is na het uitvallen van Geraint Thomas de grote favoriet voor de eindzege. De Australiër Rohan Dennis is nu tweede met 12 seconden achterstand. De Oostenrijker Patrick Konrad staat derde op 29 seconden van Bernal.</p><p>Vrijdag volgt een zware etappe, over 216 kilometer van Untertzen naar San Gottardo. De Ronde van Zwitserland duurt tot en met zondag.</p>
