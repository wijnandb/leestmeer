---
layout: post
title: "Rutte: Trump komt misschien in augustus"
date: Sun, 19 May 2019 11:41:51 +0200
category: binnenland
externe_link: "https://www.telegraaf.nl/nieuws/3610476/rutte-trump-komt-misschien-in-augustus"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/55fa2dd4-7a1b-11e9-88ef-02c309bc01c1.jpg"
---

<p class="intro">De Amerikaanse president Donald Trump woont mogelijk eind augustus de herdenking van de bevrijding in Terneuzen bij. Een bezoek in juni is onwaarschijnlijk, denkt premier Rutte.</p> <p>Nederland hoopte aanvankelijk Trump in juni te kunnen ontvangen. De Amerikaanse president is dan toch in Europa om stil te staan bij de 75ste verjaardag van D-Day. Een Nederlandse ondernemer wilde Trump dan graag de vlag aanbieden die het eerste Amerikaanse landingsvaartuig voerde dat op 6 juni 1944 de Normandische kust bereikte. Hij kreeg steun van de Amerikaanse ambassadeur in Den Haag.</p><p>Trump heeft het die dagen echter te druk om ook Nederland aan te doen, verwacht Rutte. „Maar we hebben natuurlijk 31 augustus weer Terneuzen”, zei de premier in WNL op Zondag. „Daar vieren we zeg maar de bevrijding van dit deel van Europa.”</p><p>Nederland organiseert in juni ook een topconferentie over ondernemerschap waarvoor het Trump hoopte te strikken. Ook die lijkt het dus zonder de president te moeten doen. Trumps dochter Ivanka komt mogelijk wel.</p><p>De Nederlandse ondernemer die de vlag heeft gekocht wil de vlag aan Trump geven, maar was zo stoutmoedig om te eisen dat de president hem dan wel moet ophalen. „Terecht”, lachte Rutte.</p>
