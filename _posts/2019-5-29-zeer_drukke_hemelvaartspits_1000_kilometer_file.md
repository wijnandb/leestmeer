---
layout: post
title: "Zeer drukke Hemelvaartspits: 1000 kilometer file"
date: Wed, 29 May 2019 17:27:00 +0200
category: binnenland
externe_link: "https://www.telegraaf.nl/nieuws/3666352/zeer-drukke-hemelvaartspits-1000-kilometer-file"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a1c20a88-822d-11e9-a442-02d2fb1aa1d7.jpg"
---

<p class="intro">Door de Hemelvaart-uittocht is het woensdagmiddag zeer druk op de Nederlandse wegen. Rond 17.30 uur stond er volgens de ANWB in totaal maar liefst 1000 kilometer file op de Nederlandse snelwegen en N-wegen. Alleen in het noorden valt het fileleed mee.</p> <p>„De zomerse weersverwachtingen voor de komende dagen dragen er aan bij dat veel mensen op pad gaan. Woonwerkverkeer mengt zich daardoor met recreatieverkeer”, zegt ANWB-woordvoerder Arnoud Broekhuizen.</p><p>Door ongelukken op onder meer A1, A2, A9, A10, A15, A27 en A28 liep de vertraging flink op. In 2017 stond er tijdens een vergelijkbare spits voor Hemelvaart op het hoogtepunt 845 kilometer. Dat is nu dus fors meer. Rond 18.20 uur stond er alweer minder file, zo’n 500 kilometer.</p><p>Veel mensen nemen tijdens Hemelvaart een lang weekend vrij. Op woensdag vertrekken veel mensen voor een korte vakantie.</p><p>Weten waar de files precies staan? Bekijk hier ons overzicht.</p>
