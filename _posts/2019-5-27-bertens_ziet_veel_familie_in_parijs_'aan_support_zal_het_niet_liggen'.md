---
layout: post
title: "Bertens ziet veel familie in Parijs: 'Aan support zal het niet liggen'"
date: Mon, 27 May 2019 06:14:33 +0200
category: sport
externe_link: "https://nos.nl/l/2286459"
feature_image: "https://nos.nl/data/image/2019/05/27/552789/1008x567.jpg"
---

<p>Kiki Bertens heeft afgelopen week tijd met familie en vrienden doorgebracht om zich op te laden voor Roland Garros. Vandaag speelt ze in Parijs om 11.00 uur haar eerste wedstrijd tegen de Fran√ßaise Pauline Parmentier.</p>
<p>"Mijn ouders komen. En mijn zus. Voor het eerst met mijn neefje, dat is wel leuk. Verder komen er ook vrienden. Dus aan de support zal het hier niet liggen", liet de nummer vier van de wereld weten.</p>
<h2>Heeft geen zin</h2>
<p>Bertens behoort in Parijs tot de titelkandidaten. Ze weet zelf ook goed dat ze de eerste Nederlandse winnares van Roland Garros kan worden sinds Kea Bouman in 1927, maar daar denkt ze nog lang niet aan.</p>
<p>"Je kan van tevoren heel erg hopen en met het resultaat bezig zijn, maar dat heeft gewoon nul zin. Zo'n toernooi duurt lang, alle tegenstanders zijn lastig. Je moet iedere dag vol aan de bak en kijken of het genoeg is", aldus Bertens.</p>
<p>De concurrentie zal Bertens scherp in de gaten houden. Titelverdedigster Simona Halep bijvoorbeeld: "In de afgelopen twee, drie jaar is Kiki sterk verbeterd. Ze heeft een goede kans dit toernooi te winnen. In Madrid heb ik gemerkt dat ze heel sterk is."</p>
<p>Of de nummer een van de wereld, Naomi Osaka: "Als je iets doet, wat je nog nooit eerder hebt gedaan is dat heel opwindend. Maar het is ook een reden om trots op jezelf te zijn. We denken er allemaal over na. Ik denk dat de positie waarin Kiki nu verkeert zij en haar familie heel blij om kunnen zijn."</p>
