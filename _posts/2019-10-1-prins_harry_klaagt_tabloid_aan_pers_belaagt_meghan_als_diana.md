---
layout: post
title: "Prins Harry klaagt tabloid aan: pers belaagt Meghan als Diana"
date: Tue, 01 Oct 2019 22:01:08 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/NIKiSBHBHgI/2304264"
feature_image: "https://nos.nl/data/image/2019/10/01/581734/1008x567.jpg"
aantal: 316
unieke: 179
bron: "NOS"
---

<p>De Britse prins Harry en zijn vrouw Meghan klagen de tabloid Mail on Sunday aan wegens de publicatie van een brief van Meghan. Harry verwijst in een verklaring naar de dood van zijn moeder, prinses Diana.</p>
<p>Hij zegt bang te zijn dat de geschiedenis zich herhaalt als hij ziet hoe zijn vrouw slachtoffer van "dezelfde krachten" wordt. Diana kwam in 1997 in Parijs bij een auto-ongeluk om het leven toen ze door paparazzi werd achtervolgd.</p>
<p>Eerder vertelde Harry al over zijn moeder in een zeer openhartige documentaire op de Britse tv:</p>
<p>Harry doelt zo goed als zeker op een publicatie van de Mail in februari, waarin de krant zei een brief van Meghan aan haar vader Thomas Markle in handen te hebben. Volgens de krant maakte Meghan haar vader allerlei verwijten. De krant zou niet alleen de privacy van Meghan hebben geschonden, maar ook selectief uit de brief hebben geciteerd om de lezer te misleiden.</p>
<p>De krant en de uitgever worden aangeklaagd voor schending van privacy, inbreuk op het auteursrecht en het publiceren van leugenachtige en vernederende berichten over haar en Harry zelf. Harry en Meghan betalen de kosten van het proces zelf. Als het tot een schadevergoeding komt, gaat die naar een instelling die strijdt tegen pesten.</p>
<h2>Pijn</h2>
<p>In de verklaring zegt Harry dat hij en zijn vrouw geloven in persvrijheid en in objectieve, waarheidsgetrouwe verslaggeving. "Helaas is mijn vrouw slachtoffer van een meedogenloze campagne van de Britse roddelpers, die niet nadenkt over de gevolgen." Volgens de prins is de roddelpers het afgelopen jaar steeds verder over de schreef gegaan, onder meer in de berichtgeving over de zwangerschap van Meghan.</p>
<p>Harry zegt verder dat ze de hetze hebben geprobeerd te negeren, maar dat de pijn die ze voelen niet te beschrijven is. "Ik ben te lang getuige van haar lijden geweest. Niets doen gaat in tegen alles waar we in geloven."</p><img src="http://feeds.feedburner.com/~r/nosnieuwskoningshuis/~4/NIKiSBHBHgI" height="1" width="1" alt=""/>
