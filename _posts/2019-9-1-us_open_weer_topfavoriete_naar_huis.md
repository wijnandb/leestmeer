---
layout: post
title: "US Open: Weer topfavoriete naar huis"
date: Sun, 01 Sep 2019 22:01:00 +0200
categories: 
- sport 
- tennis 
externe_link: "https://www.telegraaf.nl/sport/699865760/us-open-weer-topfavoriete-naar-huis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/15210e4e-cd46-11e9-a0a1-0255c322e81b.jpg"
---

<p class="intro">De US Open is in de vierde ronde nog een topfavoriete voor de eindzege kwijtgeraakt.</p> <p>Na de als tweede geplaatste Australische Ashleigh Barty moest ook de als derde geplaatste Karolina Pliskova het grand slam in New York verlaten. De Tsjechische verloor in drie sets van de Britse Johanna Konta: 7-6 (1) 3-6 5-7. Barty boog eerder voor de Chinese Qiang Wang.</p><p>Pliskova (27) haalde in 2016 in New York nog de finale. De edities erna reikte ze tot de kwartfinales, maar dit jaar was de vierde ronde het eindstation. De Tsjechische leunde zwaar op haar service, maar daarmee kreeg ze Konta er niet onder. De nummer zestien van de plaatsingslijst vocht zich na het verlies van de eerste set knap terug in de wedstrijd en weerstond met gepassioneerd tennis in de volgende twee bedrijven het servicegeweld van Pliskova.</p><p>Konta stond in haar carrière al eens in de halve finales van Wimbledon, Australian Open en Roland Garros, maar in de US Open staat ze voor het eerst in de kwartfinales. Daarin ontmoet ze Elina Svitolina uit Oekraïne of de Amerikaanse Madison Keys.</p>
