---
layout: post
title: "Kasper van Kooten na vier jaar terug in theater"
date: Mon, 27 May 2019 18:20:35 +0200
category: entertainment
externe_link: "https://www.telegraaf.nl/entertainment/3656094/kasper-van-kooten-na-vier-jaar-terug-in-theater"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/64fa2cf4-809b-11e9-a869-0218eaf05005.png"
---

<p class="intro">Kasper van Kooten keert komend seizoen voor het eerst in vier jaar terug in het theater. Zijn tiende theaterprogramma, dat vanaf half september te zien is, heet Speeltijd. Dat heeft theaterbureau De Mannen maandag bekendgemaakt.</p> <p>In zijn eerdere programma’s maakte Van Kooten gebruik van de nodige fictie, muzikanten en decors, maar in Speeltijd neigt Van Kooten veel meer naar stand-up comedy: een barkruk, een microfoon, een man en zijn waarheid.</p><p>In Speeltijd deelt Van Kooten de kijk op zichzelf, zijn omgeving en de wereld. Zo werd hij voor het eerst vader en vraagt zich in de voorstelling zoal af wat er overblijft van een man zijn speeltijd wanneer hij zelf een kind heeft en zich dus niet meer kan gedragen als eentje. Hoe verdeelt hij de aandacht tussen een lichaam dat merkbaar ouder wordt en een geest die hardnekkig jong blijft doen?</p><p>De première is op woensdag 13 november 2019 in De Kleine Komedie in Amsterdam en hij speelt tot eind februari 2020 door het hele land.</p>
