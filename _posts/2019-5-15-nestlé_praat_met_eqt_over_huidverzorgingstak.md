---
layout: post
title: "Nestlé praat met EQT over huidverzorgingstak"
date: Wed, 15 May 2019 18:26:00 +0200
categories: 
- financieel 
- koersen 
externe_link: "https://www.telegraaf.nl/financieel/3593286/nestle-praat-met-eqt-over-huidverzorgingstak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/19073ed4-779c-11e9-89ee-02d1dbdc35d1.jpg"
---

<p class="intro">Nestlé voert exclusieve onderhandelingen met een groep investeerders onder leiding van EQT en de Abu Dhabi Investment Authority (ADIA) over de verkoop van zijn divisie huidverzorging, voor omgerekend iets meer dan 9 miljard euro. Dat bevestigde de onderneming donderdag, na berichtgeving van de Britse zakenkrant Financial Times op basis van ingewijden.</p> <p>Die prijs zou betekenen dat het om één van de grootste deals in Europa dit jaar gaat. Bestuurders van het Zwitserse bedrijf hebben al meermaals aangegeven dat de huidverzorgingstak niet echt tot de kernactiviteiten van Nestlé behoort. Nestlé maakt naast verzorgingsproducten ook levensmiddelen.</p><p>De transactie zal nog moeten worden goedgekeurd door onder meer toezichthouders en wordt naar verwachting in de tweede helft van het jaar afgerond. Er werken bij Nestlé Skin Health ongeveer 5000 mensen, in 40 landen. Verschillende partijen, waaronder het in Amsterdam genoteerde Unilever, hadden naar verluidt ook interesse in de divisie.</p>
