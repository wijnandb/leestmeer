---
layout: post
title: "KNVB denkt aan Europese belangen PSV, Johan Cruijff-schaal vervroegd"
date: Tue, 28 May 2019 14:26:37 +0200
category: sport
externe_link: "https://nos.nl/l/2286681"
feature_image: "https://nos.nl/data/image/2019/05/28/553132/1008x567.jpg"
---

<p>De wedstrijd tussen Ajax en PSV om de Johan Cruijff-schaal is een dag naar voren gehaald en wordt nu op zaterdag 27 juli gespeeld. De KNVB houdt daarmee rekening met de Europese verplichtingen van PSV, dat een week later in de tweede voorronde van de Champions League uitkomt.</p>
<p>De nummer twee van de eredivisie begint op dinsdag 23 of woensdag 24 juli aan de lange weg naar de groepsfase van de Champions League. Een week later (30 of 31 juli) is de return.</p>
<p>PSV moet drie voorrondes doorkomen om de groepsfase van de Champions League te bereiken. Ajax stroomt een ronde later in.</p>
<h2>Terug in Johan Cruijff Arena</h2>
<p>De Johan Cruijff-schaal wordt betwist in de Johan Cruijff Arena. Van 1996 tot en met 2016 was het stadion van Ajax de vaste locatie voor de Nederlandse supercup. Sinds 2017 is de kampioen gastheer van de traditionele seizoensopening.</p>
<p>In 2012 stonden beide ploegen voor het laatst tegenover elkaar in de strijd om de Johan Cruijff-schaal. PSV won destijds met 4-2. </p>
