---
layout: post
title: "Pak slaag Martens & co in Champions League-finale"
date: Sat, 18 May 2019 19:52:32 +0200
category: sport
externe_link: "https://www.telegraaf.nl/sport/3608923/pak-slaag-martens-co-in-champions-league-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ee3400f6-7a0d-11e9-a93e-02d2fb1aa1d7.jpg"
---

<p class="intro">Olympique Lyon heeft FC Barcelona zaterdagavond in Boedapest een pak slag gegeven in de finale van de Champions League: 4-1.</p> <p>Na 30 minuten stond het al 4-0 voor de Fransen mede dankzij een hattrick van Ada Hegerberg. De Duitse Dzsenifer Marozsan had er al na vier minuten 1-0 van gemaakt. Vlak voor tijd tekende invalster Asisat Oshoala voor de eretreffer na een assist van Lieke Martens.</p><p>Hegersberg, de winnares van de Ballon d'Or, is de eerste speelster die in de finale van de Champions League drie doelpunten wist te maken. Ze had maar zestien minuten nodig voor haar hattrick.</p><p>Lyon stond voor het vierde jaar op rij de finale van de Champions League en al voor de achtste keer sinds 2010. Typerend voor de krachtsverhoudingen in het Europese vrouwenvoetbal was hoe Lyon dit seizoen over twee duels afrekende met de Nederlandse kampioen Ajax (4-0 en 9-0).</p><p>Met zes titels is Lyon recordhouder in de Champions League. Barcelona stond pas voor het eerst in de Europese finale.</p><p>Shanice van de Sanden startte bij Lyon in de basis, maar werd na ruim een uur spelen onder applaus naar de kant gehaald. Bij de eerste twee doelpunten was ze de aangeefster.</p><p>Bij FC Barcelona speelde Martens van begin af aan mee. Er was een invalbeurt voor Stefanie van der Gragt.</p>
