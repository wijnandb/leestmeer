---
layout: post
title: "Sport kort - Laporte leidt in Luxemburg"
date: Wed, 05 Jun 2019 22:59:00 +0200
category: sport
externe_link: "https://www.telegraaf.nl/sport/975394874/sport-kort-laporte-leidt-in-luxemburg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eb8f1410-87d4-11e9-8062-02d1dbdc35d1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>22.58 uur: Christophe Laporte is de eerste leider in de 79e editie van de Ronde van Luxemburg. De 26-jarige Fransman van het team van Cofidis was de snelste in de 2,1 kilometer lange proloog. De Duitser Marcel Meisen zette de tweede tijd neer en de Belg Piet Allegaert werd derde.</p><p>20:18 uur: de Nederlandse waterpolosters hebben de tweede poulewedstrijd bij de Super Final in de World League verloren. Oranje was in Boedapest niet opgewassen tegen Italië: 7-8. De periodestanden waren 2-1, 2-2, 1-3 en 2-2. De ploeg van bondscoach Arno Havenga had dinsdag de eerste wedstrijd tegen China met ruime cijfers gewonnen (15-7). Italië versloeg Australië in het eerste groepsduel met 11-9.</p><p>19:24 uur: de 470-zeilsters Afrodite Zegers en Lobke Berkhout hebben zich op de tweede dag van de wereldbekerfinale in Marseille aan de kop van het klassement gemeld. Het Nederlandse duo zegevierde in de derde race. Door de harde wind kon de vierde wedstrijd op woensdag niet doorgaan. Met twee punten leiden Zegers en Berkhout in de algemene rangschikking. Zij wonnen op dinsdag ook al de tweede race. De twaalfde plaats in de eerste wedstrijd is vooralsnog hun schrapresultaat.</p><p>16.18 uur: VVV-Venlo heeft Peniel Mlapa definitief overgenomen van Dynamo Dresden. Afgelopen seizoen werd de in Togo geboren spits nog gehuurd van de Duitse club. VVV heeft de koopoptie gelicht en een akkoord bereikt met de 28-jarige Mlapa over een verbintenis tot medio 2022.</p><p>16.17 uur: de Nederlandse volleybalvrouwen hebben ook de tweede wedstrijd in Hongkong verloren. Gastland China was in het duel uit de Nations League veel te sterk, 3-0 (25-16 25-19 25-19).</p><p>12.24 uur: een jaar voor de Olympische Spelen van Tokio moet volleybalbond Nevobo op zoek naar een nieuwe bondscoach voor de beachvolleyballers. Gijs Ronnes, die na de Spelen van Londen 2012 werd aangesteld, heeft besloten te stoppen.</p><p>08.40 uur: de Colombiaanse wielrenner Daniel Martínez kan deelname aan de Tour de France vergeten. Het talent van de Amerikaanse ploeg Education First heeft bij een val tijdens een trainingsrit in zijn thuisland een breuk in zijn hand opgelopen. Dat meldt de wielerwebsite nuestrociclismo.</p>
