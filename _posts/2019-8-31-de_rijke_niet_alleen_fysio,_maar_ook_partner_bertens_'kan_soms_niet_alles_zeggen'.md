---
layout: post
title: "De Rijke niet alleen fysio, maar ook partner Bertens: 'Kan soms niet alles zeggen'"
date: Sat, 31 Aug 2019 10:37:24 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/NGEFXCwXMvI/2299707"
feature_image: "https://nos.nl/data/image/2019/08/31/573818/1008x567.jpg"
---

<p>Kiki Bertens probeert zaterdagavond voor het eerst in haar loopbaan de achtste finales van de US Open te halen. Het zou weer een mijlpaal betekenen voor 'Team-Bertens', waarin Remko de Rijke een speciale rol vervult.</p>
<p>De Rijke is niet alleen de fysiotherapeut van de huidige nummer zeven van de wereldranglijst, hij is ook haar trainingspartner én verloofde.</p>
<p>De 31-jarige De Rijke vindt het mooi dat hij de tenniscarrière van zijn vriendin van dichtbij kan meebeleven, maar loopt soms ook tegen problemen aan. Hoe lastig is het om werk en privé te scheiden?</p>
<p>"Over het algemeen hebben we de juiste balans gevonden", zegt De Rijke, die zelf ooit tot beste dertig tennissers van Nederland behoorde.</p>
<p>"Maar een toernooi als de US Open is intens en dan kunnen we niet altijd op dezelfde manier met elkaar omgaan als thuis. Ik kan bijvoorbeeld soms niet altijd alles zeggen wat ik wil zeggen."</p>
<p>In haar tweede rondeduel had Bertens moeite met de Russische Anastasia Pavljoetsjenkova. Na afloop was de Nederlandse kritisch op zichzelf, maar volgens De Rijke heeft Bertens wel eens de neiging om te negatief te praten over haar eigen speelwijze.</p>
<p>"Ik ben misschien iets beter in relativeren dan Kiki. Ook in de tweede ronde waren positieve spelelementen en die probeer ik dan te benadrukken", zegt hij. </p>
<p>Bertens speelt in New York in de derde ronde tegen Julia Görges. De Duitse nummer 30 van de wereld won vorig jaar in de kwartfinales op Wimbledon hun laatste onderlinge ontmoeting. Bertens won toe nu toe twee partijen, Görges één.</p><img src="http://feeds.feedburner.com/~r/nossporttennis/~4/NGEFXCwXMvI" height="1" width="1" alt=""/>
