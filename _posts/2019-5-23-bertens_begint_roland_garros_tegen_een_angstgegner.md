---
layout: post
title: "Bertens begint Roland Garros tegen een angstgegner"
date: Thu, 23 May 2019 20:05:45 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/ebJ01UPEuHE/2286011"
feature_image: "https://nos.nl/data/image/2019/05/18/550926/1008x567.jpg"
---

<p>Kiki Bertens begint haar toernooi op Roland Garros met een partij tegen de Française Pauline Parmentier. De Nederlandse tennisster, in Parijs als vierde geplaatst, zit in de onderste helft van het schema, net als de als tweede geplaatste Karolina Pliskova.</p>
<p>Andere tennissters in haar deel van het schema: Angelique Kerber (5), Sloane Stephens (7), Elina Svitolina (9) en Garbine Muguruza (19).</p>
<p>Bertens speelde op de WTA-tour drie keer eerder tegen Parmentier, die 65ste staat op de wereldranglijst. Alle drie de keren was de ondergrond hardcourt en alle drie de keren won de Française.</p>
<p>Twee duels waren in een kwalificatietoernooi, in 2014 en 2016. De enige wedstrijd in een hoofdtoernooi was in Miami in 2016. Toen won Parmentier in drie sets.</p>
<p>Wint Bertens haar eerste partij, dan treft ze in de tweede ronde de winnares van de partij tussen de Slowaakse Viktoria Kuzmova en de Franse Alizé Cornet.</p>
<h2>Derde ronde tegen Konta?</h2>
<p>In de derde ronde zou dan een duel kunnen plaatsvinden met de Britse Johanna Konta. Die versloeg haar afgelopen week in de halve finale in Rome in drie sets.</p>
<p>In theorie kan Bertens in Parijs de eerste plaats op de wereldranglijst overnemen van Naomi Osaka, maar dan moet de Wateringse op z'n minst de finale halen. En de Japanse moet dan vroegtijdig worden uitgeschakeld.</p>
<h2>Haase tegen Kohlschreiber</h2>
<p>Bij de mannen is de enige Nederlandse deelnemer, Robin Haase, gekoppeld aan Philipp Kohlschreiber. Hij trof de Duitser drie keer eerder. Hun enige gravelduel won hij, in de finale van Kitzbühel.</p>
<p>Wint Haase zijn eersterondepartij, dan moet hij tegen de winnaar van de partij tussen Marco Cecchinato (19) en Nicolas Mahut.</p><img src="http://feeds.feedburner.com/~r/nossporttennis/~4/ebJ01UPEuHE" height="1" width="1" alt=""/>
