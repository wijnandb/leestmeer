---
layout: post
title: "Vijf Ajacieden, Van Dijk en Wijnaldum in Champions League-selectie"
date: Sun, 02 Jun 2019 17:31:35 +0200
category: sport
externe_link: "https://nos.nl/l/2287329"
feature_image: "https://nos.nl/data/image/2019/06/02/554253/1008x567.jpg"
---

<p>Ajax is goed vertegenwoordigd in de door de UEFA samengestelde Champions League-selectie van het seizoen 2018/2019. De technische waarnemers van de Europese voetbalbond hebben vijf uitblinkers van Ajax opgenomen in de elitegroep van twintig spelers.</p>
<p>Winnaar Liverpool levert zes spelers, onder wie Virgil van Dijk en Georginio Wijnaldum.</p>
<p>Van Ajax maken Matthijs de Ligt, Hakim Ziyech, Frenkie de Jong, David Neres en Dusan Tadic deel uit van de selectie. Van Liverpool zitten naast Van Dijk en Wijnaldum ook keeper Alisson en Trent Alexander-Arnold, Andrew Robertson en Sadio Mané bij de selectie.</p>
<p>Tottenham Hotspur, de verliezend finalist en in de halve finales in extremis te sterk voor Ajax, is met minder spelers present dan de Amsterdammers. Jan Vertonghen, Moussa Sissoko en Lucas Moura vertegenwoordigen de Spurs.</p>
<p>De selectie bestaat verder uit Kevin De Bruyne en Raheem Sterling van Manchester City, Lionel Messi en doelman Marc-André ter Stegen van FC Barcelona, Tanguy N'Dombele van Olympique Lyonnais en Cristiano Ronaldo van Juventus.</p>
