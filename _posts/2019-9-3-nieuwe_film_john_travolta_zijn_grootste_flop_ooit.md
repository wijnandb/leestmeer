---
layout: post
title: "Nieuwe film John Travolta zijn grootste flop ooit"
date: Tue, 03 Sep 2019 08:48:00 +0200
category: entertainment
externe_link: "https://www.telegraaf.nl/entertainment/883956639/nieuwe-film-john-travolta-zijn-grootste-flop-ooit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0753f32e-ce29-11e9-9f19-0218eaf05005.jpg"
---

<p class="intro">Het zit John Travolta de laatste jaren niet mee aan de box office. Ook zijn nieuwste film, The Fanatic, lijkt gigantisch te floppen.</p> <p>De film, geregisseerd door Limp Bizkit-voorman Fred Durst, kreeg eerder al vernietigende recensies. The Fanatic is een psychologische thriller over de geobsedeerde fan van een filmster. De film kwam maar in een beperkt aantal zalen uit en verschijnt later deze week al on demand. Maar ook voor de slechts 52 zalen waarin The Fanatic op de openingsdag vrijdag te zien was, is een totaalopbrengst van 3153 dollar bijzonder laag.</p><p>The Hollywood Reporter voorspelt dat de film in z'n eerste weekend, dat extra lang is in verband met Labor Day, onder de 15.000 dollar blijft steken, de slechtste opening voor een film van Travolta ooit.</p><p>De vorige film van de acteur, Gotti uit 2018, kwam wel groot uit, maar wist slechts 4,3 miljoen dollar binnen te harken, destijds het slechtste resultaat voor een film met Travolta in de hoofdrol ooit. De laatste hitfilm van de 65-jarige acteur is de musical Hairspray uit 2007. Op Netflix scoorde hij wel nog een succes, met The People v. O. J. Simpson: American Crime Story uit 2016.</p>
