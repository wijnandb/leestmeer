---
layout: post
title: "Handelsoorlog krijgt vat op Deere"
date: Fri, 17 May 2019 13:27:10 +0200
categories: 
- financieel 
- koersen 
externe_link: "https://www.telegraaf.nl/financieel/3603656/handelsoorlog-krijgt-vat-op-deere"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/21c45826-7897-11e9-9ef0-02d1dbdc35d1.jpg"
---

<p class="intro">De Amerikaanse fabrikant van landbouwmachines Deere begint de effecten van de handelsoorlog nu echt te voelen. Het Amerikaanse bedrijf kwam met een lager dan verwachte kwartaalwinst en is niet langer "voorzichtig optimistisch" over de toekomst. Ook werden de omzet- en winstverwachtingen voor het jaar naar beneden bijgesteld.</p> <p>Boeren lijken grote aankopen meer en meer uit te stellen. Ze weten niet zeker hoe groot de vraag naar hun producten in de toekomst zal zijn, omdat ze mogelijk ook getroffen worden door handelsbeperkingen zoals de importheffingen waarmee met name de Verenigde Staten en China elkaar om de oren slaan.</p><p>De nettowinst zakte in het voorbije tweede kwartaal van het gebroken boekjaar met 6 procent tot 1,1 miljard dollar. De omzet steeg met 5 procent tot 10,3 miljard dollar.</p><p>Voor het hele boekjaar rekent Deerde nu op een omzetstijging van 5 procent en een nettowinst van 3,3 miljard dollar. Eerder was de verwachting nog 7 procent groei en een resultaat van 3,6 miljard dollar.</p>
