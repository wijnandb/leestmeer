---
layout: post
title: "D-Day voor nieuwe KNVB-voorzitter"
date: Mon, 27 May 2019 07:35:00 +0200
category: sport
externe_link: "https://www.telegraaf.nl/sport/3650917/d-day-voor-nieuwe-knvb-voorzitter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3bbf96be-7ff9-11e9-b9cc-0217670beecd.jpg"
---

<p class="intro">Wordt Pieter de Waard of Just Spee de nieuwe voorzitter van de KNVB als opvolger van Michael van Praag?</p> <p>Vanavond kiezen zestig bondsafgevaardigden (dertig uit het profvoetbal en dertig uit het amateurvoetbal) tussen deze twee kandidaten hun nieuwe voorman vanaf december dit jaar.</p><p>Spee, lid van de Koninklijke HFC uit Haarlem, is unaniem voorgedragen door een selectiecommissie van de KNVB. Telstar-directeur De Waard, die een intensieve publiciteitscampagne voerde, maar door de selectiecommissie over het hoofd werd gezien, haalde de benodigde tien steunbetuigingen binnen om zich te kandideren voor het voorzitterschap.</p><p>,,Ik heb zestien clubs bezocht en twaalf handtekeningen (louter profclubs red.) geoogst, waarvan eentje van Telstar, die ikzelf mocht geven‚Äù, aldus De Waard. Zelf denkt De Waard een goede kans te maken de verkiezing te winnen van Spee. Diverse bondsafgevaardigden hekelen de kandidatuur van De Waard omdat hijzelf akkoord is gegaan met een normale sollicitatieprocedure bij de zoektocht naar een nieuwe voorzitter. De directeur van Telstar vond echter toegang tot de verkiezing via een achterdeurtje.</p>
