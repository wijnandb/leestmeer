---
layout: post
title: "A$AP Rocky blijft voorlopig in Zweedse cel"
date: Thu, 25 Jul 2019 10:07:18 +0200
categories: 
- entertainment 
- gossip 
externe_link: "https://www.telegraaf.nl/entertainment/1775199871/a-ap-rocky-blijft-voorlopig-in-zweedse-cel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1744756e-aeb8-11e9-8006-02d2fb1aa1d7.jpg"
---

<p class="intro">A$AP Rocky komt voorlopig nog niet op vrije voeten. Donderdag is een strafrechtelijke procedure gestart tegen de rapper, die sinds begin deze maand vastzit in Stockholm. A$AP wordt verdacht van zware mishandeling en moet zijn proces achter tralies afwachten.</p> <p>„Ik geloof dat er een misdaad heeft plaatsgevonden, hoewel er wordt gesproken over provocatie en noodweer”, lichtte officier van justitie Daniel Suneson toe aan verschillende media. De officier bekeek verschillende video’s van de vechtpartij op 30 juni in het centrum van Stockholm. A$AP, die werd geboren als Rakim Mayers, en zijn entourage waren betrokken bij dat opstootje waarbij twee mannen rake klappen kregen. De rapper beweert dat hij juist het slachtoffer was, het duo zou de Amerikaan hebben lastiggevallen.</p><p>Suneson liet donderdag weten dat hij meer videomateriaal heeft gezien dan dat er op internet circuleert. „Naast het filmmateriaal zijn er ook getuigenissen”, verklaarde de officier van justitie. Wanneer de zaak voor de rechter komt is nog niet bekend, de rechtbank van Stockholm moet een datum prikken. Later donderdag geven A$APs advocaat en agent een persconferentie.</p><p>Trump</p><p>De zaak rondom de Fuckin’ Problems-rapper houdt de gemoederen flink bezig. Nadat Kim Kardashian en haar man Kanye West opriepen de rapper te helpen, kwamen president Donald Trump en zijn vrouw Melania in actie. Trump belde met „de zeer getalenteerde premier van Zweden” en bood aan om persoonlijk garant te staan voor de borgsom van de rapper. Veel haalde het belletje echter niet uit; Zweden kent geen borgtocht en premier Stefan Löfven zei voordien al niets te kunnen doen voor A$AP omdat „het Zweedse rechtssysteem onafhankelijk is.” „In Zweden is iedereen gelijk voor de wet en dat geldt ook voor bezoekers uit andere landen.”</p>
