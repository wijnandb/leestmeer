---
layout: post
title: "Onderzoek naar matchfixing ’Elvis’"
date: Thu, 04 Jul 2019 13:57:47 +0200
categories: 
- entertainment 
- opinie 
externe_link: "https://www.telegraaf.nl/sport/1449778651/onderzoek-naar-matchfixing-elvis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a61436f0-9e53-11e9-b258-02d2fb1aa1d7.jpg"
---

<p class="intro">Zimbabwe is in de ban van een matchfixingschandaal op de Afrika Cup. Dit naar aanleiding van de 4-0 nederlaag in de groepsfase tegen DR Congo.</p> <p>DR Congo is echter de klos, volgens de Zimbabwaanse krant The Herald. De puissant rijke zakenman en politiek bewogen TP Mazembe zou betrokken zijn bij het schandaal. Hij zou de Zimbabwaanse sluitpost Elvis Chipezeze benaderd hebben om er een paar door te laten.</p><p>En niet voor een grijpstuiver, aldus de krant. „Een grote som geld moest naar de keeper worden overgemaakt, maar de transactie is uiteindelijk niet doorgegaan toen een Egyptische bank de rode vlag hees. Toen werd het de geldtransfer afgewezen.”</p><p>Gruwelijke fout</p><p>Chipezeze leek in de Afrika Cup-kraker de vierde minuut een vrije trap van Jacques Maghoma simpel te kunnen vangen, maar ging op gruwelijke wijze in de fout.</p><p>De doelman wilde de bal klemvast pakken, maar liet het leer uit zijn handen glippen. Nadat de bal via de keeper op de lat belandde, kopte spits Jonathan Bolingi van dichtbij raak. Het was de opmaat voor een kansloze wedstrijd van Zimbabwe, dat uiteindelijk dus een ruime 4-0 nederlaag leed.</p><p>Spoedgevalcommissie</p><p>Daardoor werd de ploeg uitgeschakeld, terwijl het bij een overwinning nog alle kans had gehad om door te bekeren. Congo hoort door het resultaat bij de beste nummers 3 en mag in de achtste finale aantreden tegen Madagascar.</p><p>De CAF (Confédération Africaine de Football) onderzoekt de zaak met een ’spoedgevalcommissie’. Die zou DR Congo uit het toernooi kunnen gooien. Mocht dat gebeuren, hangt het voetballand ook een schorsing van drie jaar boven het hoofd.</p><p>Mocht DR Congo uit de Afrika Cup worden gegooid, krijgt óf Madagascar een walk-over naar de kwartfinale, óf Zimbabwe krijgt er reglementair drie punten bij. In dat geval wordt het land tweede in hun poule en zal het tegen Senegal moeten aantreden.</p>
