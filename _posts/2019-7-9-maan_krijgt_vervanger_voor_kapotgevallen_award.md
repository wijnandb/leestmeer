---
layout: post
title: "Maan krijgt vervanger voor kapotgevallen award"
date: Tue, 09 Jul 2019 13:12:35 +0200
category: entertainment
externe_link: "https://www.telegraaf.nl/entertainment/462699392/maan-krijgt-vervanger-voor-kapotgevallen-award"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/75bd0fbe-a23a-11e9-b4a1-02d1dbdc35d1.jpg"
---

<p class="intro">Maan is dinsdag tot haar eigen verrassing voor de tweede keer in een half jaar tijd onderscheiden met de 100% NL Award voor Zangeres van het Jaar. Ze kreeg een tweede beeldje omdat ze de eerste tijdens de awardshow in februari kapot had laten vallen.</p> <p>„Ik weet nog goed wat er op dat moment gebeurde. Ik had die award in mijn handen en dat ding is nogal zwaar, en ik had een beetje zweethanden dus hij floepte zo uit mijn handen”, zo keek Maan terug in de show van Barry Paf op 100% NL. De zangers hield zelfs snijwonden over aan het gebroken glas. „Hoewel mensen me nog probeerden te helpen om dat ding omhoog te houden, viel hij op de grond en was hij dus gebroken.”</p><p>Maan is dankbaar voor het nieuwe exemplaar maar was eerlijk gezegd ook wel blij met de oude. „Ik vond die andere award eigenlijk wel memorabel, hij staat in mijn kast. Er zit gewoon een goed verhaal achter en een leuke herinnering aan”, aldus de zangeres. „Ik geef deze aan mijn ouders, kunnen zij er ook van meegenieten.”</p>
