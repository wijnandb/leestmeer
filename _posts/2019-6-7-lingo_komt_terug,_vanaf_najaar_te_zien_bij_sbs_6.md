---
layout: post
title: "Lingo komt terug, vanaf najaar te zien bij SBS 6"
date: Fri, 07 Jun 2019 15:57:02 +0200
category: nieuws
externe_link: "https://nos.nl/l/2288017"
feature_image: "https://nos.nl/data/image/2019/06/07/555253/1008x567.jpg"
---

<p>Het tv-spelletje Lingo maakt een comeback. Vanaf het najaar is de show te zien op SBS 6. De zender maakte dat bekend op Instagram.</p>
<p>Het programma waarbij kandidaten woorden moeten raden was van 1989 tot 2014 te zien bij de publieke omroep. Eerst bij de VARA en daarna bij AVROTROS. Vijf jaar geleden werd het daar geschrapt vanwege tegenvallende kijkcijfers.</p>
<p>Het bericht dat SBS op Instagram plaatste: </p>
<p>Wie het programma gaat presenteren wordt later deze maand bekend gemaakt, maar oud-presentatrice Lucille Werner in elk geval niet. Wel laat zij op Instagram weten heel blij te zijn met het nieuws.</p>
<p>De 'stem' van Lingo, Jan Peter Pellemans, bij het Lingo-publiek bekend als 'JP', noemt de terugkeer van het programma "geweldig goed nieuws". "Ik denk ook dat er weer een stem bij komt, want iemand moet toch goed- en afkeuren wat je speelt", zegt hij. "Maar of ik dat ben, dat zal de toekomst ons leren."</p>
