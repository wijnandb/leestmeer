---
layout: post
title: "Man raadt in één keer de code van een oude kluis"
date: Thu, 06 Jun 2019 12:17:27 +0200
category: jeugdjournaal
externe_link: "http://feeds.nos.nl/~r/jeugdjournaal/~3/nAMNky3p7M4/2287847"
feature_image: "https://nos.nl/data/image/2019/06/06/554926/1008x567.jpg"
---

<p>Een man uit Canada heeft een superoude kluis open gekregen. Hij kraakte het slot door de code in één keer goed te gokken.</p>
<p>De kluis zat al meer dan 40 jaar dicht. In die jaren hebben veel experts geprobeerd om de kluis open te krijgen. Maar dat lukte nooit.</p>
<p>Toerist</p>
<p>De kluis staat in een museum. De man die de kluis opende, was hier als toerist. Hij vroeg of hij het mocht proberen en had het dus meteen goed. Iedereen in het museum was verbaasd dat de kluis open ging.</p>
<p>In de kluis zat helaas geen schat. Er zat een salarisbriefje in en ook een bonnetje van een bestelling in een restaurant. Daar stonden een champignonburger van 1,5 dollar en een pakje sigaretten voor 1 dollar op.</p>
<p>De briefjes zijn niet veel geld waard. Toch is het museum er blij mee. Door de briefjes kunnen ze beter begrijpen hoe het leven zo'n 50 jaar geleden was.</p><img src="http://feeds.feedburner.com/~r/jeugdjournaal/~4/nAMNky3p7M4" height="1" width="1" alt=""/>
