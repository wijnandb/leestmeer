---
layout: post
title: "Lammers: ’Geweldig dat Grand Prix weer terug is op Zandvoort’"
date: Tue, 14 May 2019 11:25:47 +0200
categories: 
- entertainment 
- opinie 
externe_link: "https://www.telegraaf.nl/sport/3582890/lammers-geweldig-dat-grand-prix-weer-terug-is-op-zandvoort"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/467ba9da-762b-11e9-b1c7-02d2fb1aa1d7.jpg"
---

<p class="intro">Onder de naam Heineken Dutch Grand Prix keert de Formule 1 in 2020 terug naar Zandvoort. De rentree na 35 jaar afwezigheid is naar verwachting in mei.</p> <p>Chase Carey, de grote baas van Formula One Management (FOM), maakte in de paddock van het circuit in de duinen de overeenkomst met de promotors van Dutch Grand Prix bekend. Het contract geldt voor drie jaar.</p><p>Biermerk Heineken is titelsponsor, voormalig Formule 1-coureur Jan Lammers is benoemd tot sportief directeur.</p><p>De zekere deelname van Red Bull-coureur Max Verstappen staat garant voor een massale opkomst, is de verwachting van de organisatoren.</p><p>De Grand Prix zal plaatsvinden in een festivalachtige setting, met activiteiten voor het hele gezin. Verschillende Nederlandse topartiesten hebben al toegezegd te willen optreden tijdens het evenement.</p><p>Voor de terugkeer van de koningsklasse van de autosport naar Zandvoort is 30 tot 40 miljoen euro nodig. De overeenkomst is na lang onderhandelen tot stand gekomen dankzij financiële inbreng van een aantal Nederlandse bedrijven zoals Pon, VolkerWessels, Jumbo, CM.com, Talpa Network en Heineken.</p><p>De organisatie wil dat de Dutch Grand Prix de duurzaamste ter wereld wordt, onder meer door optimaal gebruik te maken van het openbaar vervoer en de komst per fiets te stimuleren.</p><p>Sportief directeur Lammers moest de afgelopen weken de kaken op elkaar houden, maar kon nu volmondig zijn blijdschap uiten: „Circuit Zandvoort en haar legendarische Tarzanbocht is wereldwijd bekend. De Formule 1 en de coureurs roemen het ’old school’ circuit dat vanwege het spannende duinenkarakter iedere rijdersfout direct afstraft.”</p><p>Het circuit wordt de komende maanden op een paar punten aangepast, zodat het voldoet aan de hedendaagse racestandaarden.</p>
