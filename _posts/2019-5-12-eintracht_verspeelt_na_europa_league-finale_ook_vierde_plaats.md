---
layout: post
title: "Eintracht verspeelt na Europa League-finale ook vierde plaats"
date: Sun, 12 May 2019 22:13:17 +0200
category: sport
externe_link: "https://nos.nl/l/2284358"
feature_image: "https://nos.nl/data/image/2019/05/12/549547/1008x567.jpg"
---

<p>Eintracht Frankfurt heeft na de uitschakeling in de halve finales van de Europa League tegen Chelsea ook in de Bundesliga een harde klapt te verwerken gekregen. De ploeg van coach Adi Hütter verloor thuis met 2-0 van 1. FSV Mainz 05 en heeft daarmee de vierde plaats op de ranglijst verspeeld.</p>
<p>Anthony Ujah velde met twee treffers, in de 53ste en 57ste minuut, het vonnis over Eintracht. Jonathan de Guzman en ex-FC Utrecht-aanvaller Sébastien Haller vielen in bij de thuisploeg. Bij Mainz deed Jean-Paul Boëtius de hele wedstrijd mee.</p>
<p>De nederlaag van Eintracht Frankfurt is goed nieuws voor Borussia Mönchengladbach en het Bayer Leverkusen van Peter Bosz, die nu met ieder 55 punten respectievelijk vierde en vijfde staan. Eintracht Frankfurt is nu met 54 punten zesde.</p>
<p>De strijd om de vierde plaats achter Bayern München, Borussia Dortmund en RB Leipzig belooft bloedstollend te worden. In de laatste speelronde moet Frankfurt volgende week naar Bayern München, dat kampioen kan worden, Gladbach ontvangt nummer twee Dortmund en Leverkusen speelt uit tegen Hertha BSC.</p>
