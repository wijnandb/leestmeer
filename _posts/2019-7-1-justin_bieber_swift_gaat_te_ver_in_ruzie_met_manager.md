---
layout: post
title: "Justin Bieber: Swift gaat te ver in ruzie met manager"
date: Mon, 01 Jul 2019 10:06:51 +0200
categories: 
- entertainment 
- gossip 
externe_link: "https://www.telegraaf.nl/entertainment/1240116444/justin-bieber-swift-gaat-te-ver-in-ruzie-met-manager"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d2fed408-9bed-11e9-b492-0217670beecd.jpg"
---

<p class="intro">Justin Bieber heeft het zondag opgenomen voor zijn manager Scooter Braun. Eerder op de dag haalde Taylor Swift flink uit naar Braun.</p> <p>De manager, die naast Bieber onder meer Kanye West en Ariana Grande in zijn stal heeft, heeft platenlabel Big Machine Records gekocht. Daarmee is hij de eigenaar geworden van alle muziek die Swift tot dit jaar maakte. In een post op Tumblr reageerde de zangeres woedend en beweerde onder meer dat Braun haar al jaren treitert.</p><p>Bieber plaatste een oude foto van hem en Swift op Instagram en schreef daarbij dat hij vond dat ze een grens over was gegaan door Braun zo aan te vallen. De zanger begon zijn betoog met excuses voor een grap die hij ooit over Swift maakte en zij in haar post aanmerkte als één van de vele pestacties van Braun. Daarna zei hij echter dat zijn manager niets met de opmerking te maken had, en dat hij teleurgesteld was dat zij haar woede had geuit op sociale media. „Je weet dat als je dat post, je fans Scooter zullen aanvallen”, aldus Bieber.</p><p>De zanger nodigt zijn vakgenoot uit de kwestie verder privé te bespreken met hem en Braun. „Scooter noch ik heeft ook maar iets negatiefs over jou te zeggen, en we willen oprecht het beste voor je.”</p>
