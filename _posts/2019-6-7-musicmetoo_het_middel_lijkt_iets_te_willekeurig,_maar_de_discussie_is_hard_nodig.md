---
layout: post
title: "Music#MeToo: het middel lijkt iets te willekeurig, maar de discussie is hard nodig"
date: Fri, 07 Jun 2019 14:10:00 GMT
category: nieuws
externe_link: "https://www.volkskrant.nl/nieuws-achtergrond/music-metoo-het-middel-lijkt-iets-te-willekeurig-maar-de-discussie-is-hard-nodig~b061b2ff/"
feature_image: "https://images0.persgroep.net/rcs/LJGrOoyyBEUVb8dBLVwK9XMRvxY/diocontent/143959837/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Alweer zes jaar geleden gebeurde er iets ongekends. In het nummer U.O.E.N.O. vertelde de Amerikaanse rapper Rick Ross hoe hij (of zijn rappende alter-ego) mdma in de champagne van een vrouw deed, haar mee naar huis nam en daar, buiten het zicht van pottenkijkers, zijn slag sloeg. Dit is overigens nog niet het unieke gedeelte van het verhaal. Weerzinwekkende misogynie is er genoeg in hiphop, van de obligate bitches, hoes en tricks tot het verheerlijken van geweld tegen vrouwen, en dat zeg ik als groot liefhebber van het genre. Wat deze kwestie zo uitzonderlijk maakt is dat de gewraakte tekst na kritiek uit het nummer werd verwijderd en dat Rick Ross zelfs zijn excuses aanbood.
