---
layout: post
title: "’Student Nijmegen rooft 40.000 euro uit clubkas’"
date: Mon, 13 May 2019 19:41:28 +0200
categories: 
- entertainment 
- opinie 
externe_link: "https://www.telegraaf.nl/nieuws/3581106/student-nijmegen-rooft-40-000-euro-uit-clubkas"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/614857a2-75a6-11e9-a6c4-02d1dbdc35d1.jpg"
---

<p class="intro">De penningmeester van een studentenvereniging uit Nijmegen zou tienduizenden euro’s hebben verduisterd. Dat meldt De Gelderlander.</p> <p>Het gaat om tennisstudentenvereniging Slow. Bij een kascontrole bleken tienduizenden euro’s kwijt te zijn. Navraag bij de bank leerde dat de penningmeester een flink geldbedrag had opgenomen - volgens universiteitswebblog Vox maar liefst 40.000 euro. De vereniging heeft inmiddels aangifte gedaan bij de politie.</p><p>De student van de Hogeschool van Arnhem en Nijmegen (HAN), door anderen getypeerd als ’een patsertje’ die ’te koop loopt met dure accessoires’, ontkent iets fout te hebben gedaan. Hij is ’bekend met de beschuldigingen’ maar gaat daar tegenin, stelt hij tegenover De Gelderlander.</p><p>Volgens een anoniem lid van Slow gonsde het al langer van de geruchten. Dat op dergelijke schaal wordt gefraudeerd, is ’een smet op het blazoen’ van de vereniging. „Slow is een grote club, heeft de zaakjes normaal gesproken goed voor elkaar.”</p>
