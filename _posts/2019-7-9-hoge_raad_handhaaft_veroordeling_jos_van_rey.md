---
layout: post
title: "Hoge Raad handhaaft veroordeling Jos van Rey"
date: Tue, 09 Jul 2019 13:30:23 +0200
category: nieuws
externe_link: "https://nos.nl/l/2292724"
feature_image: "https://nos.nl/data/image/2019/07/09/562261/1008x567.jpg"
---

<p>De Hoge Raad handhaaft de veroordeling van ex-VVD'er Jos van Rey. Hij blijft daarmee veroordeeld tot één jaar voorwaardelijke gevangenisstraf en hij mag twee jaar lang geen bestuursfunctie uitoefenen. De advocaat-generaal had eerder al geadviseerd om het vonnis van het hof te handhaven.</p>
<p>Het gerechtshof was eerder van oordeel dat de oud-wethouder van Roermond giften heeft aangenomen van lokale ondernemers, onder wie projectontwikkelaar Piet van Pol. Ze maakten onder meer reisjes naar voetbalwedstrijden en beurzen in het buitenland.</p>
<h2>Corruptie</h2>
<p>Van Rey heeft zich daarmee schuldig gemaakt aan corruptie. Ook werd hij veroordeeld voor witwassen, betrokkenheid bij stembusfraude en het lekken van vertrouwelijke informatie tijdens de sollicitatieprocedure voor een nieuwe burgemeester in Roermond.</p>
<p>De oud-wethouder ging tegen de uitspraak in cassatie omdat hij vond dat het gerechtshof niet bevoegd was omdat het om ambtsmisdrijven zou gaan. De Hoge Raad gaat daar niet in mee.</p>
<p>Vanochtend werd bekend dat Piet van Pol afgelopen nacht is overleden. Hij was al geruime tijd ziek.</p>
