---
layout: post
title: "Celtic schrijft historie met ’treble-treble’"
date: Sat, 25 May 2019 20:17:30 +0200
category: sport
externe_link: "https://www.telegraaf.nl/sport/3647036/celtic-schrijft-historie-met-treble-treble"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5c218f56-7f19-11e9-bfde-02d2fb1aa1d7.jpg"
---

<p class="intro">Celtic heeft een historische prestatie geleverd door voor het derde jaar op rij de ’treble’ te winnen in Schotland.</p> <p>Na de League Cup en de landstitel veroverde de ploeg van manager Neil Lennon zaterdag ook de Schotse FA Cup. Celtic versloeg Heart of Midlothian in de finale op Hampden Park in Glasgow met 2-1. Niet eerder lukte het een Schotse club deze drie prijzen drie jaar op een rij allemaal te pakken.</p><p>Édouard</p><p>Hearts kwam kort na rust op voorsprong via Ryan Edwards. De Franse aanvaller Odsonne Édouard bezorgde Celtic met twee doelpunten echter weer een hoofdprijs. De 21-jarige jeugdinternational benutte na een uur een strafschop en maakte in de 82e minuut de winnende treffer.</p><p>„Dit gaan we nooit meer meemaken”, zei Lennon, die begin dit jaar als interim-manager terugkeerde bij Celtic na het vertrek van Brendan Rodgers naar Leicester City. „In drie jaar tijd negen prijzen pakken, dat is iets heel bijzonders.” De clubleiding heeft Lennon als beloning nu een vast contract aangeboden.</p>
