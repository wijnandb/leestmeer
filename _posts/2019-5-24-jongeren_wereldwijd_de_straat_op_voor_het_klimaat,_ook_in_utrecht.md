---
layout: post
title: "Jongeren wereldwijd de straat op voor het klimaat, ook in Utrecht"
date: Fri, 24 May 2019 14:04:24 +0200
category: nieuws
externe_link: "https://nos.nl/l/2286110"
feature_image: "https://nos.nl/data/image/2019/05/24/552232/1008x567.jpg"
---

<p>In Utrecht is aan het begin van de middag een klimaatmars begonnen. Het gaat om 1500 jongeren, die spijbelen voor een ander klimaatbeleid, schat NOS-verslaggever Martijn van der Zande. De jongeren liepen met spandoeken van Utrecht Centraal naar het Wilhelminapark. De Utrechtse scholieren maken deel uit van een wereldwijde klimaatstaking.</p>
<p>Voorafgaand aan de mars in Nederland, tekenden 226 leraren een petitie waarin zij verklaren achter de scholieren te staan.</p>
<p>Volgens de BBC doen 110 landen mee aan de actie. Er werd afgetrapt in Australië en Nieuw-Zeeland.</p>
<p>De klimaatstaking begon afgelopen jaar in Zweden, waar de scholiere Greta Thunberg begon met spijbelen voor een beter klimaat. Haar actie kreeg de afgelopen maanden al navolging in Europese landen, ook in Nederland. Bij de actie vandaag doen ook inwoners niet-westerse landen mee, zoals in Turkije en Syrië:</p>
<p>Ook scholieren in Zuid Korea volgen het voorbeeld van de Zweedse Greta: </p>
<p>De vorige grote wereldwijde klimaatstaking was op 15 maart. Toen spijbelden naar schatting 1,6 miljoen jongeren uit 125 landen voor het klimaat.</p>
