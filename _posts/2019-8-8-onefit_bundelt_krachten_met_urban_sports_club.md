---
layout: post
title: "OneFit bundelt krachten met Urban Sports Club"
date: Thu, 08 Aug 2019 06:00:00 +0200
categories: 
- financieel 
- ondernemen 
externe_link: "https://www.telegraaf.nl/financieel/82614419/one-fit-bundelt-krachten-met-urban-sports-club"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/726b21c8-b911-11e9-a5cc-0217670beecd.jpg"
---

<p class="intro">Fitnessplatform OneFit fuseert met de Duitse Urban Sports Club. Samen worden zij naar eigen zeggen de grootste aanbieder van flexibele sportabonnementen in Europa. Financiële details van de transactie zijn niet bekendgemaakt.</p> <p>Klanten van OneFit kunnen voor een vast bedrag per maand op honderden locaties in Amsterdam, Den Haag, Rotterdam en Utrecht terecht voor sporten als fitness, yoga, zwemmen, kickboksen en hardlopen. Onder de vleugels van Urban Sports Club groeit dit netwerk naar ruim 10.000 locaties in 62 steden in Nederland, Duitsland, Frankrijk, Italië, Spanje en Portugal.</p><p>„We zijn begonnen met 1 euro en een goed idee. Het is heel bijzonder om te zien dat we nu samen met Urban Sports Club een serieuze speler zijn geworden in het fitnesslandschap”, zegt OneFit-oprichter Serge Brabander.</p><p>Urban Sports Club-oprichters Moritz Kreppel en Benjamin Roth worden de gezamenlijke ceo’s van het fusiebedrijf, dat ruim 400 werknemers gaat tellen. Het hoofdkantoor komt in Berlijn te staan. Het kantoor van OneFit in Amsterdam blijft intact.</p>
