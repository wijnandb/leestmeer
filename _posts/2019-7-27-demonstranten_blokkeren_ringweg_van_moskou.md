---
layout: post
title: "Demonstranten blokkeren ringweg van Moskou"
date: Sat, 27 Jul 2019 20:07:48 +0200
category: buitenland
externe_link: "https://www.telegraaf.nl/nieuws/1049115491/demonstranten-blokkeren-ringweg-van-moskou"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/80a261a0-b099-11e9-abfd-0255c322e81b.jpg"
---

<p class="intro">Bij de antiregeringsdemonstratie in Moskou hebben demonstranten zaterdag korte tijd de ringweg van de Russische hoofdstad, een van de belangrijkste verkeersaders van de stad, geblokkeerd.</p> <p>De demonstranten belemmerden het verkeer omdat de Russische politie meer dan zeshonderd mensen had gearresteerd, waaronder prominente activisten van de oppositie. Het verkeer viel stil toen betogers op nog geen 2,5 kilometer van het Kremlin een politieauto omverduwden. Pas nadat leden van de oproerpolitie de demonstranten uiteen hadden gedreven, kwam de weg weer vrij.</p><p>De activisten ageren tegen het uitsluiten van kandidaten van de oppositie bij lokale verkiezingen. Volgens de overheid hebben de kandidaten te weinig handtekeningen opgehaald om aan de verkiezingen deel te kunnen nemen. De demonstratie was door de regering verboden.</p>
