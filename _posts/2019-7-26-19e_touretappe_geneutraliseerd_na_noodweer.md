---
layout: post
title: "19e Touretappe geneutraliseerd na noodweer"
date: Fri, 26 Jul 2019 16:51:27 +0200
categories: 
- sport 
- wielrennen 
externe_link: "https://www.telegraaf.nl/sport/985666564/19e-touretappe-geneutraliseerd-na-noodweer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d320c7fc-afcf-11e9-8fa4-0217670beecd.png"
---

<p class="intro">De negentiende etappe van de Ronde van Frankrijk is vrijdag zo’n 25 kilometer voor de finish vroegtijdig beëindigd. De jury van de Tour heeft dat besloten omdat een deel van het resterende parcours spekglad is door een zware hagelbui. Het ijswater stroomt over delen van de weg naar finishplaats Tignes.</p> <p>Besloten is om de finish van de negentiende etappe naar de top de Col de l’Iseran te verplaatsen. De jury besloot na afloop geen etappewinnaar aan te wijzen.</p><p>Bernal kwam bij de Iseran als eerste boven, met vijf seconden voorsprong op Simon Yates en 41 seconden op Warren Barguil. Steven Kruijswijk eindigde als vijfde op 50 seconden, net als Geraint Thomas. Alaphilippe kwam als veertiende boven, op 2.07.</p><p>Bernal start zaterdag met een voorsprong van 45 seconden op Alaphilippe aan de laatste bergetappe. Thomas staat derde op 1.03, gevolgd door Kruijswijk (1.15) en Emanuel Buchmann (1.42).</p><p>Een beetje een surrealistisch schouwspel was het, middenin de volle finale van de rit. Plotseling was er paniek in de karavaan. Sneeuwval en hagelbuien zorgden ervoor dat de Tourdirectie de wedstrijd moest stilleggen, tot ongenoegen van veel renners.</p><p>Maar geen gekke beslissing, zo blijkt.</p><p>Etappeverloop</p><p>Al snel vormde zich een kleine vluchtgroep, met onder anderen Vincenzo Nibali en Dan Martin. Uiteindelijk voegden zich daar meerdere renners bij en werd het een grote kopgroep van 22 man. Hier zaten onder anderen Dylan van Baarle, Alejandro Valverde, Warren Barguil, Rigoberto Uran, Laurens De Plus en Simon Yates bij.</p><p>Op de beklimming van de Col d’Iseran zagen zowel geletruidrager Julian Alaphilippe als Steven Kruijswijk hun laatste knechten lossen. Vervolgens besloot Geraint Thomas aan te vallen. Maar ver kwam de titelverdediger niet. Vervolgens sloop Kruijswijk weg. Alleen de Welshman kon op dat moment volgen. Alaphilippe kraakte op dat moment en zag elke meter zijn gele trui meer in gevaar komen. Kruijswijk, Thomas, Egan Bernal en Emanuel Buchmann wisten elkaar op dat moment te vinden.</p><p>Ontketende Bernal</p><p>De kleine Colombiaan van Team Ineos was echter ontketend en sprintte hierna zowat weg bergop. Bernal reed zich in een mum van tijd richting de kopgroep, met Uran, Barguil, Nibali en Simon Yates. Op dat moment met 15 seconden voorsprong op de groep Kruijswijk en 54 op Alaphilippe. Bernal reed zich virtueel in de gele trui.</p><p>Alaphilippe verloor steeds meer tijd, maar wist ook weer tijd terug te pakken in de afdaling, waar ineens hagel opdoemde. Aangezien er veel sneeuw en hagel was gevallen in de afdaling van de Col d’Iseran, besloot de organisatie van de Tour de rit te neutraliseren. De tijden op de top van de klim telden als eindtijd in de etappe.</p><p>De Franse wielerliefhebbers beleefden een soort van zwarte vrijdag. Alaphilippe verloor niet alleen de gele trui. Thibaut Pinot, vorig week in de Pyreneeën nog de grote favoriet voor de eindzege, moest al vroeg in de etappe afstappen wegens een spierblessure. Hij stond vijfde in het klassement, op slechts drie seconden van Kruijswijk.</p><p>Bekijk hier de uitslagen in de Ronde van Frankrijk.</p><p>Bekijk hier de klassementen in de Ronde van Frankrijk.</p>
