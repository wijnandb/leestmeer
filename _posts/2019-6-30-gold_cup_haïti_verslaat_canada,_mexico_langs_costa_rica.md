---
layout: post
title: "Gold Cup: Haïti verslaat Canada, Mexico langs Costa Rica"
date: Sun, 30 Jun 2019 07:14:03 +0200
category: sport
externe_link: "https://www.telegraaf.nl/sport/2025681035/gold-cup-haiti-verslaat-canada-mexico-langs-costa-rica"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/03aec386-9af6-11e9-a7a2-02d1dbdc35d1.jpg"
---

<p class="intro">Haïti heeft de halve finale van de Gold Cup bereikt door Canada met 3-2 te verslaan. Canada kwam in de eerste helft met 0-2 voor, maar Haïti wist de wedstrijd in de tweede helft volledig om te draaien.</p> <p>De Canadezen hadden de eerste helft meer balbezit en kregen de meeste kansen. In de 18e minuut schoot Jonathan David de 0-1 binnen na een slim genomen vrije trap. Tien minuten later scoorde Lucas Cavallini de 0-2.</p><p>Na die goal kwam Haïti vaker aan de bal. Dat resulteerde kort na rust in de aansluitingstreffer van Duckens Nazon na geklungel van de Canadese keeper Milan Borjan bij een terugspeelbal. In de 70e minuut was de terugkeer compleet toen Hervé Bazile een penalty binnenschoot.</p><p>Zes minuten later schoot Wilde Donald Guerrier de winnende binnen voor Haïti.</p><p>Haïti neemt het in de halve finale op tegen de winnaar van Mexico.</p><p>Mexico</p><p>Mexico heeft de halve finales van de Gold Cup bereikt na strafschoppen. De wedstrijd tegen Costa Rica eindigde in 1-1 en in de verlenging werd niet meer gescoord. Mexico nam de penalty's uiteindelijk beter en won de strafschoppenserie met 5-4.</p><p>Raúl Jiménez scoorde een minuut voor rust de openingstreffer en bracht Mexico zo op voorsprong. Zeven minuten na rust was het echter alweer gelijk. Oud-speler van FC Twente en PSV Bryan Ruiz schoot namelijk een penalty binnen namens Costa Rica.</p><p>In het vervolg van de wedstrijd kregen beide ploegen nog meerdere kansen om te scoren. De laatste verlenging leken beide ploegen te vermoeid om nog iets te forceren.</p><p>Jiménez miste direct de eerste strafschop namens Mexico. Randall Leal schoot de derde penalty van Costa Rica ver naast, waardoor het weer gelijk werd. De zesde penalty van Costa Rica werd uiteindelijk gestopt door Guillermo Ochoa, waardoor Mexico won.</p><p>Mexico neemt het in de halve finale op tegen Haïti dat Canada uitschakelde.</p>
