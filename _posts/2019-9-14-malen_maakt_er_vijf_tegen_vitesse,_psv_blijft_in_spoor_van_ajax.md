---
layout: post
title: "Malen maakt er vijf tegen Vitesse, PSV blijft in spoor van Ajax"
date: Sat, 14 Sep 2019 22:40:05 +0200
categories: 
- sport 
- voetbal 
externe_link: "https://nos.nl/l/2301749"
feature_image: "https://nos.nl/data/image/2019/09/14/577311/1008x567.jpg"
aantal: 227
unieke: 164
bron: "NOS"
---

<p>Hij mocht wel eens wat vaker scoren, zei bondscoach Ronald Koeman onlangs nog. Dat hoef je geen twee keer te zeggen tegen Donyell Malen. De aanvaller van PSV nam alle treffers voor zijn rekening in de topper tegen Vitesse: 5-0.</p>
<p>De Arnhemmers begonnen als koploper aan het duel. Ze begonnen ook goed aan het duel, kregen enkele kansen, maar na een kwartier scoorde PSV. Armando Obispo leverde de bal in bij Bruma, die Malen bediende.</p>
<p>Julian Lelieveld voorkwam op de lijn een goal van Mohamed Ihattaren en Tim Matavz miste een kans op de 1-1. Kort daarna kopte Malen uit een hoekschop de 2-0 binnen.</p>
<p>Na de rust had Malen vijftien seconden nodig om weer raak te koppen. PSV was los, legde enkele fraaie aanvallen op de mat en in de slotfase scoorde Malen nog twee keer vanaf de stip.</p>
<p>Ooit maakte hij een keer vijf treffers. "Ja, wel een keer meer dan vijf. In de D2 denk ik." In een interview met NOS-commentator Arno Vermeulen steekt Malen zijn ambities niet onder stoelen of banken. "Ik heb nog lang niet alles laten zien. Ben nog lang niet waar ik moet zijn, er is nog genoeg te ontwikkelen."</p>
<h2>Dost laatste speler met vijf treffers</h2>
<p>De laatste speler die vijf keer scoorde in een eredivisiewedstrijd? Bas Dost voor Heerenveen in de uitwedstrijd bij Excelsior (0-5) op 10 december 2011.</p>
