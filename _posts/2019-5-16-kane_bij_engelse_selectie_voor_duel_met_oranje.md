---
layout: post
title: "Kane bij Engelse selectie voor duel met Oranje"
date: Thu, 16 May 2019 09:05:13 +0200
categories: 
- sport 
- scoreboard 
externe_link: "https://www.telegraaf.nl/sport/3595535/kane-bij-engelse-selectie-voor-duel-met-oranje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ae0af776-77df-11e9-add9-02c309bc01c1.jpg"
---

<p class="intro">De Engelse bondscoach Gareth Southgate neemt Harry Kane op in zijn selectie voor het treffen met het Nederlands elftal in de strijd om de Nations League.</p> <p>De topschutter van Tottenham Hotspur staat sinds begin april aan de kant vanwege een fikse enkelblessure. Ondanks twee enkelblessures maakte de 25-jarige Kane dit seizoen al 24 doelpunten in alle competities.</p><p>Eerder al sprak Kane de hoop uit dat hij op zaterdag 1 juni in Madrid kan meedoen aan de finale van de Champions League. De wedstrijd tegen het Nederlands elftal staat voor 6 juni op het programma.</p><p>Ruben Loftus-Cheek is er niet bij tegen Oranje. De middenvelder van Chelsea heeft een forse enkelblessure overgehouden aan een oefenwedstrijd in de Verenigde Staten.</p><p>Engeland speelde in maart 2018 in de Johan Cruijff ArenA tegen het Nederlands elftal. Bij het debuut van bondscoach Ronald Koeman verloor Oranje met 1-0 dankzij een doelpunt van Jesse Lingard. De aanvaller van Manchester United zit nu ook in de selectie. Net als onder anderen Trent Alexander-Arnold (Liverpool), Jordan Henderson (Liverpool) en Raheem Sterling (Manchester City).</p><p>Oranje en Engeland spelen de halve finale op 6 juni in het Portugese Guimar√£es.</p>
