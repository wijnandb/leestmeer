---
layout: post
title: "Cech doet oproep: ’Handel goed bij hersenschudding’"
date: Mon, 02 Sep 2019 13:21:54 +0200
category: sport
externe_link: "https://www.telegraaf.nl/sport/865097813/cech-doet-oproep-handel-goed-bij-hersenschudding"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/de3a7dec-cd73-11e9-9a41-02d2fb1aa1d7.jpg"
---

<p class="intro">Spelersvakbond FIFPRO en VVCS in samenwerking met VeiligheidNL en de KNVB starten een campagne om voetballers - zowel professioneel als amateurs - duidelijk te maken wat te doen bij een hersenschudding.</p> <p>Bij de campagne wordt een van de bekendste voorbeelden uit de voetbalwereld gebruikt: Petr Cech. De doelman liep in het verleden een zware hersenschudding op toen hij in botsing kwam met een tegenstander. Sindsdien draagt de voormalig topkeeper een speciaal hoofddeksel. Cech weet hoe het voelt om met een zwaar hoofdletsel te kampen en doet een oproep: „Als jouw hersenschudding niet goed wordt behandeld, riskeer je langetermijn problemen zoals depressie, vermoeidheid en hoofdpijn.”</p><p>Een meer recent voorbeeld is Tottenham-verdediger Jan Vertonghen, die wankelend en kokhalzend het veld verliet tijdens het Champions League-duel met Ajax. De verdediger had direct van het veld gehaald moeten worden, maar hij werd pas naar de kleedkamers gestuurd toen hij niet meer op zijn benen kon staan.</p><p>’Herken. Vertel. Van het veld af’, is het devies van de betrokken partijen. Zo vertelt Cech ook in de onderstaande video.</p>
