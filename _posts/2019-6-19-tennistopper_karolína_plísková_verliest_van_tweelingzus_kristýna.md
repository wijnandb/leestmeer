---
layout: post
title: "Tennistopper Karolína Plísková verliest van tweelingzus Kristýna"
date: Wed, 19 Jun 2019 21:36:17 +0200
category: sport
externe_link: "https://nos.nl/l/2289766"
feature_image: "https://nos.nl/data/image/2019/06/19/557749/1008x567.jpg"
---

<p>Karolína Plísková is in de achtste finales van het tennistoernooi in Birmingham uitgeschakeld. De nummer drie van de wereld verloor van haar twee minuten oudere zus Kristýna met 2-6, 6-3, 6-7 (7).</p>
<p>De twee hadden zes jaar geleden voor het laatst tegen elkaar gespeeld en nog nooit in een WTA-hoofdtoernooi. Sterker, de ontmoeting tussen de Tsjechische speelsters was de eerste ooit tussen tweelingzussen op het hoogste niveau.</p>
<h2>24 aces</h2>
<p>Uiteindelijk won de ouderdom het van de jeugd op het Engelse gras. Kristýna, de mondiale nummer 112 die zich eerst nog door het kwalificatietoernooi had moeten slaan, was op dreef met serveren (24 aces) en won de eerste set met gemak.</p>
<p>Karolína knokte zich nog terug in de partij, maar capituleerde op het derde matchpoint. Het was voor haar zus de eerste zege op een speelster uit de mondiale topvijf.</p>
