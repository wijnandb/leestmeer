---
layout: post
title: "Jussie Smollett is het lachen niet vergaan"
date: Sat, 22 Jun 2019 20:30:03 +0200
categories: 
- entertainment 
- gossip 
externe_link: "https://www.telegraaf.nl/entertainment/1032784833/jussie-smollett-is-het-lachen-niet-vergaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c9bba818-951b-11e9-ad7a-0218eaf05005.jpg"
---

<p class="intro">Jussie Smollett is vrijdag 37 jaar geworden. De acteur heeft op zijn zachtst gezegd een bewogen halfjaar achter de rug, maar het lachen is hem nog altijd niet vergaan. Op Instagram plaatst hij een oude foto van zichzelf als kind, terwijl hij met een brede lach opzij kijkt.</p> <p>„Dankbaar voor liefde. Dankbaar voor jullie allemaal. Dankbaar voor nog een jaar”, luidt de tekst bij de foto. De hashtags zijn veelzeggend: ”#LangsteDag” en ”#NogAltijdLachend.”</p><p>Met die laatste hashtag verwijst de Empire-acteur naar het afgelopen halfjaar. Eind januari kwam naar buiten dat Smollett slachtoffer zou zijn geworden van homofoob en racistisch geweld. Na verloop van tijd werd Smollett niet langer gezien als slachtoffer, maar als dader: hij zou de mishandeling in scène hebben gezet.</p><p>Rond de verjaardag van de acteur kwam bovendien naar buiten dat een speciaal aanklager onderzoek gaat doen naar de afhandeling van de zaak. Het zou kunnen dat Smollett opnieuw wordt aangeklaagd.</p>
