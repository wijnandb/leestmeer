---
layout: post
title: "Slordig Zweden verzuimt monsterscore te boeken tegen Thailand"
date: Sun, 16 Jun 2019 17:10:02 +0200
categories: 
- sport 
- voetbal 
externe_link: "https://nos.nl/l/2289326"
feature_image: "https://nos.nl/data/image/2019/06/16/557159/1008x567.jpg"
---

<p>Enkele dagen nadat Amerika een recordoverwinning van 13-0 had behaald op de voetbalsters van Thailand, heeft ook Zweden de Aziatische voetbaldwerg een draai om de oren gegeven. In Nice waren de Scandinavische vrouwen met 5-1 veel te sterk voor Thailand en daarmee viel de score zelfs nog bescheiden uit. Na de eerdere overwinning op Chili is Zweden nu zeker van de volgende ronde.</p>
<p>Van begin af aan was het eenrichtingsverkeer in Zuid-Frankrijk en lang hoefden de Zweden dan ook niet te wachten op een doelpunt. Linda Sembrant opende na zes minuten op aangeven van Elin Rubensson de score. Tien minuten later wist Kosovare Asllani de 2-0 te maken.</p>
<p>Thailand kwam er niet aan te pas, maar vanwege de slordigheid van Zweden bleven meer doelpunten uit. Vlak voor rust maakte Fridolina Rolf√∂ er met een afstandsschot 3-0 van. De Thaise keepster Waraporn Boonsing maakte bij die goal een verre van solide indruk.</p>
<p>Ook na rust bleef Zweden slordig in de afwerking en verzuimde zo de score verder op te voeren. Tussen alle gemiste kansen door kopte Lina Hurtig tien minuten voor tijd wel de 4-0 binnen.</p>
<p>In de blessuretijd zorgde Kanjana Sungngoen voor een klein Thais feestje door na een snelle counter te scoren. Via een strafschop bracht Zweden de marge kort daarna opnieuw naar vier doelpunten.</p>
