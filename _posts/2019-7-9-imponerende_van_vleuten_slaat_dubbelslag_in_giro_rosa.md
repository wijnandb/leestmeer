---
layout: post
title: "Imponerende Van Vleuten slaat dubbelslag in Giro Rosa"
date: Tue, 09 Jul 2019 15:12:21 +0200
category: sport
externe_link: "https://nos.nl/l/2292736"
feature_image: "https://nos.nl/data/image/2019/07/09/562288/1008x567.jpg"
---

<p>In de vijfde etappe van de Giro Rosa heeft Annemiek van Vleuten de macht gegrepen. De topfavoriete won met overmacht de zware bergrit en pakte ook de roze leiderstrui.</p>
<p>Dat Van Vleuten in topvorm is, bewees ze vorige maand nog in eigen land. In Ede won ze met een flink verschil de tijdrit op het Nederlands kampioenschap. Vooraf was dus al duidelijk dat ze samen met Anna van der Breggen zou strijden om de eindzege in ItaliÃ«.</p>
<p>De etappe zou eigenlijk dinsdagmiddag finishen op de iconische Passo di Gavia, maar de organisatie moest vanwege lawinegevaar een streep zetten door de slotklim.</p>
<p>In de ontmantelde bergetappe deelde Van Vleuten de eerste tik uit. Op acht kilometer van de meet demarreerde ze uit de favorietengroep.</p>
<p>Wat volgde was een declassering van de andere grote namen: Van Vleuten reed iedereen op weg naar Lago Di Cancano op grote achterstand. Op maar liefst drie minuten volgde het achtervolgende groepje. Daar won Lucinda Brand het sprintje. Van der Breggen werd zesde.</p>
<p>Dankzij de winst in de bergrit pakt Van Vleuten ook het roze. De Giro Rosa duurt nog tot en met zondag.</p>
