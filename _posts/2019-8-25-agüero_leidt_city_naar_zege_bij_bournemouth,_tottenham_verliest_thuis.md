---
layout: post
title: "Agüero leidt City naar zege bij Bournemouth, Tottenham verliest thuis"
date: Sun, 25 Aug 2019 17:20:10 +0200
category: sport
externe_link: "https://nos.nl/l/2298933"
feature_image: "https://nos.nl/data/image/2019/08/25/572484/1008x567.jpg"
---

<p>Manchester City heeft ook zijn tweede uitwedstrijd van het seizoen in de Premier League gewonnen. Na de 5-0 zege bij West Ham United en het 2-2 gelijkspel in eigen huis tegen Tottenham Hotspur werd met 3-1 gewonnen bij Bournemouth.</p>
<p>City maakte voor rust een matte indruk maar kwam desondanks op 2-0 via Sergio Agüero (intikker) en Raheem Sterling (mooie aanval). Diep in blessuretijd deed Harry Wilson met een prachtige vrije trap iets terug.</p>
<p>Bournemouth, met Nathan Aké in de basis, ging wel op zoek naar de gelijkmaker, maar City kwam amper in de problemen en na een uur bracht Agüero de marge weer op twee. De Argentijn was er als de kippen bij toen Silva de bal verloor.</p>
<p>Agüero maakte zijn derde en vierde goal van het seizoen. Sterling is met vijf goals topscorer van de Premier League, samen met Teemu Pukki van Norwich City. </p>
<p>Regerend kampioen City staat na drie speelrondes tweede met zeven punten uit drie wedstrijden. Alleen Liverpool heeft nog de maximale score van drie wedstrijden. Liverpool boekte zaterdag een overtuigende 3-1 zege op Arsenal.</p>
<h2>Nederlaag Spurs in eigen huis</h2>
<p>Tottenham Hotspur heeft de eerste nederlaag van het seizoen geleden. In eigen stadion verloor de ploeg van trainer Mauricio Pochettino met 1-0 van Newcastle United. De Braziliaan Joelinton maakte in de 27e minuut het enige doelpunt van de wedstrijd.</p>
<p>Jetro Willems bleef bij Newcastle de hele wedstrijd op de bank.</p>
<p>De Spurs raken verder achterop bij koploper Liverpool, dat nog zonder puntenverlies is. Tottenham won de openingswedstrijd met 3-1 van Aston Villa en speelde vervolgens gelijk in de topper tegen Manchester City (2-2).</p>
