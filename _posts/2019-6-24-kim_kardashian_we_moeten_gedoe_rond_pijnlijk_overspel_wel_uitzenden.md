---
layout: post
title: "Kim Kardashian: we moeten gedoe rond pijnlijk overspel wel uitzenden"
date: Mon, 24 Jun 2019 11:30:28 +0200
category: entertainment
externe_link: "https://www.telegraaf.nl/entertainment/706283019/kim-kardashian-we-moeten-gedoe-rond-pijnlijk-overspel-wel-uitzenden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b97e7c64-966f-11e9-8d11-0217670beecd.jpg"
---

<p class="intro">De populaire realityserie Keeping Up with the Kardashians wordt op social media veelbesproken, nu de uitzendingen eindelijk aankomen bij de keiharde realiteit van het overspel van Tristan Thompson tijdens de zwangerschap van Khloé Kardashian.</p> <p>De realityserie die een inkijkje geeft in het leven van de Kardashians loopt behoorlijk achter: in werkelijkheid was het vorig jaar april dat bekend werd dat basketballer Tristan Thompson zijn op dat moment zwangere vriendin Khloé had bedrogen. De stress zorgde ervoor dat Khloé eerder beviel dan ze was uitgerekend van hun dochtertje True. Alsof dat allemaal al niet pijnlijk genoeg was, bleek later dat hij haar nogmaals bedroog, nota bene met de beste vriendin van Kylie Jenner was, Jordyn Woods, die met de beroemde sporter gezoend zou hebben. Dat was ook het moment dat Khloé de vader van haar dochtertje definitief aan de kant zette.</p><p>Het hele gebeuren wordt nu in de serie opgehaald en besproken. Daar is op social media veel commentaar op en dus legt Kim Kardashian maandag uit: „Hoe ongemakkelijk het ook is om dit allemaal te herleven, we zijn zo open geweest over alles in onze levens, van geboortes, huwelijken, scheidingen, de goede en de slechte tijden. Helaas is dit de waarheid, waar we doorheen moesten zien te komen en ik wou maar dat het eerder had kunnen worden uitgezonden.”</p>
