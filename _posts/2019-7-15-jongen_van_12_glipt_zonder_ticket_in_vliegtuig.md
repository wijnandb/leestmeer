---
layout: post
title: "Jongen van 12 glipt zonder ticket in vliegtuig"
date: Mon, 15 Jul 2019 09:38:36 +0200
category: jeugdjournaal
externe_link: "http://feeds.nos.nl/~r/jeugdjournaal/~3/zUdtCTjGbuU/2293554"
feature_image: "https://nos.nl/data/image/2019/07/15/563595/1008x567.jpg"
---

<p>Een jongen van 12 is het gelukt om zonder paspoort en ticket aan boord van een vliegtuig te komen. Het gebeurde op vliegveld Heathrow bij de Engelse hoofdstad Londen.</p>
<p>Mogelijk komt de jongen uit Nederland. Dat schrijft een Engelse krant.</p>
<p>Pas in het vliegtuig kwam de bemanning erachter dat de jongen geen ticket had. Hij kon namelijk niet aanwijzen welke stoel van hem was.</p>
<p>Politie</p>
<p>De jongen was alleen. Hij was met andere passagiers meegelopen naar het toestel, dat zou vertrekken naar de stad Los Angeles in de Verenigde Staten.</p>
<p>De jongen verzette zich toen het personeel hem uit het vliegtuig wilde halen. Er was politie nodig om hem echt uit het toestel te krijgen.</p>
<p>Vertraging</p>
<p>Door de actie van de jongen moesten alle passagiers opnieuw gecontroleerd worden. Hierdoor liep de vlucht meer dan vier uur vertraging op.</p>
<p>Hoe de jongen langs de strenge beveiliging op de luchthaven kon komen, is nog een raadsel. Ook is nog onbekend waarom hij het heeft gedaan. Mogelijk gaat het om een weddenschap, om te kijken hoe ver hij kon komen.</p><img src="http://feeds.feedburner.com/~r/jeugdjournaal/~4/zUdtCTjGbuU" height="1" width="1" alt=""/>
