---
layout: post
title: "FedEx doelwit China in handelsvete met VS"
date: Sun, 02 Jun 2019 12:10:14 +0200
categories: 
- financieel 
- koersen 
externe_link: "https://www.telegraaf.nl/financieel/3679431/fed-ex-doelwit-china-in-handelsvete-met-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a820c43a-8522-11e9-a442-02d2fb1aa1d7.jpg"
---

<p class="intro">De Chinese autoriteiten zijn een onderzoek begonnen naar de Amerikaanse pakketbezorger FedEx. Volgens Peking heeft het bedrijf de ''legitieme rechten en belangen'' van Chinese klanten ondermijnd door Chinese pakketten niet bij de juiste afnemers te leveren. Met de beschuldigingen tegen FedEx voeren de Chinezen de handelsstrijd met de Verenigde Staten verder op.</p> <p>Volgens staatspersbureau Xinhua gaat het om pakketjes van het Chinese technologieconcern Huawei die verkeerd geleverd waren door FedEx. Peking dreigt nu FedEx op een lijst van zogenoemde ''onbetrouwbare buitenlandse bedrijven'' te zetten omdat de belangen van Chinese ondernemingen zijn geschaad. Daarmee zou China wraak kunnen nemen voor de plaatsing van Huawei op de zwarte lijst van Washington.</p><p>FedEx gaf aan mee te werken met het onderzoek door de Chinese autoriteiten naar de verkeerde leveringen en zei de relatie met Huawei en al zijn Chinese klanten erg belangrijk te vinden.</p><p>Extra importheffingen</p><p>Vrijdag kondigde Peking al aan te werken aan een lijst van ''onbetrouwbare buitenlandse bedrijven personen of organisaties'', zonder daarbij namen te noemen. De Chinese overheid komt later met meer details.</p><p>De handelsvete tussen de twee economische grootmachten is dit weekeinde verder geÃ«scaleerd door het ingaan van extra importheffingen op elkaars goederen. Daarnaast dreigt China met een rem op de uitvoer naar de VS van zeldzame aardmetalen, een belangrijke grondstof voor de technologiesector.</p><p>China liet verder weten dat de Amerikanen volledig schuld hebben aan het vastlopen van het handelsoverleg en dat de Amerikaanse strategie van maximale druk en escalatie van het handelsconflict de Chinezen niet zal dwingen tot concessies. Viceminister van handel Wang Shouwen stelde dat verdere besprekingen alleen kunnen plaatsvinden op basis van wederzijds respect, gelijkheid en oprechtheid.</p>
