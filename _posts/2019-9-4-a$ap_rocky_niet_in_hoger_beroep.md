---
layout: post
title: "A$AP Rocky niet in hoger beroep"
date: Wed, 04 Sep 2019 11:45:40 +0200
categories: 
- entertainment 
- gossip 
externe_link: "https://www.telegraaf.nl/entertainment/1802445665/a-ap-rocky-niet-in-hoger-beroep"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c2382f32-cef8-11e9-b40f-0217670beecd.jpg"
---

<p class="intro">A$AP Rocky gaat niet in hoger beroep tegen de voorwaardelijke straf die hij kreeg voor zijn rol bij een vechtpartij in Stockholm. Dat heeft zijn advocaat woensdag laten weten.</p> <p>De rapper, die in het echt Rakim Mayers heet, en twee van zijn teamleden werden half augustus veroordeeld voor het schoppen en slaan van een 19-jarige jongen tijdens een ruzie op straat. Ze vertelden de rechter dat ze niet de eerste klap hebben uitgedeeld, maar zich hebben verdedigd.</p><p>In verder procederen heeft A$AP Rocky nu echt geen zin meer. Het levert hem volgens zijn raadsman te veel kopzorgen en spanning op. Hij heeft niet de kracht om dit nog een keer te doen. Ook de eisende partij laat het hier verder bij, bleek vorige week al.</p><p>A$AP Rocky en zijn teamleden mochten vorige maand hun Zweedse cel verlaten en terugvliegen naar de Verenigde Staten. President Trump had daar herhaaldelijk bij zijn ambtgenoot in Zweden op aangedrongen, maar ving telkens bot. Trump kreeg te horen dat de rechter daarover ging.</p>
