---
layout: post
title: "Herlings euforisch na hobbels en dieptepunten"
date: Sun, 08 Sep 2019 20:52:10 +0200
category: sport
externe_link: "https://www.telegraaf.nl/sport/1587231389/herlings-euforisch-na-hobbels-en-dieptepunten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c33942ee-d269-11e9-abac-02c309bc01c1.jpg"
---

<p class="intro">Jeffrey Herlings houdt de tel goed bij als het gaat om zijn aantal overwinningen. De Brabander won zondag de Grote Prijs van Turkije in de MXGP.</p> <p>Het was pas zijn eerste zege in dit jaar, maar Herlings kwam door langdurig blessureleed dit jaar amper in actie. „Ik heb weer gewonnen! Sinds 2010 heb ik ieder jaar een Grand Prix gewonnen en dit was mijn 85e in totaal”, zei hij in een reactie.</p><p>De crosser van KTM veroverde vorig jaar als eerste Nederlander de wereldtitel in de koningsklasse MXGP. Hij heeft ook drie wereldtitels in de lichte klasse MX2 achter zijn naam. „Het was een jaar met vele hobbels en de nodige dieptepunten, dus ik probeer er dit seizoen nog wat van te maken. Ik wilde hier heel graag beide manches winnen”, aldus de 24-jarige Brabander.</p><p>Juiste plek</p><p>Hij moest op het Turkse circuit Afyonkarahisar afrekenen met provinciegenoot Glenn Coldenhoff, die in de tweede manche lang aan de leiding reed. „Ik vond nog precies op tijd de juiste plek om hem te passeren.” Herlings en Coldenhoff zijn de kopmannen van het Nederlands team, dat eind september in Assen aast op de titel in de Motorcross der Naties.</p>
