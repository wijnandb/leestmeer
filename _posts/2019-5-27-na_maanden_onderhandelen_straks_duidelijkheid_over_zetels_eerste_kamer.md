---
layout: post
title: "Na maanden onderhandelen straks duidelijkheid over zetels Eerste Kamer"
date: Mon, 27 May 2019 11:01:49 +0200
category: nieuws
externe_link: "https://nos.nl/l/2286497"
feature_image: "https://nos.nl/data/image/2019/05/27/552851/1008x567.jpg"
---

<p>570 Provinciale Statenleden en 19 leden van de kiescolleges op Bonaire, Sint-Eustatius en Saba kiezen vanmiddag een nieuwe Eerste Kamer. En dat belooft spannend te worden, want er is achter de schermen druk onderhandeld over deze verkiezingen. Partijen kunnen namelijk op een kandidaat van hun eigen partij stemmen, maar ze kunnen er ook voor kiezen om een strategische stem uit te brengen op iemand anders.</p>
<p>In de Eerste Kamer zijn 75 zetels te verdelen. Van 67 zetels is op grond van de uitslag van de Provinciale Statenverkiezingen al zo goed als zeker wie ze krijgt. Eventuele strategische stemmen hebben meer te maken met de 8 restzetels. Dat zijn de zetels die overblijven nadat voor iedere partij is berekend op hoeveel 'volle' zetels zij recht hebben op basis van het aantal stemmen dat ze hebben gekregen.</p>
<p>Een fictief voorbeeld ter verduidelijking: als partij X 10 stemmen haalt en er zijn 4 stemmen nodig voor 1 zetel, dan houdt de partij 2 stemmen 'over'. Daar valt over te onderhandelen. Want misschien is een andere partij wel bereid om 2 van haar 'reststemmen' aan partij X te gunnen, als dat voor beide partijen voordelig uitpakt.</p>
<h2>Scenario's</h2>
<p>Er zijn verschillende scenario's denkbaar over de verdeling van die restzetels. EÃ©n ding is wel zeker: coalitiepartijen VVD, CDA, D66 en ChristenUnie gaan hun meerderheid in de Eerste Kamer verliezen. Het kan zijn dat ze 30 zetels halen, maar 31 of zelfs 32 is ook mogelijk.</p>
<p>Voor de coalitie zou 32 zetels natuurlijk het fijnst zijn. Dan kunnen ze in hun zoektocht naar meerderheden in de Senaat straks niet alleen terecht bij Forum voor Democratie en GroenLinks, maar ook bij de PvdA.</p>
<p>De verkiezingen zijn maandagmiddag vanaf 15.00 uur. Wil je live op de hoogte worden gehouden van de uitslagen en de politieke gevolgen? Kijk dan vanaf 15.25 uur naar het programma NOS Nederland Kiest: Verkiezing Eerste Kamer op NPO 1 of NPO Politiek. In de app en op onze site kun je de stemming volgen in een liveblog. </p>
