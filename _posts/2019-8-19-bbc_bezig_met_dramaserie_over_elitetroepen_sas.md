---
layout: post
title: "BBC bezig met dramaserie over elitetroepen SAS"
date: Mon, 19 Aug 2019 11:30:22 +0200
categories: 
- entertainment 
- sterren 
externe_link: "https://www.telegraaf.nl/entertainment/1120427143/bbc-bezig-met-dramaserie-over-elitetroepen-sas"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0c2d3e08-c264-11e9-9fa1-02d1dbdc35d1.jpg"
---

<p class="intro">BBC One is bezig met de productie van een dramaserie over de Special Air Service (SAS), een elite-eenheid van het Britse leger. De zesdelige serie is gebaseerd op het boek SAS: Rogue Heroes, van historicus Ben Macintyre, zo melden Britse en Amerikaanse media.</p> <p>De serie gaat over het ontstaan van de SAS, tijdens de Tweede Wereldoorlog. „De serie duikt in de gedachtegang achter de zeker niet foutloze, roekeloze, maar dappere groep officieren en soldaten die tijdens de donkerste dagen van de oorlog aan de wieg van de SAS stond”, schrijft Deadline.</p><p>Het boek wordt voor de serie herschreven door Steven Knight, de man achter de serie Peaky Blinders. De productie is handen van Karen Wilson, Martin Haines en Emma Kingsman Lloyd van productiebedrijf Kudos, en Tommy Bulfin van BBC One.</p><p>De SAS geldt nog altijd als een van de beste elitekorpsen ter wereld. In 2013 kwam de SAS in het nieuws nadat drie militairen overleden bij een training op de hoogste berg van Wales. Ze moesten tijdens een test twee keer met 18 kilo bepakking een hoogteverschil van 671 meter overbruggen. De militairen legden de test af in juli, op een van de warmste dagen van het jaar.</p>
