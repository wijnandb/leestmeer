---
layout: post
title: "Tata Steel: staalfusie mislukt door Brussel"
date: Fri, 10 May 2019 15:19:12 +0200
categories: 
- financieel 
- koersen 
externe_link: "https://www.telegraaf.nl/financieel/3568347/tata-steel-staalfusie-mislukt-door-brussel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/35daf520-7326-11e9-843b-02c309bc01c1.jpg"
---

<p class="intro">Tata Steel is teleurgesteld dat de fusie van zijn Europese activiteiten met die van ThyssenKrupp niet doorgaat. Het Indiase bedrijf wijst met een beschuldigende vinger naar beleidsmakers in Brussel. Ondanks extra inspanningen van de bedrijven om mededingingsbezwaren weg te nemen, zou de Europese Commissie naar verwachting geen akkoord geven. Daarop werd de handdoek in de ring gegooid.</p> <p>Tata Steel benadrukte opnieuw het belang van een succesvolle samensmelting van de divisies. De aandacht van het Indiase bedrijf zou na de Europese deal, volledig naar de thuismarkt kunnen gaan. In India wil Tata verder groeien, onder meer door capaciteitsuitbreiding en overnames. Het niet doorgaan van de fusie kan groei in India belemmeren.</p><p>Het staalconcern verdient circa twee derde van zijn geld in eigen land. In Europa zijn de kosten, zoals voor lonen en CO2-uitstoot, relatief hoog terwijl de staalmarkt in grote mate verzadigd is. Een fusie op het continent moest daarom voor kostenvoordelen zorgen. Daarnaast wilden de IndiÃ«rs de schuldenlast terugdringen met de samenvoeging.</p><p>Op korte termijn zal het bedrijf zijn strategie voor de Europese activiteiten, waaronder de productielocatie in IJmuiden, uit de doeken doen. Tata zegt dat er meerdere opties zijn, maar wil niet specifiek op mogelijke toekomstplannen ingaan. ,,We moeten terug naar de tekentafel", aldus de top van het bedrijf. ,,Maar niet alle opties vereisen noodzakelijkerwijs even intensieve onderhandelingen met de Europese Commissie.''</p>
