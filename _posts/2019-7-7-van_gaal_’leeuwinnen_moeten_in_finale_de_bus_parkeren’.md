---
layout: post
title: "Van Gaal: ’Leeuwinnen moeten in finale de bus parkeren’"
date: Sun, 07 Jul 2019 16:47:57 +0200
categories: 
- entertainment 
- opinie 
externe_link: "https://www.telegraaf.nl/sport/1270255720/van-gaal-leeuwinnen-moeten-in-finale-de-bus-parkeren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e8766154-a0c8-11e9-af85-0218eaf05005.jpg"
---

<p class="intro">Louis van Gaal voorspelde al dat de Nederlandse voetbalsters de WK-finale zouden halen en heeft ook het volste vertrouwen in een goede afloop tijdens de eindstrijd tegen de Verenigde Staten.</p> <p>„Ik heb in mijn omgeving gezegd, ’wij gaan naar de finale’. Ik had het ook wel verwacht, maar daar ben je nooit zeker van”, bevestigde Van Gaal. „De wijze waarop ze het gehaald hebben, dat vind ik ook wel heel mooi eigenlijk. Niet goed spelen en dan toch dankzij het team winnen.”</p><p>Van Gaal haalde met het Nederlands mannenelftal in 2014 in Rio zelf de halve finale van het WK, waarin Oranje door Argentinië werd uitgeschakeld. Daar speelde hij naar de mogelijkheden van de ploeg, dat kwam hem aanvankelijk op veel kritiek te staan. Het succes, met een uiteindelijke derde plaats, maakte uiteindelijk veel goed.</p><p>Nu heeft Van Gaal voor bondscoach Sarina Wiegman dan ook een tip. „En ik zeg nu; als Sarina niet Hollands denkt, maar gewoon naar de mogelijkheden van haar team gaat spelen, dan maakt ze met Oranje een grote kans”, stelt de gepensioneerde coach tegenover de NOS. „Ik denk dat je de bus moet parkeren. Alleen dat is niet de Hollandse school en dan vloek je.”</p><p>De wedstrijd is om 17:00 uur begonnen. Volg hier live de ontwikkelingen.</p>
