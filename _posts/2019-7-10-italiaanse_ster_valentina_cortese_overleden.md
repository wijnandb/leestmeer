---
layout: post
title: "Italiaanse ster Valentina Cortese overleden"
date: Wed, 10 Jul 2019 11:56:58 +0200
categories: 
- entertainment 
- gossip 
externe_link: "https://www.telegraaf.nl/entertainment/263618551/italiaanse-ster-valentina-cortese-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/39f8b87e-a2f9-11e9-9815-02d2fb1aa1d7.jpg"
---

<p class="intro">De Italiaanse filmster Valentina Cortese is op 96-jarige leeftijd overleden. De in Milaan geboren actrice speelde in vele tientallen Europese en Amerikaanse films. Cortese begon als filmactrice in de jaren veertig en haar roem reikte tot ver buiten Italië, mede door haar rollen in de film Les Misérables uit 1948 en de Britse film The Glass Mountain uit het jaar daarna.</p> <p>Cortese kreeg toen ook rollen in Amerikaanse films (Malaya en in Thieves’ Highway, 1949), maar bleef ten slotte voornamelijk in Europa werken. Ze speelde onder meer in films van Michelangelo Antonioni, Federico Fellini en François Truffaut.</p><p>In 1951 trouwde ze met de Amerikaanse acteur Richard Basehart (1914-1984) met wie ze een zoon kreeg, John of ’Jackie’ Basehart. De zoon werd in Italië een bekend acteur en overleed in 2015 op 63-jarige leeftijd. Cortese scheidde in 1960 en was niet hertrouwd.</p>
