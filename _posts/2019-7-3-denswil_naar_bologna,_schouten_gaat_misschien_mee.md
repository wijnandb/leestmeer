---
layout: post
title: "Denswil naar Bologna, Schouten gaat misschien mee"
date: Wed, 03 Jul 2019 11:44:29 +0200
categories: 
- sport 
- voetbal 
externe_link: "https://nos.nl/l/2291757"
feature_image: "https://nos.nl/data/image/2019/07/03/560823/1008x567.jpg"
---

<p>Stefano Denswil verruilt Club Brugge voor Bologna. Beide clubs hebben een akkoord bereikt over de transfer. De Italiaanse club betaalt ruim zes miljoen euro. Vrijdag wordt de verdediger gekeurd in Bologna. Denswil speelde eerder voor Ajax.</p>
<p>De club uit de Serie A hoopt deze week nog een Nederlander te contracteren. Bologna is in vergevorderde onderhandelingen over de transfer van Jerdy Schouten. De middenvelder van Excelsior staat echter ook in de belangstelling van Genua en Atalanta.</p>
<p>Bij Bologna staat al een Nederlander onder contract: Mitchell Dijks. De oud-Ajacied stond in de belangstelling van AC Milan. Maar Bologna wil Dijks niet laten gaan. Daarom haalde Milan de 21-jarige verdediger Theo Hern√°ndez van Real Madrid. </p>
<p>Schouten speelde in de jeugd voor ADO, maar mocht daar vertrekken. Via Telstar kwam hij afgelopen zomer terecht bij Excelsior, waar hij nog een contract voor twee seizoenen heeft.</p>
<p>Rafael van der Vaart omschreef de 22-jarige Schouten begin dit jaar als een "heerlijke speler".</p>
<p>"Als ik Ajax of Feyenoord was zou ik hem een vijfjarig contract geven en dan nog een jaar uitlenen aan Excelsior", zei hij tijdens een uitzending van Studio Voetbal.</p>
<p>Bekijk hieronder het fragment uit Studio Voetbal waarin Rafael van der Vaart en Kees Jansma de kwaliteiten van Schouten bespreken:</p>
