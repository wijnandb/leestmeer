---
layout: post
title: "Roland Garros: Halep in ijltempo door"
date: Sat, 01 Jun 2019 12:47:23 +0200
categories: 
- sport 
- tennis 
externe_link: "https://www.telegraaf.nl/sport/3677308/roland-garros-halep-in-ijltempo-door"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f1cc1c34-8486-11e9-a442-02d2fb1aa1d7.jpg"
---

<p class="intro">Tennisster Simona Halep heeft op overtuigende wijze de vierde ronde bereikt op Roland Garros.</p> <p>De Roemeense, titelverdedigster in Parijs, gaf haar opponente Lesia Tsoerenko uit Oekraïne geen schijn van kans. Na 55 minuten was het gebeurd: 6-2 6-1. Halep is de nummer 3 van de plaatsingslijst in Parijs, de niet geheel fitte Tsoerenko was als 27e gerangschikt.</p><p>Halep was tevreden over haar optreden in de derde ronde. De 27-jarige Roemeense had in haar voorgaande twee partijen in Parijs drie sets nodig om door te komen. „Ik wilde tegen Tsoerenko agressiever spelen en mijn kansen aan het net beter benutten. Dat is prima gelukt. Ik speelde beter en voelde me beter op de baan dan eerder deze week”, liet Halep voldaan weten.</p><p>In de strijd om een ticket voor de kwartfinales neemt Halep het op tegen de Poolse Iga Swiatek, die Monica Puig uit Puerto Rico in drie sets versloeg: 0-6 6-3 6-3.</p>
