---
layout: post
title: "Koeman aandachtig toeschouwer bij Nederland-Zweden"
date: Tue, 02 Jul 2019 16:36:41 +0200
category: sport
externe_link: "https://www.telegraaf.nl/sport/1403937345/koeman-aandachtig-toeschouwer-bij-nederland-zweden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ceb97792-9cd6-11e9-b05c-02c309bc01c1.jpg"
---

<p class="intro">Bondscoach Ronald Koeman is woensdagavond aandachtig toeschouwer op de tribune in Lyon, waar het Nederlands vrouwenelftal het in de halve finale van het WK opneemt tegen Zweden.</p> <p>Koeman maakt samen met zijn assistent Kees van Wonderen deel uit van een officiële delegatie van de KNVB die een bezoek brengt aan het duel in Frankrijk. Op uitnodiging van de voetbalbond zijn ook Angelique Berg (directeur-generaal Volksgezondheid van het Ministerie van VWS), Anneke van Zanen (voorzitter NOC*NSF) en delegaties van de clubs uit de Eredivisie Vrouwen aanwezig, evenals afvaardigingen van KNVB-sponsoren en -partners.</p><p>Het Nederlands vrouwenelftal gaat woensdag om 21.00 uur de strijd aan met Zweden, met als inzet een ticket voor de WK-finale. Verliest Oranje de halve finale, dan speelt het zaterdag de wedstrijd om de derde plaats tegen de verliezer van Amerika-Engeland.</p><p>Melis</p><p>Ook Manon Melis bekijkt de wedstrijd vanaf de tribune, zij is als ’legend’ door de FIFA uitgenodigd voor het duel. Melis werd dit toernooi door Vivianne Miedema afgelost als topscorer aller tijden van het Nederlands vrouwenelftal.</p>
