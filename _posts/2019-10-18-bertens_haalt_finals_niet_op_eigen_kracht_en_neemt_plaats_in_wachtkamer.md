---
layout: post
title: "Bertens haalt Finals niet op eigen kracht en neemt plaats in wachtkamer"
date: Fri, 18 Oct 2019 13:26:58 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/QeffZq3uhbY/2306663"
feature_image: "https://nos.nl/data/image/2019/10/18/585741/1008x567.jpg"
aantal: 176
unieke: 128
bron: "NOS"
---

<p>Een flinke domper voor Kiki Bertens. Het is haar niet gelukt om zich op eigen kracht te plaatsen voor de WTA Finals, het prestigieuze eindejaarstoernooi over anderhalve week in Shenzhen voor de beste acht tennissters van het jaar.</p>
<p>Daarvoor had ze bij het WTA-toernooi in Moskou de finale moeten halen, maar ze ging in de kwartfinales onderuit tegen de Fran√ßaise Kristina Mladenovic: 4-6, 6-2, 1-6.</p>
<p>Als Belinda Bencic in Moskou voor de finale wordt uitgeschakeld, blijft Bertens eerste reserve voor de Finals en kan ze mogelijk Serena Williams vervangen. Die heeft sinds de US Open niet meer gespeeld en is tijdens de Finals geboekt als spreker bij een groot Forbes-congres in Detroit. Verwacht wordt daarom dat Williams zich afmeldt voor de Finals.</p>
<h2>Frustraties nemen toe</h2>
<p>Bertens ging tegen Mladenovic na de verloren eerste set veel beter spelen en trok overtuigend de stand gelijk. Ze stond daarna echter direct haar opslag af, waarna het van kwaad tot erger ging.</p>
<p>De gefrustreerde Bertens stapelde fout op fout en kon het tij niet meer keren.</p><img src="http://feeds.feedburner.com/~r/nossporttennis/~4/QeffZq3uhbY" height="1" width="1" alt=""/>
