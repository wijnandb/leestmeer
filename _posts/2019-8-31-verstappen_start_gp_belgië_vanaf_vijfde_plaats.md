---
layout: post
title: "Verstappen start GP België vanaf vijfde plaats"
date: Sat, 31 Aug 2019 16:16:17 +0200
categories: 
- sport 
- autosport 
externe_link: "https://www.telegraaf.nl/sport/1495542721/verstappen-start-gp-belgie-vanaf-vijfde-plaats"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b15a2c7a-cbff-11e9-b7bf-02d1dbdc35d1.jpg"
---

<p class="intro">Max Verstappen begint de Grand Prix van België zondag vanaf de vijfde startplek. Charles Leclerc heeft voor de derde keer dit seizoen pole position.</p> <p>De coureur van Red Bull Racing moest zaterdagmiddag tijdens de kwalificatie op het circuit van Spa-Francorchamps naast Leclerc ook Sebastian Vettel (tweede), Lewis Hamilton (derde) en Valtteri Bottas voor zich dulden.</p><p>Geen hoofdrol</p><p>Red Bull-coureur Verstappen kwam in de kwalificatie tot 1.43,690 en was daarmee 1,171 langzamer dan Leclerc, die maar liefst 0,748 rapper was dan Vettel. Tijdens de vrije trainingen was er al geen hoofdrol voor Verstappen weggelegd. Vrijdag werd hij derde en zesde en zaterdagochtend vijfde.</p><p>De kwalificatie verliep allesbehalve vlekkeloos. Q1 moest opnieuw gestart worden nadat de auto van Robert Kubica vlam vatte, en in Q2 overkwam dat Antonio Giovinazzi. Na de eerste sessie vielen naast Kubica ook Pierre Gasly, Carlos Sainz, Daniil Kvyat en George Russell af. In Q2 waren naast Giovinazzi ook Lance Stroll, Lando Norris, Romain Grosjean en Alexander Albon de pineut.</p><p>Vorig jaar werd Verstappen zevende in de kwalificatie en derde in de race. Vettel zegevierde in 2018 in België.</p><p>De Grand Prix op het circuit van Spa-Francorchamps begint zondagmiddag om 15.10 uur.</p>
