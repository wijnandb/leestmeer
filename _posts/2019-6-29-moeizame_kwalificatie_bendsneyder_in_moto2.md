---
layout: post
title: "Moeizame kwalificatie Bendsneyder in Moto2"
date: Sat, 29 Jun 2019 16:21:06 +0200
categories: 
- sport 
- autosport 
externe_link: "https://www.telegraaf.nl/sport/1084862674/moeizame-kwalificatie-bendsneyder-in-moto2"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2215af60-9a79-11e9-a281-0218eaf05005.jpg"
---

<p class="intro">Bo Bendsneyder heeft bij de TT in Assen een moeizame kwalificatie in de Moto2 afgewerkt.</p> <p>De Rotterdammer van het Nederlandse raceteam Waninge was in de eerste kwalificatierace te langzaam om met de beste achttien coureurs in de tweede kwalificatie om de startposities te mogen strijden. Hij start zondag vanaf de 24e plaats.</p><p>Bendsneyder heeft in Assen grote problemen met zijn machine van Japanse makelij. Hij was in de trainingen voortdurend op zoek naar de juiste afstelling van de motor. Het lukte hem niet de juiste snelheid te vinden; per ronde gaf hij 1 tot 1,5 seconde toe op de toprijders.</p><p>De Australiër Remy Gardner was de snelste in de kwalificaties en veroverde de pole. Het was de eerste voor de zoon van oud-wereldkampioen 500cc Wayne Gardner. De Zuid-Afrikaan Brad Binder kwam tot de tweede tijd, de Spanjaard Xavi Vierge reed de derde tijd.</p><p>Kampioenschapsleider Alex Márquez, het broertje van MotoGP-coryfee Marc Márquez, zette de vierde tijd neer en start zondag in de race vanaf de tweede startrij.</p>
