---
layout: post
title: "Verbruik mobiele data stijgt nog explosief"
date: Fri, 05 Jul 2019 09:14:27 +0200
categories: 
- financieel 
- geld 
externe_link: "https://www.telegraaf.nl/financieel/1873280320/verbruik-mobiele-data-stijgt-nog-explosief"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/56d73a10-9efd-11e9-bcb0-0217670beecd.jpg"
---

<p class="intro">De hoeveelheid data die we met onze smartphones binnenhalen en versturen, stijgt nog altijd explosief. Vorig jaar werd er 537 miljard megabyte aan data verbruikt, aldus consumentenwaakhond ACM. Dat is 59% meer dan in 2017.</p> <p>Het aantal belminuten daalt ondertussen gestaag, van meer dan 8 miljoen in het laatste kwartaal van 2017 naar nog ’slechts’ 7,1 miljoen belminuten in de laatste maanden van 2018. Sms’en doen we wel vaker dan een jaar geleden: ruim 750.000 keer in het laatste kwartaal van 2018, tegen 728.000 berichtjes een jaar eerder.</p><p>De ACM ziet steeds vaker consumenten kiezen voor samengestelde bundels, met bijvoorbeeld internet, televisie, vaste en mobiele telefonie. Het aantal bundels zonder mobiele telefonie is aan het dalen. KPN en VodafoneZiggo zijn met 45 tot 50% marktaandeel veruit de grootste spelers op de telefoniemarkt. Kleine aanbieders zoals Tele2 zitten onder de 5%.</p><p>Glasvezel</p><p>De aanwas van nieuwe glasvezelverbindingen was de afgelopen twee jaar een stuk lager dan in de voorgaande jaren. Waar Nederland er vorig jaar en in 2017 jaarlijks zo’n 30.000 nieuwe glasvezelaansluitingen bij kreeg, waren dat er in de jaren daarvoor 40.000 tot 55.000.</p><p>Volgens de ACM zijn er onder andere problemen als meerdere bedrijven in hetzelfde gebied glasvezel willen introduceren. Om dat te voorkomen zouden ze steeds vaker exclusiviteit eisen. De toezichthouder beslist later dit jaar of ingrijpen nodig is.</p>
