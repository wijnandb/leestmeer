---
layout: post
title: "Veel Duitse scholen sluiten door hitte"
date: Mon, 24 Jun 2019 11:37:26 +0200
category: buitenland
externe_link: "https://www.telegraaf.nl/nieuws/1432775814/veel-duitse-scholen-sluiten-door-hitte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cde5b7aa-9663-11e9-b40f-0217670beecd.jpg"
---

<p class="intro">Op de meeste scholen in de Duitse deelstaat Noord-Rijnland-Westfalen (NRW) wordt de komende dagen ’hitzefrei’ gegeven wegens de hitte. De Rheinische Post berichtte dat de scholen daar in beginsel zelf over gaan, maar het moet in de klassen wel warmer zijn geworden dan 24 graden, ander is het verlof wegens de hitte niet geoorloofd. Als het 27 graden wordt, is het echt tijd om de scholieren weg te sturen. Naar verwachting wordt het warmer in veel lokalen.</p> <p>De aangegeven temperaturen zijn in NRW een richtlijn voor deze ’hitzefrei’, maar in andere deelstaten kan dat anders geregeld zijn. In Bremen en Brandenburg zijn de richtlijntemperaturen 2 graden lager, dus geeft het schoolhoofd iets eerder hittevrij. In Rijnland-Palts of in Nedersaksen bijvoorbeeld mag de schoolleiding helemaal zelf beslissen of het te warm is voor onderwijs.</p><p>Dat is ook zo geregeld in Nederland. Veel scholen hebben al tropenroosters aangekondigd met bijvoorbeeld kortere lesuren en ingekorte schooldagen, zoals ’s middags vrij om bijvoorbeeld naar het zwembad te gaan.</p>
