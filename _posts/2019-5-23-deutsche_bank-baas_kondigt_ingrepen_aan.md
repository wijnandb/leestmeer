---
layout: post
title: "Deutsche Bank-baas kondigt ingrepen aan"
date: Thu, 23 May 2019 11:08:56 +0200
categories: 
- financieel 
- koersen 
externe_link: "https://www.telegraaf.nl/financieel/3634741/deutsche-bank-baas-kondigt-ingrepen-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6f9b3040-7d3a-11e9-bc43-02d1dbdc35d1.jpg"
---

<p class="intro">Er zijn verstrekkende veranderingen nodig bij Deutsche Bank. Dat heeft topman Christian Sewing gezegd tijdens de aandeelhoudersvergadering van de Duitse bank. Hij kondigde onder meer aan stevig te gaan snijden bij de zakenbank. Daarmee wil Sewing het vertrouwen van beleggers terugwinnen na de mislukte fusie met branchegenoot Commerzbank.</p> <p>Sewing zei niet in welke onderdelen gesneden moet worden, maar hij benadrukte wel waar dat niet zal gebeuren. Onder meer de takken die advies geven en leningen verstrekken, zich met de handel in vreemde valuta bezighouden en die handelen in commercieel vastgoed in de Verenigde Staten zijn daarvan gevrijwaard.</p><p>Sinds zijn aantreden vorig jaar heeft Sewing al meer ingrepen gedaan bij de moeizaam presterende zakenbank. Die maatregelen hebben nog niet geleid tot een hogere beurskoers. De waarde van die aandelen bereikte voorafgaand aan de aandeelhoudersvergadering een nieuw dieptepunt.</p>
