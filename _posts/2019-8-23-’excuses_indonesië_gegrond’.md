---
layout: post
title: "’Excuses Indonesië gegrond’"
date: Fri, 23 Aug 2019 07:05:00 +0200
category: overig
externe_link: "https://www.telegraaf.nl/watuzegt/1606338811/excuses-indonesie-gegrond"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/601998ec-c4c4-11e9-b9ef-02c309bc01c1.jpg"
---

<p class="intro">De oproep van de heer Hans Moll, voorzitter van de Federatie Indische Nederlanders, aan Indonesië om excuses aan te bieden voor de misdaden die zijn begaan in de naoorlogse periode tegen weerloze Nederlanders, is Wim Buts uit het hart gegrepen.</p> <p>Misdaden die na het einde van de Tweede Wereldoorlog in Nederlands Indië zijn begaan, waren bepaald niet het monopolie van de Nederlandse troepen die al tijdens de Bersiap (1945-1946) de orde trachtten te herstellen.</p><p>De heiho jongens van Soekarno en Hatta deden niet onder voor de IS-terroristen van nu.  Mijn vroeg overleden Indisch-Nederlandse schoonouders praatten daar niet over: de zogeheten ’Indische zwijgzaamheid’. Toen mijn schoonmoeder weduwe werd heeft zij om haar schamele pensioen aan te vullen, op onze aandrang een beroep gedaan om als oorlogsslachtoffer erkend te worden. Het interview met de Stichting Pelita dat zij daarvoor moest geven over haar oorlogservaringen heb ik als enige van haar (schoon-)kinderen bijgewoond. Ik kan aan de door haar ondervonden en vrijwel emotieloos uitgesproken verschrikkingen niet zonder grote emotie terug denken. En dat zijn slechts de ervaringen van één jonge vrouw tijdens die na-oorlogse periode.</p><p>Excuses namens de Indonesische overheid waar de heer Moll voor pleit zijn meer dan terecht.</p><p>Wim Buts, Purmerend</p>
