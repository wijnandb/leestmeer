---
layout: post
title: "Wekdienst 30/10: protest bouwers en verdachte bioscoopmoorden wordt voorgeleid"
date: Wed, 30 Oct 2019 06:49:57 +0100
category: buitenland
externe_link: "http://feeds.nos.nl/~r/nosnieuwsbuitenland/~3/t03tRy2D5ec/2308252"
feature_image: "https://nos.nl/data/image/2019/10/30/588405/1008x567.jpg"
aantal: 422
unieke: 279
bron: "NOS"
---

<p>Goedemorgen! Vandaag staat het Malieveld in Den Haag vol met mensen uit de bouwsector: zij protesteren tegen de stikstof- en PFAS-normen. Op het Malieveld staan inmiddels al veel zware machines. Verder wordt de verdachte van de bioscoopmoorden in Groningen voorgeleid.</p>
<p>Na een relatief koude nacht kan er zeer lokaal nog een mistbank voorkomen. In de middag breekt de zon door. De temperatuur loopt op tot ongeveer 10 graden.</p>
<p>Ga je op pad? Hier vind je het overzicht van de werkzaamheden en files en de situatie op het spoor</p>
<h2>Wat kun je vandaag verwachten?</h2>
<p> Op het Malieveld in Den Haag wordt door de bouwsector gedemonstreerd tegen de stikstof- en PFAS-normen. Onder meer grondverzetbedrijven, installateurs, aannemers, kraanmachinisten, hoveniers en binnenvaartschippers worden verwacht. Het programma begint om 09.55 uur op het Malieveld, met om 10.00 uur een landelijk signaal van 1 minuut van scheepshoorns en bouwmachines. Volg al het nieuws rondom het protest in ons liveblog.  De rechtbank in Groningen buigt zich over de vraag of Ergün S., de verdachte van de 'bioscoopmoorden' in Groningen, langer vast moet blijven zitten. Ook de twee mannen die verdacht worden van het beknotten van de vrijheid van zes mensen in het Drentse Ruinerworld worden voorgeleid. Het gaat om de 67-jarige Gerrit Jan van D. en de 58-jarige huurder van de boerderij, Josef B. </p>
<h2>Wat heb je gemist?</h2>
<p>De politie heeft tientallen tips binnengekregen over de zogeheten bloedprikkersbende: landelijk opererende oplichters die bij ouderen binnenkomem door te zeggen dat ze bloed komen afnemen. Met een smoes weten ze toegang te krijgen tot de bankrekening van hun slachtoffers.</p>
<h2>Ander nieuws uit de nacht:</h2>
<p> Dick Advocaat wordt de nieuwe trainer van Feyenoord, schrijft het AD. Hij volgt Jaap Stam op, die maandag opstapte. De gemeente in Hippolytushoef onderzoekt de pesterijen en vandalisme aan het adres van een joodse familie. Bij het huis van het gezin ontplofte vorige week een zware vuurwerkbom. Ook worden familieleden vaak uitgescholden. WhatsApp sleept een Israëlisch techbedrijf voor de rechter dat met geavanceerde software zo'n 1400 WhatsApp-gebruikers zou hebben gehackt. Advocaten, mensenrechtenactivisten, diplomaten, journalisten en hoge ambtenaren zouden daarvan slachtoffer zijn geweest. </p>
<h2>En dan nog even dit:</h2>
<p>In het Duitse Wiethagen kregen bezoekers van een uitvaart per ongeluk een plakje spacecake bij de koffie. De 18-jarige medewerker van het restaurant waar de nazit was, had per ongeluk de verkeerde cake mee van huis genomen. Dertien gasten, onder wie de vrouw van de overledene, moesten vervolgens worden behandeld vanwege onder meer misselijkheid en duizeligheid. De medewerker wordt gehoord.</p>
<p>Fijne dag!</p><img src="http://feeds.feedburner.com/~r/nosnieuwsbuitenland/~4/t03tRy2D5ec" height="1" width="1" alt=""/>
