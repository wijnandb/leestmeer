---
layout: post
title: "De sport van donderdag bij de NOS"
date: Thu, 06 Jun 2019 06:48:59 +0200
category: sport
externe_link: "https://nos.nl/l/2287812"
feature_image: "https://nos.nl/data/image/2019/06/06/554898/1008x567.jpg"
---

<p>Cristiano Ronaldo leidde gisteravond hoogstpersoonlijk Portugal naar de finale van de Nations League, vanavond is het Nederlands elftal aan de beurt. De ploeg van bondscoach Ronald Koeman neemt het in de halve finales op tegen Engeland.</p>
<p>De wedstrijd begint om 20.45 uur in het Portugese Guimar√£es en is natuurlijk live te zien bij de NOS op NPO 1, NOS.nl en in de NOS-app.</p>
<p>Op de website en in de app is er van begin tot eind ook een liveblog en het duel is tevens te volgen in Langs de Lijn En Omstreken op NPO Radio 1, met commentatoren Arno Vermeulen en Jeroen Grueter.</p>
<p>Voor die tijd blikken we vooruit op het treffen tussen Nederland en Engeland in het Lunchjournaal (13.00 uur, NPO 1) en schakelen we in het Sportjournaal (18.45 uur, NPO 1) met Portugal voor het laatste nieuws.</p>
<h2>Roland Garros</h2>
<p>Verder is er aandacht voor Roland Garros. Gisteren kon in Parijs vanwege regenval niet worden getennist en werden de resterende kwartfinales verplaatst naar vandaag. Onder anderen Novak Djokovic en Simona Halep komen in actie.</p>
<p>Beelden van deze wedstrijden zijn te zien in het Sportjournaal en Nieuwsuur (22.40, NPO 2).</p>
