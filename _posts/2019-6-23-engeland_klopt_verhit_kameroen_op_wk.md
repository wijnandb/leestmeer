---
layout: post
title: "Engeland klopt verhit Kameroen op WK"
date: Sun, 23 Jun 2019 19:50:48 +0200
category: sport
externe_link: "https://www.telegraaf.nl/sport/983075292/engeland-klopt-verhit-kameroen-op-wk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/deb24f78-95df-11e9-b492-0217670beecd.jpg"
---

<p class="intro">Engeland heeft bij het WK voetbal voor vrouwen in Frankrijk de kwartfinales bereikt. De Britse ploeg was in Valenciennes met 3-0 te sterk voor Kameroen.</p> <p>Het duel kende een aantal chaotische taferelen. Kameroen reageerde emotioneel op een aantal beslissingen van de arbitrage en vooral de rol van de VAR veroorzaakte veel commotie aan Afrikaanse kant.</p><p>Aan uitschakeling viel voor Kameroen echter niet te ontkomen. De nummer 46 van de FIFA-ranking verloor in de groepsfase met 3-1 van Nederland. Engeland speelt donderdag in de kwartfinale tegen Noorwegen. Dat duel is in Le Havre. De Engelse vrouwen behaalden bij het vorige WK in 2015 in Canada brons.</p><p>Steph Houghton opende in de 14e minuut de score. Ze trof doel uit een indirecte vrije trap, die in het strafschopgebied van Kameroen was toegekend na een onreglementaire terugspeelbal op de keepster.</p><p>Op slag van rust verdubbelde Ellen White de marge met een treffer die de arbitrage aanvankelijk afkeurde wegens buitenspel. Na interventie van de VAR werd de treffer alsnog toegekend. Speelsters van Kameroen reageerden boos op die, terechte, ingreep en besloten pas na een protestactie van enkele minuten het duel te hervatten.</p><p>Kort na de rust verloren de Afrikaanse speelsters opnieuw hun zelfbeheersing. De VAR keurde een doelpunt van Ajara Nchout af wegens buitenspel. Ook die terechte ingreep veroorzaakte grote woede bij Kameroen en met name Nchout viel bijna niet te kalmeren. Na enig oponthoud hervatte het geÃ«motioneerde Kameroen de wedstrijd en na eerst nog enkele grote kansen te hebben gemist, gaf de Afrikaanse ploeg zich na het doelpunt van Alex Greenwood gewonnen.</p>
