---
layout: post
title: "Het internet vraagt zich af: ’Jurkje of zak uien?’"
date: Tue, 30 Jul 2019 07:56:53 +0200
categories: 
- entertainment 
- opinie 
externe_link: "https://www.telegraaf.nl/nieuws/1435466052/het-internet-vraagt-zich-af-jurkje-of-zak-uien"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3d919646-b293-11e9-81c2-0218eaf05005.jpg"
---

<p class="intro">Een jurkje dat te koop is via webwinkel ASOS is het onderwerp van spot op sociale media. Het niemendalletje of, zo je wil, een slip dress van latex, moet zo’n 380 euro kosten. „Best veel geld voor een zak uien”, klinkt het op Twitter.</p> <p>Het kledingstuk dat commentaar krijgt, komt uit de collectie van Elisa Poppy. Poppy is een Britse ontwerpster die bekend staat om haar latex ontwerpen met kanten accenten. Het werk van Poppy wordt op de site van ASOS omschreven als „door couture geïnspireerde lingerie”. De ’Lacetex Slip Dress’ werd eerst te koop aangeboden voor 380 euro. Geïnteresseerden kunnen het kekke japonnetje nu op de kop tikken voor 230 euro, want het is reeds afgeprijsd.</p><p>Op Twitter staan ze niet bepaald te popelen om de ’couture’ van Poppy aan te schaffen. „Dit lijkt wel een zak uien”, klinkt het snoeihard, meldt Mirror.</p><p>Naast het uiige uiterlijk van het jurkje gaat het ook niet om een comfortabel pakje. ASOS raadt aan om eerst talkpoeder op het lichaam aan te brengen „zodat je het gemakkelijker kunt aantrekken”.</p>
