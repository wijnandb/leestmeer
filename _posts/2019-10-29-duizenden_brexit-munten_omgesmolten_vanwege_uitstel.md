---
layout: post
title: "Duizenden Brexit-munten omgesmolten vanwege uitstel"
date: Tue, 29 Oct 2019 17:10:43 +0100
category: nieuws
externe_link: "https://nos.nl/l/2308184"
feature_image: "https://nos.nl/data/image/2019/10/29/588278/1008x567.jpg"
aantal: 176
unieke: 130
bron: "NOS"
---

<p>Het Verenigd Koninkrijk gaat duizenden brexit-herdenkingsmunten vernietigen. De 50-pencemunten waren geslagen ter nagedachtenis aan het vertrek uit de Europese Unie op 31 oktober. Maar nu dat vertrek is uitgesteld, klopt de datum op de munten niet meer. De geslagen munten worden daarom volgens The Royal Mint versnipperd, omgesmolten en gerecycled.</p>
<p>Vorige week besloot minister Javid van FinanciÃ«n al om de productie van de brexitmunt stil te leggen, toen het er steeds meer op ging lijken dat de brexitdatum zou worden uitgesteld. Hoeveel munten er zijn gemaakt is niet duidelijk.</p>
<h2>Verzamelaars</h2>
<p>Javid was oorspronkelijk van plan om 10 miljoen brexit-munten te laten slaan. Aan de ene kant van de munt stond "vrede, voorspoed en vriendschap met alle landen". Op de achterzijde stond een standaardtekst en het hoofd van koningin Elizabeth.</p>
<p>Er zouden verschillende varianten moeten komen: gouden voor verzamelaars en zilveren en koperen/nikkelen munten die gebruikt konden worden in het dagelijkse betalingsverkeer.</p>
<p>The Royal Mint, dat de munten slaat, wil tegenover Britse media geen uitspraken doen over de kosten van het slaan en vernietigen van de brexitmunten.</p>
