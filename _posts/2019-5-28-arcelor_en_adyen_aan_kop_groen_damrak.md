---
layout: post
title: "Arcelor en Adyen aan kop groen Damrak"
date: Tue, 28 May 2019 09:05:23 +0200
categories: 
- financieel 
- koersen 
externe_link: "https://www.telegraaf.nl/financieel/3657699/arcelor-en-adyen-aan-kop-groen-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e0c6e7ee-811a-11e9-ba0b-02d1dbdc35d1.jpg"
---

<p class="intro">Beleggers boekten dinsdag bij opening van de Amsterdamse beurs gemiddeld een kleine winst. Met een half oog keken zij nog naar de handelsgesprekken tussen de VS en China. ArcelorMittal en RELX gingen mee aan kop in de hoofdindex.</p> <p>De AEX-index stond 0,1% hoger bij 549,8 punten na het licht hogere slot maandag.</p><p>De AMX koerste toen 0,3% bij 751,76 punten.</p><p>De DAX in Frankfurt dikte 0,2% aan, net als de FTSE 100 in Londen, terwijl de CAC-40 juist een fractie verlies gaf.</p><p>Banken en verzekeraars hadden het tussen andere sectoren relatief zwaar in Europa. De Italiaanse tienjaarsrente ging vier basispunten hoger naar 2,70%.</p><p>In AziÃ« boekte de Nikkei 0,4% winst. De Hangseng steeg 0,4%. Webbedrijf Alibaba zou een tweede beursnotering in Hongkong overwegen.</p><p>Door de herweging van de MSCI Emerging Markets Index, die meer gewicht toekent aan de aandelen uit Shanghai en Shenzhen, ontstond door aandeleninkoopacties van beleggers veel beweging.</p><p>Wall Street was maandag gesloten. De eerste futures voor de opening om 15.30 uur staan licht hoger.</p><p>Automakers bleven in heel Europa in beeld. Producent Renault (+1,2%) zal naar verwachting pas volgende week een definitief besluit nemen over het fusievoorstel van FiatChrysler (+1,3%).</p><p>De prijs van Brentolie ging 0,4% omlaag tot $69,80 per vat. De euro koerste een fractie lager tegen de Amerikaanse dollar bij $1,1182.</p><p>Bij de hoofdfondsen zou staalreus ArcelorMittal (+1,3%) met Resurgent Power Ventures een bod uitbrengen op een energiecentrale van Essar Power.</p><p>Betaalbedrijf Adyen (+1,2%) stond in de belangstelling, na het bericht van Bloomberg dat de Amerikaanse betalingsdienstverlener Global Payments zijn branchegenoot Total System Services overneemt.</p><p>Verzekeraar Aegon verloor 1% op de bodem van de AEX. Ook zwaargewicht ING, NN Group en ASR bleven achter.</p><p>Bij de middelgrote fondsen boekte PostNL winst met 1,7% toename, net voor telecombedrijf Altice dat 1,4% voortgang boekte.</p><p>Air France KLM, dat vandaag zijn aandeelhoudersvergadering houdt, steeg 0,8%.</p><p>Meer van zulk financieel nieuws iedere ochtend gratis in je mail? Meld je hier aan.</p>
