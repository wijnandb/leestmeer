---
layout: post
title: "Kabinet wil rekeningrijden invoeren vanaf 2026"
date: Tue, 25 Jun 2019 15:55:03 +0200
category: nieuws
externe_link: "https://nos.nl/l/2290629"
feature_image: "https://nos.nl/data/image/2019/04/02/540917/1008x567.jpg"
---

<p>Het kabinet wil rekeningrijden vanaf 2026 invoeren. Dat bevestigen bronnen naar aanleiding van berichtgeving van RTL Nieuws. Daarmee gaan Nederlanders straks betalen per gereden kilometer. Er worden verschillende opties bekeken voor de invoering daarvan.</p>
<p>Een commissie gaat alle opties voor een nieuw kabinet op een rij zetten. Dit kabinet gaat het rekeningrijden niet invoeren, dat moet een volgend kabinet doen.</p>
<p>De VVD heeft zich altijd tegen rekeningrijden verzet. Er zou over drie varianten gesproken worden. In de eerste variant gaan alleen elektrische auto's per gereden kilometer betalen. </p>
<p>In de tweede variant moeten alle auto's betalen, maar komt er geen heffing voor het rijden in de spits. In de laatste variant wordt ook het rijden in de spits extra belast.</p>
<p>Het plan is onderdeel van het Klimaatakkoord dat naar verwachting vrijdag wordt gepresenteerd. Eerder lekte al uit dat de gasprijs met 10 cent per kubieke meter wordt verhoogd in 2026.</p>
