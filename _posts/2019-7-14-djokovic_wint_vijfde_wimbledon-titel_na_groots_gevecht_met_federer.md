---
layout: post
title: "Djokovic wint vijfde Wimbledon-titel na groots gevecht met Federer"
date: Sun, 14 Jul 2019 20:08:30 +0200
category: sport
externe_link: "https://nos.nl/l/2293497"
feature_image: "https://nos.nl/data/image/2019/07/14/563567/1008x567.jpg"
---

<p>Novak Djokovic heeft voor de vijfde keer Wimbledon gewonnen. De Servische nummer een van de wereld overleefde in een zinderende finale tegen Roger Federer twee matchpoints en won met: 7-6 (5), 1-6, 7-6 (4), 4-6, 13-12 (3).</p>
<p>Voor het eerst werd er op Wimbledon een tiebreak in de beslissende set gespeeld bij 12-12. Ondanks dat was het de langste Wimbledon-finale ooit: 4 uur en 57 minuten. In 2008 deden Federer en Rafael Nadal er 4.48 uur over.</p>
<p>Bekijk in de videocarrousel hieronder de samenvatting van de wedstrijd en de interviews op de baan na afloop.</p>
<p>Van de laatste vijf grandslamtoernooien won Djokovic er maar liefst vier. Zijn totaal aantal grandslamtitels staat nu op zestien en daarmee zit hij Rafael Nadal, die op Roland Garros op achttien kwam, op de hielen.</p>
<p>Federer is met twintig grandslamtitels nog altijd de succesvolste tennisser ooit, maar hij is met zijn 37 jaar wel de oudste van de drie. Djokovic (32) en Nadal (33) zullen wellicht zo lang mogelijk doorgaan met spelen totdat zij op de eerste plaats staan.</p>
<p>Al bij de eerste slagenwisseling kreeg het publiek de wapens van beide spelers te zien: de opslag, de sliced backhand en de forehandversnelling van Federer en de returns, de spreiding en de vastheid in de langere rally's van Djokovic.</p>
<h2>Misperen Federer</h2>
<p>Het waren wapens met gelijke vuurkracht zo bleek. De eerste set ging gelijkop, verliep zonder breaks en mondde uit in een tiebreak, die de Servische titelhouder vooral won door enkele opvallende misperen van Federer.</p>
<p>Djokovic was in de tweede set even helemaal de weg kwijt en Federer kwam snel op gelijke hoogte. In de derde set kwam de Zwitser met een sublieme halfvolley op setpoint, maar het draaide weer uit op een tiebreak. En weer was Djokovic daarin beter bij de les.</p>
<p>Opnieuw verdween de focus bij Djokovic, terwijl Federer nog zo scherp was en weer langszij kwam in sets. En Zo draaide de 48ste onderlinge ontmoeting (25 zeges voor Djokovic) uit op een vijfde set.</p>
<p>Daarin sloeg de ServiÃ«r als eerste toe. Hij miste drie kansen op 3-1, maar door de haperende service van Federer kon hij wel toeslaan in de zesde game.</p>
<h2>Matchpoints Federer</h2>
<p>Na vier slopende sets nam bij Djokovic echter ook de foutenlast toe. Federer kwam weer langszij, kreeg bij 8-7 zelfs twee matchpoints, maar miste die, net als de twee breekkansen bij 11-11.</p>
<p>Het werd 12-12 en dus volgde, voor het eerst, een tiebreak bij die stand. Ook die besliste de 32-jarige Djokovic in zijn voordeel, met 7-3.</p>
