---
layout: post
title: "Antwerpse politie vindt meterslange tijgerpython in rijtjeshuis"
date: Fri, 13 Sep 2019 13:22:13 +0200
categories: 
- entertainment 
- opmerkelijk 
externe_link: "https://nos.nl/l/2301538"
feature_image: "https://nos.nl/data/image/2019/09/13/576945/1008x567.jpg"
aantal: 300
unieke: 194
bron: "NOS"
---

<p>De politie heeft een opmerkelijke ontdekking gedaan in een rijtjeshuis in Antwerpen. Agenten troffen in het huis in de wijk Luchtbal een meterslange tijgerpython aan. De slang is in beslag genomen omdat hij in een veel te klein terrarium zat. Het dier is 6,5 meter lang en weegt 80 kilo.</p>
<p>De bewoner van het rijtjeshuis belde een paar dagen geleden zelf de politie omdat er was ingebroken in zijn huis. Toen de agenten langskwamen, merkten ze de slang op. Op zich leek de slang nog in goede conditie maar zijn leefomgeving was veel te krap.</p>
<p>Volgens de recherche kwam de openbare veiligheid in het gedrang. Bij een uitbraak zou de python slachtoffers kunnen maken. Ook kon de eigenaar geen milieuvergunning laten zien. Hij had het dier al ruim twintig jaar.</p>
<p>De politie heeft samen met medewerkers van een natuurcentrum de slang naar buiten gedragen. Daarvoor waren vijf mannen nodig.</p>
<h2>Huisdierlijst</h2>
<p>Als de man wel een vergunning zou hebben en bovendien een ruimer terrarium, had hij de slang legaal kunnen houden. Maar nu is dat te laat, aangezien de python op 1 oktober wordt geschrapt van de lijst met huisdieren die in BelgiÃ« mogen worden gehouden.</p>
<p>Jos Rayen, diensthoofd leefmilieu bij de Antwerpse politie, vindt dat geen gekke beslissing. "Een tijgerpython is van nature agressief. Het terrarium voldeed niet als huisvesting: het was te klein en beschikte - als afsluiting - enkel over fragiele schuifraampjes van enkel glas", zegt Rayen. "Als het dier ooit was ontsnapt in een hongerige bui en onderweg een kind was tegengekomen, hadden de gevolgen niet te overzien kunnen zijn."</p>
<h2>Wat nu?</h2>
<p>Het dier wordt nu tijdelijk opgevangen. Wat er daarna mee gaat gebeuren, is nog niet duidelijk. De python verhuist mogelijk naar een serpentarium in Oost-Vlaanderen. De rechter oordeelt later of de eigenaar een boete krijgt.</p>
