---
layout: post
title: "Dekker wil ook beslagvrije voet voor bankrekening"
date: Mon, 17 Jun 2019 20:33:26 +0200
categories: 
- entertainment 
- opinie 
externe_link: "https://www.telegraaf.nl/financieel/193031967/dekker-wil-ook-beslagvrije-voet-voor-bankrekening"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/652681d4-912e-11e9-adb5-0217670beecd.jpg"
---

<p class="intro">Het moet onmogelijk worden voor schuldeisers om beslag te laten leggen op het volledige tegoed op een bankrekening. Dat is de inzet van een wetsvoorstel dat minister Sander Dekker (Rechtsbescherming) heeft ingediend.</p> <p>Nu is het bij loon en uitkeringen al zo dat schuldeisers niet op het volledige bedrag beslag kunnen leggen. Dat moet straks dus ook gaan gelden voor bankrekeningen. Dekker vindt dat mensen genoeg geld moeten overhouden om van te leven.</p><p>Voor een alleenstaande komt de grens te liggen op iets minder dan 1500 euro. Onder dat bedrag kan een schuldeiser geen beslag leggen. Voor gehuwden en ouders ligt de grens hoger, tot iets minder dan 2100 euro voor getrouwde stellen met een of meer kinderen. De grensbedragen gelden voor al het geld dat iemand bij een bank heeft staan, ook als dit is verdeeld over verschillende rekeningen.</p>
