---
layout: post
title: "Inspectie legt vleesfabriek Opmeer stil vanwege gevaar voor personeel"
date: Wed, 15 May 2019 16:30:42 +0200
category: nieuws
externe_link: "https://nos.nl/l/2284775"
feature_image: "https://nos.nl/data/image/2019/05/14/549841/1008x567.jpg"
---

<p>De vleesfabriek in Opmeer, Noord-Holland, die gisteren werd ontruimd nadat medewerkers onwel waren geworden, is door de inspectie per direct stilgelegd. Volgens de Inspectie SZW is er een ernstig gevaar voor de gezondheid van het personeel.</p>
<p>Door nog onbekende oorzaak werden gisteren zo'n tien mensen niet lekker. Een van hen moest naar het ziekenhuis. Volgens de inspectie bleek daarna dat al vier keer eerder medewerkers van de fabriek onwel zijn geworden. Bij het bedrijf werken tachtig mensen.</p>
<p>De fabriek lag al stil na het incident van gisteren, maar nu heeft de inspectie bevolen dat er niet gewerkt mag worden tot is achterhaald waardoor de medewerkers onwel zijn geworden.</p>
<p>Het acuut stilleggen van een bedrijf komt volgens een woordvoerster van de inspectie weinig voor. Het vleesbedrijf is verplicht om mee te werken aan de stillegging, anders kan een proces-verbaal worden opgemaakt.</p>
