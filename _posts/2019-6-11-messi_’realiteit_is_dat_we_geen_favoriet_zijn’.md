---
layout: post
title: "Messi: ’Realiteit is dat we geen favoriet zijn’"
date: Tue, 11 Jun 2019 08:25:30 +0200
category: sport
externe_link: "https://www.telegraaf.nl/sport/1142927625/messi-realiteit-is-dat-we-geen-favoriet-zijn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ddd6ba70-8c17-11e9-a042-02d1dbdc35d1.jpg"
---

<p class="intro">Lionel Messi vindt Argentinië geen favoriet voor de winst in de Copa América, het kampioenschap van Zuid-Amerika dat deze week begint in Brazilië.</p> <p>„Natuurlijk gaan we met dezelfde ambitie als altijd, maar de realiteit is dat ons team in een overgangsfase zit en niet tot de kandidaten voor de eindzege behoort”, aldus de de absolute vedette van de Argentijnen, die zaterdag tegen Colombia hun eerste groepswedstrijd spelen.</p><p>„Er zijn veel nieuwe spelers in het team die nog weinig interlands hebben gespeeld, maar we gaan er natuurlijk alles aan doen het beste uit de ploeg te halen. De Copa América is een belangrijk toernooi en het is erg lang geleden dat we de cup wonnen”, zegt de sterspeler van FC Barcelona, die in de laatste twee edities met Argentinië wel de finale haalde, maar beide keren na strafschoppen verloor van Chili. In 1993 was Argentinië voor het laatst winnaar van de Copa América.</p><p>Messi wordt voorin zeer waarschijnlijk gekoppeld aan Sergio Agüero. De aanvaller van Manchester City won in 2008 samen met Messi olympisch goud in Peking, maar speelde de jaren daarna zelden een hoofdrol bij Argentinië. Nu Gonzalo Higuain is gestopt als international, krijgt Agüero alle ruimte. „Ik ben fit en heb geen blessures en wil met Argentinië hetzelfde bereiken als met City”, aldus Agüero, die afgelopen seizoen de Engelse titel en de FA Cup won. „Ik wil ontzettend graag de Copa América winnen, maar meer nog voor Lionel dan voor mezelf. Hij speelt al zo lang mee en heeft zo veel teleurstellingen moeten slikken.”</p><p>Messi won met het ’grote’ Argentinië nog nooit een grote prijs. De begenadigde dribbelaar was na de verloren finale van de Copa América in 2016, toen hij miste in de beslissende strafschoppenserie, zelfs zo aangeslagen dat hij in een impulsieve bui bedankte voor het nationale elftal. Hij kwam er later op terug.</p>
