---
layout: post
title: "KPN gaf Tele2 ten onrechte geen netwerktoegang"
date: Tue, 02 Jul 2019 10:54:36 +0200
categories: 
- financieel 
- koersen 
externe_link: "https://www.telegraaf.nl/financieel/612757598/kpn-gaf-tele2-ten-onrechte-geen-netwerktoegang"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4c16e5fc-9cc4-11e9-8bcd-0255c322e81b.jpg"
---

<p class="intro">KPN heeft begin 2000 niet aan zijn wettelijke verplichting voldaan om Tele2 gedeelde toegang te geven tot zijn telefonienetwerk. Dat heeft het gerechtshof Den Haag dinsdag in een tussenuitspraak beslist. Met de inwerkingtreding van de Telecommunicatiewet rustte op monopolist KPN de verplichting om redelijke verzoeken tot gedeelde toegang tot het telefonienetwerk te honoreren. Hier mochten geen discriminatoire voorwaarden aan verbonden worden.</p> <p>Tele2 zei schade geleden te hebben doordat het telecombedrijf door de tegenwerking van KPN het ADSL-netwerk aanvankelijk niet kon uitrollen. Hierdoor verloor Tele2 naar eigen zeggen marktaandeel. Het hof bepaalde dat het onrechtmatige handelen door KPN uitsluitend voor de beginperiode van de door Tele2 geclaimde periode geldt.</p><p>Een deel van de claims van Tele2 is inmiddels verjaard. Het hof is van oordeel dat een deskundige moet aangegeven, hoe groot het marktaandeel van Tele2 geweest had kunnen zijn als KPN aan zijn verplichtingen voldaan had. Op basis hiervan kan dan in een einduitspraak de hoogte van de schadevergoeding van KPN aan Tele2 bepaald worden.</p><p>Een woordvoerder van KPN liet weten dat de uitspraak bestudeerd wordt en dat op dit moment geen inhoudelijk commentaar gegeven kan worden. Volgens Tele2, dat is gefuseerd met T-Mobile, bevestigt de uitspraak de lezing dat KPN zijn wettelijke verplichtingen niet is nagekomen, waardoor Tele2 schade heeft geleden.</p>
