---
layout: post
title: "Wielerunie schorst dopingzondaars Preidler en Denifl voor vier jaar"
date: Thu, 27 Jun 2019 14:05:20 +0200
category: sport
externe_link: "https://nos.nl/l/2290913"
feature_image: "https://nos.nl/data/image/2019/03/04/534738/1008x567.jpg"
---

<p>De internationale wielerbond heeft de Oostenrijkers Georg Preidler en Stefan Denifl voor vier jaar geschorst. Beiden waren betrokken bij de dopingzaak Operation Aderlass en waren klant van de omstreden sportarts Mark Schmidt.</p>
<p>Preidler en Denifl kunnen nog in beroep gaan bij sporttribunaal CAS. Eerder schorste de UCI al de Italiaan Alessandro Petacchi, de Slovenen Borut Bozic en Kristijan Koren en de Kroaat Kristijan Durasek.</p>
<p>Preidler reed sinds vorig jaar voor het Franse Groupama-FDJ, dat hem direct ontsloeg. Daarvoor was hij vijf jaar lang ploeggenoot van Tom Dumoulin bij Team Sunweb. Dumoulin liet weten zich verraden te voelen door de Oostenrijker. </p>
<h2>Op heterdaad </h2>
<p>Sportarts Schmidt co√∂rdineerde vanuit zijn praktijk in Erfurt illegale bloedtransfusies. Tenminste 21 atleten zijn verdachten in het onderzoek.</p>
<p>De opsporingsactie bij Schmidt in Erfurt viel samen met de inval van de Oostenrijkse politie bij de wereldkampioenschappen noordse nummers (langlaufen, schansspringen en combinatie) in Seefeld.</p>
<p>Daarbij werd de 26-jarige Oostenrijker Max Hauke aangetroffen met een infuus in zijn arm, uren voor de start van het onderdeel 15 kilometer langlaufen op de WK.</p>
