---
layout: post
title: "AEX wint door hoop op handelsdeal"
date: Thu, 16 May 2019 14:30:00 +0200
categories: 
- financieel 
- koersen 
externe_link: "https://www.telegraaf.nl/financieel/3595549/aex-wint-door-hoop-op-handelsdeal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eef68678-77d6-11e9-a089-0255c322e81b.jpg"
---

<p class="intro">De AEX bleef halverwege de middag op winst staan. Ondanks een nieuwe speldenprik van de VS richting China bleven veel beleggers erop vertrouwen dat het binnenkort tot een handelsdeal komt. De uitblinkers op de Amsterdamse beurs waren de kleine beursfondsen AND en Pharming.</p> <p>De AEX stond om half drie 0,3% hoger op 554,7 punten. De AMX ging 0,1% achteruit naar 769 punten.</p><p>Elders in Europa stortten beleggers zich eveneens op aandelen. De beursgraadmeters in Londen, Frankfurt en Parijs wonnen 0,2% tot 0,6%</p><p>De indexfutures wezen op een licht hogere start van de Amerikaanse beurzen om half vier vanmiddag, na de mooie plussen op woensdag.</p><p>Het nieuws dat president Trump de Chinese telecomfabrikant Huawei van de Amerikaanse markt wil weren, zorgde slechts kortstondig voor een schrikreactie bij beleggers. Zeker na het bericht dat de VS de invoering van extra importheffingen op auto’s uit Europa en Japan gaat uitstellen, gaan velen ervan uit dat de VS en China binnen een paar maanden een handelsakkoord sluiten.</p><p>Macro-econoom Joost van Leenders (Kempen) deelt het enthousiasme bij beleggers niet. „De verschillen tussen de VS en China zijn groter dan gedacht. Bij Trump is het niet alleen retoriek. Hij heeft de importtarieven immers verhoogd. Ik heb twijfels of de economische groei in de tweede jaarhelft zal aantrekken zoals algemeen wordt verwacht, zeker al het handelsconflict lang aanhoudt.”</p><p>De schade die de beurzen sinds het oplaaien van het handelsconflict hebben opgelopen, noemt hij erg bescheiden. „In de beurskoersen zit de optimistische verwachting dat de bedrijfswinsten in het tweede halfjaar duidelijk zullen verbeteren. Bovendien zijn er naast het handelsconflict onzekerheden rond onder meer Italië.”</p><p>NN Group uit de gratie</p><p>In de AEX blonk speciaalchemiebedrijf DSM met een winst van 2,2% uit. Zorgtechnologiebedrijf Philips kreeg er 1,5% bij. Betalingsverwerker Adyen dikte 1,3% aan. RD Shell werd gecorrigeerd voor de ex-dividendnotering 0,7% meer waard, geholpen door de verder aantrekkende olieprijzen.</p><p>De financiële dienstverleners deelden niet in het enthousiasme bij beleggers. ABN Amro viel 1,1% terug. NN Group verloor 0,9%, doordat de kwartaalcijfers onderliggend tegenvielen. Voor KBC was dit reden de verzekeraar van de kooplijst te halen.</p><p>Bij de middelgrote fondsen stond kunstmestproducent OCI met een plus van 3,1% bovenaan. SBM Offshore won 0,3%. De maritiem oliedienstverlener zette afgelopen kwartaal een hogere omzet in de boeken en handhaafde de prognoses voor heel 2019.</p><p>Smallcap Pharming won 6%, na de presentatie van  meevallende kwartaalcijfers. VolkerWessels verloor 0,9% na een nieuwe voorziening voor het sluizenproject OpenIJ. Volgens analisten van ING heeft het bouwbedrijf een solide kwartaal achter de rug en was de maatregel voorzien.</p><p>AND topper</p><p>Op de lokale markt stal de maker van digitale kaarten AND de show met een koerssprong van 56%, in reactie op de sterk meevallende kwartaalcijfers. Euronext steeg met 3,5% naar een recordniveau, na goed ontvangen resultaten en de toestemming van aandeelhouders om de de Noorse beurs in te lijven.</p><p>Aan de andere kant dook detacheerder DPA 4,8% omlaag. De daling van de kwartaalomzet zorgde voor verkoopdruk.</p><p>Meer financieel nieuws via de mail? Schrijf je hier in voor onze nieuwsbrief!</p>
