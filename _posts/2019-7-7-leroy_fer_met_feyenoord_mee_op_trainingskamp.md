---
layout: post
title: "Leroy Fer met Feyenoord mee op trainingskamp"
date: Sun, 07 Jul 2019 16:19:50 +0200
category: sport
externe_link: "https://www.telegraaf.nl/sport/97730557/leroy-fer-met-feyenoord-mee-op-trainingskamp"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/589e13fc-a0c2-11e9-b8f4-0218eaf05005.jpg"
---

<p class="intro">Leroy Fer gaat met Feyenoord mee op trainingskamp naar Oostenrijk. De 29-jarige middenvelder traint de komende periode mee met de Rotterdamse selectie. Hij wil zo volledig herstellen van zijn laatste blessure en weer wedstrijdfit worden.</p> <p>Fer doorliep de jeugdopleiding van Feyenoord en verliet de club acht seizoenen geleden voor FC Twente. Door de clubleiding van Feyenoord wordt benadrukt dat er geen sprake is van een contractuele situatie.</p><p>Luciano Narsingh gaf vorige week al aan dat ook Fer, met wie hij bij Swansea City samenspeelde, graag naar Feyenoord komt. „Leroy wil thuiskomen. Hij zou het prachtig vinden om hier ook te gaan spelen. Ik heb veel met hem gesproken”, zei de nieuwste aanwinst van Feyenoord, die in Rotterdam voor twee jaar tekende.</p><p>Het aflopende contract van Fer bij Swansea City werd niet meer verlengd en daardoor is hij dus transfervrij door een club op te pikken.</p>
