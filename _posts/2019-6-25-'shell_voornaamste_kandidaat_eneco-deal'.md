---
layout: post
title: "'Shell voornaamste kandidaat Eneco-deal'"
date: Tue, 25 Jun 2019 07:31:20 +0200
categories: 
- financieel 
- koersen 
externe_link: "https://www.telegraaf.nl/financieel/1733948987/shell-voornaamste-kandidaat-eneco-deal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b87cbc54-970a-11e9-aebd-02d1dbdc35d1.jpg"
---

<p class="intro">Het consortium van olie- en gasreus Shell en pensioenfonds PGGM lijkt de beste papieren te hebben om energiebedrijf Eneco in te lijven. Volgens ingewijden zouden zeker twee andere partijen de handdoek hebben geworpen in de overnamestrijd.</p> <p>De Franse gas- en energiereus Total zou geen trek meer hebben in een deal. En ook het Italiaanse energiebedrijf Enel, dat optrok met pensioenbelegger APG, zou de strijd hebben gestaakt. APG zou nu op zoek zijn naar een nieuwe partner. Naast het Shell-consortium zijn ook infrastructuurfonds Macquarie en het Japanse handelshuis Mitsubishi nog in de race. Ook het Franse nutsbedrijf voor kernenergie EDF wordt genoemd als kandidaat.</p><p>Aan Eneco hangt volgens kenners een prijskaartje van zo'n 3 miljard euro. Deze maand worden volgens het bedrijf alle niet-bindende biedingen beoordeeld, waarna de volgende fase in het verkoopproces wordt ingezet.</p>
