---
layout: post
title: "Media-akkoord: publieke omroep tot 20.00 uur reclamevrij"
date: Wed, 05 Jun 2019 16:00:06 +0200
categories: 
- entertainment 
- opinie 
externe_link: "https://www.telegraaf.nl/nieuws/1566893701/media-akkoord-publieke-omroep-tot-20-00-uur-reclamevrij"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cdd55b80-87bd-11e9-8062-02d1dbdc35d1.jpg"
---

<p class="intro">Televisiekijkers krijgen voortaan op de publieke omroep een stuk minder reclames voorgeschoteld. Tot acht uur ’s avonds mogen ze niet meer worden uitgezonden. Daarna nog wel. Daarover hebben coalitiepartijen VVD, CDA, D66 en CU een akkoord bereikt.</p> <p>Verder is besloten dat NPO3, voortaan Regio 3 gaat heten. De bedoeling is dat daar veel meer regionale programma’s op te zien zijn. Dat gebeurt niet meteen, maar pas op termijn. Zowel landelijke als regionale omroepen moeten de regionale programma’s gaan aanbieden. Als landelijke aanbieders een programma willen maken, moeten ze dat wel samen met de regio doen.</p><p>De laatste jaren moest het Rijk steeds financieel bijspringen om de van belastinggeld betaalde publieke omroep in het zadel te houden. Dat gebeurde omdat de ster-inkomsten wegzakken. Adverteerders tonen steeds minder interesse daarin, mede doordat lineaire televisie tanende is.</p><p>Als oplossing werd daarom in de coalitie geopperd om de ster-inkomsten helemaal bij de publieke omroep weg te halen. Dat zou een kostenpost met zich meebrengen van zo’n 160 miljoen euro. Geld dat bijeen gebracht moest worden door dan wel de belastingbetaler, dan wel de publieke omroep, die dan stevig in eigen vlees moest snijden.</p><p>Het leidde tot een stevig conflict in de politieke constellatie van VVD, CDA, D66 en CU. Vooral de VVD kon zich er wel in vinden, maar CDA en CU die nauwe banden hebben met bepaalde omroepen waren minder enthousiast. Ook D66 zette de hakken in het zand. Die partij is nauwe verweven met koepelorganisatie NPO, waar D66-lid Shula Rijxman de scepter zwaait.</p><p>Miljoenen</p><p>Na maanden van kissebissen werd uiteindelijk een tussenoplossing bedacht. De publieke omroep worden in het jaar 2021 slechts gedeeltelijk reclamevrij. Daarvoor moeten zowel omroepen als de belastingbetaler in de buidel tasten. Het Rijk gaat er 40 miljoen euro aan bijdragen, de publieke omroep 20.</p><p>Wel moeten de omroepen de buikriem voor nog eens 42 miljoen euro aanhalen door te snijden op overheadkosten. Die bezuinigingsoperatie was eerder al vastgelegd. De coalitie houdt daaraan vast.</p><p>In het akkoord staat verder dat NOS en NTR zullen moeten fuseren en dat aspirant-omroepen niet 150.000 maar 50.000 leden aan zich moeten zien te binden om in het bestel te mogen blijven.</p>
