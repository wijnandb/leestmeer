---
layout: post
title: "Charles sluit Duits bezoek af met bier en eten"
date: Fri, 10 May 2019 20:39:00 +0200
categories: 
- entertainment 
- royalty 
externe_link: "https://www.telegraaf.nl/entertainment/3570232/charles-sluit-duits-bezoek-af-met-bier-en-eten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b369d1b4-7353-11e9-a0e7-0217670beecd.jpg"
---

<p class="intro">Prins Charles en zijn vrouw Camilla hebben hun vierdaagse bezoek aan Duitsland smakelijk afgesloten. De Britten bezochten vrijdag een biologische boerderij vlakbij München waar ze verschillende verse hapjes kregen voorgeschoteld. Ook dronk Charles een pint bier.</p> <p>Het koppel kreeg verschillende planken met borrelhapjes aangeboden. Ze snoepten van zelfgemaakte honing en probeerden ze een pretzel. Ondertussen kregen Charles en Camilla van boeren uitleg over hun werkwijze en de producten die ze mochten proberen.</p><p>Het bezoek werd dinsdag afgetrapt met een ontmoeting met Angela Merkel in Berlijn. Ook bezochten ze Brandenburger Tor en werd de verjaardag van koningin Elizabeth gevierd. Woensdag reisden Charles en Camilla af naar Leipzig voor een ontmoeting met de premier van Saksen en de burgemeester van Leipzig. Daarnaast stonden ze stil bij het 30-jarig jubileum van de val van de muur. Donderdag waren de twee al in München waar ze onder meer de Beierse minister-president troffen.</p><p>Het bezoek van Charles en Camilla betekende wel dat ze niet gelijk op bezoek konden gaan bij baby Archie, die maandag geboren werd. Bij aankomst in Berlijn dinsdag zei opa Charles wel dat hij staat te popelen om bij thuiskomst op kraamvisite te gaan bij Harry en Meghan.</p>
