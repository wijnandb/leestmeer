---
layout: post
title: "Onderzoek naar bendevorming korps Los Angeles"
date: Fri, 12 Jul 2019 14:24:48 +0200
category: buitenland
externe_link: "https://www.telegraaf.nl/nieuws/1003152958/onderzoek-naar-bendevorming-korps-los-angeles"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1b6e7b98-a4a0-11e9-a815-0255c322e81b.jpg"
---

<p class="intro">De federale recherche (FBI) is een onderzoek begonnen naar mogelijke bendevorming binnen het politieapparaat van de metropool Los Angeles. Daar werken naar schatting 10.000 agenten. De FBI is aan de klus begonnen naar aanleiding van meldingen van politiemensen die zeiden dat er collega’s zijn die zich als een bende criminelen gedragen en uitdossen.</p> <p>Het onderzoek richt zich in de eerste plaats op het bestaan van een geheim genootschap van politiemensen in politiedistrict East Los Angeles dat zich Banditos noemt. De leden zouden allemaal dezelfde tattoo hebben met onder meer een doodshoofd en een Mexicaans sombrero afgebeeld. Ze zouden zich schuldig maken aan criminele activiteiten, collega’s bedreigen die dwars liggen en jonge Latijns-Amerikaanse collega’s werven.</p><p>Anonieme bronnen van de Los Angeles Times zeggen dat de FBI ook onderzoekt of de leiders van de Banditos collega’s onder grote druk zetten om lid te worden of te blijven.</p>
