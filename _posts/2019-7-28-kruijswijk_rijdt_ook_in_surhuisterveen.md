---
layout: post
title: "Kruijswijk rijdt ook in Surhuisterveen"
date: Sun, 28 Jul 2019 15:39:50 +0200
category: sport
externe_link: "https://www.telegraaf.nl/sport/533315426/kruijswijk-rijdt-ook-in-surhuisterveen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0e6e9194-b13e-11e9-9c63-0255c322e81b.jpg"
---

<p class="intro">Steven Kruijswijk zal dinsdag ook het criterium van Surhuisterveen rijden. De organisatie meldt de komst van de nummer 3 van de Tour de France, terwijl ook de Italiaan Vincenzo Nibali en de Fransman Romain Bardet, de winnaar van de bergtrui, naar Friesland afreizen.</p> <p>„Op de laatste Tourdag zijn we tot een akkoord gekomen met het drietal en hebben ze hun contract getekend”, meldde Erik Jager namens de organisatie. Kruijswijk start maandag al in Boxmeer, woensdag in Chaam en donderdag in Wateringen.</p><p>In totaal staan er in het profcriterium van Surhuisterveen negen Tour-renners aan de start. Jager: „In een vroegtijdig stadium hebben we de eerste etappewinnaar en geletruidrager Mike Teunissen vastgelegd. Daar zijn nu ook Bauke Mollema, Wout Poels, Dylan van Baarle, Koen de Kort en de Ier Nicolas Roche aan toegevoegd. Pieter Weening en Tom-Jelte Slagter zijn eveneens van de partij.”</p>
