---
layout: post
title: "Prima dag Roglic: dichter bij eindzege Vuelta"
date: Thu, 12 Sep 2019 17:14:07 +0200
category: sport
externe_link: "https://www.telegraaf.nl/sport/1647396038/prima-dag-roglic-dichter-bij-eindzege-vuelta"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b29d21e8-d571-11e9-abac-02c309bc01c1.jpg"
aantal: 284
unieke: 182
bron: "De Telegraaf"
---

<p class="intro">Primoz Roglic heeft donderdagmiddag zijn rode leiderstrui in de voorlaatste bergetappe van de Vuelta met succes en zonder problemen verdedigd. De Sloveen van Jumbo-Visma finishte als tweede en pakte tijdwinst op met name Nairo Quintana, die zijn tweede plaats in het klassement weer verspeelde aan zijn ploeggenoot Alejandro Valverde.</p> <p>De 177,5 kilometer lange rit over maar liefst vier cols van de eerste categorie werd een prooi voor Sergio Higuita. De Colombiaan, 22 jaar, finishte in het dal van Becerril de la Sierra in zijn eentje. Hij had bijna 50 kilometer solo gereden.</p><p>Al na 30 kilometer koersen koos Wout Poels de aanval. De Nederlander van Team Ineos had op een gegeven moment gezelschap van 12 andere coureurs, maar de kopgroep vormde geen bedreiging voor de rode trui van Roglic.</p><p>Met nog 60 kilometer voor de boeg gooide Miguel Ángel López, die op de vijfde plek staat op ruim vier minuten van Roglic, de knuppel in het hoenderhok. De 22-jarige Colombiaan ging ervandoor. Wilco Kelderman, die woensdag nog prima zaken deed door minuten te paken op Roglic, zat inmiddels niet meer bij de groep van de rodetruidrager. Uiteindelijk verloor Kelderman enkele minuten .</p><p>Lopez wist een half minuutje uit te lopen, maar uiteindelijk strandde zijn poging. De kleine Colombiaan bleek een taaie, want hij probeerde het nog een paar keer. Zijn aanval op de rode trui wierp uiteindelijk geen vruchten omdat Roglic mee was, maar hij pakte wel wat tijd op zijn concurrenten voor een podiumplek.</p><p>Bekijk hier de stand in het algemeen klassement van de Vuelta a España.</p><p>Vrijdag volgt een relatief makkelijke rit van Ávila naar Toledo. Na nog een laatste bergrit eindigt de Vuelta zondag met een voor het klassement niet meer belangrijke rit door Madrid.</p>
