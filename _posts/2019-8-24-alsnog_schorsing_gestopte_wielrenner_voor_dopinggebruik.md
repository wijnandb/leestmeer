---
layout: post
title: "Alsnog schorsing gestopte wielrenner voor dopinggebruik"
date: Sat, 24 Aug 2019 11:55:06 +0200
categories: 
- sport 
- wielrennen 
externe_link: "https://www.telegraaf.nl/sport/474488495/alsnog-schorsing-gestopte-wielrenner-voor-dopinggebruik"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/75b8c202-c656-11e9-92ca-02d2fb1aa1d7.jpg"
---

<p class="intro">De internationale wielerbond UCI heeft de voormalige topsprinter Alessandri Petacchi een schorsing van twee jaar opgelegd. De Italiaan heeft de straf gekregen voor het gebruik van bloeddoping in de jaren 2012 en 2013.</p> <p>Petacchi was al sinds mei voorlopig verbannen uit het wielrennen, toen zijn naam naar boven kwam in het omvangrijke dopingschandaal Operation Aderlass rond de Duitse sportarts Mark Schmidt. Die co√∂rdineerde vanuit zijn praktijk in Erfurt honderden illegale bloedtransfusies. Petacchi, goed voor 48 ritzeges in de drie grote wielerronden, was in de jaren 2012 en 2013 een van zijn klanten. Hij stopte in 2016 met wielrennen.</p><p>De UCI kreeg zijn naam door van de Oostenrijkse autoriteiten en op basis van hun informatie heeft de wielrenunie besloten Petacchi alsnog te schorsen, ook al is hij gestopt. De Italiaan was al niet onomstreden. Zijn vijf ritzeges in de Giro van 2007 waren hem al afgepakt wegens een eerdere overtreding van de dopingregels.</p>
