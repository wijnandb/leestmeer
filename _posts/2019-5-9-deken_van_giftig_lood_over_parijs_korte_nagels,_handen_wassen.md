---
layout: post
title: "Deken van giftig lood over Parijs: korte nagels, handen wassen"
date: Thu, 09 May 2019 20:14:19 +0200
category: buitenland
externe_link: "https://www.telegraaf.nl/nieuws/3564452/deken-van-giftig-lood-over-parijs-korte-nagels-handen-wassen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/69c340c2-7286-11e9-941a-02c309bc01c1.jpg"
---

<p class="intro">De brand van de Notre Dame heeft een grote hoeveelheid looddeeltjes over een deel van Parijs verspreid. Mensen die dicht bij de kerk wonen, moeten hun daken wassen met sopjes, frequent de handen wassen en speelgoed van kinderen schoonmaken. Vooral jonge kinderen lopen risico.</p> <p>Dat hebben de autoriteiten donderdag gemeld. Er is zo’n 300 ton lood van het dak van de kathedraal over Parijs verspreid. Op straten en trottoirs zijn ’zeer significante’ hoeveelheden lood gevonden en in de grond zit zo’n 10 tot 20 gram lood per kilo grond, terwijl het ’normale’ niveau op 0.3 g/kg ligt: dertig tot zestig keer zo veel, dus.</p><p>De autoriteiten zeggen dat er nauwelijks concreet gevaar is, maar Parijzenaren in de buurt van de Notre Dame worden wel gesommeerd om hun huizen schoon te maken met sopjes en natte doeken, terwijl ze de stofzuiger niet mogen gebruiken. Ook moeten ze regelmatig hun handen wassen. Nagels moeten kortgeknipt zijn - en nagelbijten is uit den boze.</p><p>Daarnaast wordt ouders verteld om poppen en speelgoed van kinderen goed te wassen. Ook moeten zwangere vrouwen enkele voorzorgsmaatregelen nemen. In de lucht zijn de waardes overigens wel normaal waardoor het inademen van een grote hoeveelheid lood, dat giftig is, niet aan de orde is.</p>
