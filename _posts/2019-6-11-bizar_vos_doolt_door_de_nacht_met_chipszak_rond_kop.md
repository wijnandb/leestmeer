---
layout: post
title: "Bizar: vos doolt door de nacht met chipszak rond kop"
date: Tue, 11 Jun 2019 12:27:45 +0200
categories: 
- entertainment 
- opinie 
externe_link: "https://www.telegraaf.nl/nieuws/644417550/bizar-vos-doolt-door-de-nacht-met-chipszak-rond-kop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eab495be-8c3a-11e9-a487-02d2fb1aa1d7.jpg"
---

<p class="intro">Een vos in IJmuiden heeft afgelopen nacht angstige momenten doorstaan toen hij maar niet verlost raakte van een lege zak chips rond zijn kop.</p> <p>Het dier werd opgemerkt door een inwoner van IJmuiden, die vlak voor hij naar bed wilde gaan het dier buiten zag ronddwalen. Het bizarre tafereel werd direct gemeld bij de dierenambulance in het Noord-Hollandse Velsen. De hulpverleners wisten de zak korte tijd later van de kop te trekken.</p><p>„Je moet natuurlijk wel oppassen bij zo’n actie, maar het scheelde dat de vos niets zag”, zegt Sandy van de dierenambulance tegen De Telegraaf. „De zak zat nogal strak rond het hoofd van de vos. Daardoor lukte het niet om het ding zelf te verwijderen.” Hoe lang de vos al zo rondliep, is niet duidelijk. Het dier stootte meerdere keren z’n kop, maar raakte niet gewond.</p><p>De organisatie plaatste foto’s op haar Facebook-pagina waarop te zien is dat het dier met zijn kop vastzit in een zak Bugles, smaak Nacho Cheese.</p><p>„Onze collega heeft de zak van de vos zijn hoofd afgehaald waarna hij verbaasd werd aangekeken”, schrijft Stichting Dierenambulance Velsen in het bericht.</p><p>De stichting grijpt de situatie aan om te waarschuwen voor de gevaren van zwerfafval voor dieren. „Gooi uw afval in een container en wanneer u de mogelijkheid heeft en u treft afval aan in een natuurgebied neem dit dan mee.”</p>
