---
layout: post
title: "Herbeleef GP van Spanje: Verstappen 3e"
date: Sun, 12 May 2019 15:48:00 +0200
categories: 
- entertainment 
- opinie 
externe_link: "https://www.telegraaf.nl/sport/3573279/herbeleef-gp-van-spanje-verstappen-3e"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a1a80962-74e0-11e9-9489-02c309bc01c1.jpg"
---

<p class="intro">De Grand Prix van Spanje verliep voor Max Verstappen met een derde plek succesvol. De Mercedessen van Lewis Hamilton en Valtteri Bottas waren weliswaar weer oppermachtig, maar Verstappen hield wel de Ferrari’s van Sebastian Vettel en Charles Leclerc achter zich. Herbeleef hieronder de race aan de hand van de tweets van onze Formule 1-watcher Lars van Soest die in Barcelona ter plekke was.</p> <p>Vanaf de tweede startrij ging Max Verstappen op jacht naar een podiumplaats in de Grote Prijs van Spanje. De Red Bull-coureur kwalificeerde zich zaterdag als vierde achter de Mercedessen van Valtteri Bottas en Lewis Hamilton. Ook Ferrari-coureur Sebastian Vettel was net iets sneller dan de Limburger. De Duitser stond zondagmiddag naast Verstappen op de startopstelling. Bij de start waren direct de rollen omgedraaid; Verstappen op 3 en Vettel op 4. Daar kwam uiteindelijk geen verandering meer in.</p><p>Voor Verstappen is de baan nabij Barcelona ’heilige grond. Hij won in 2016 zijn eerste F1-zege op het Circuit de Catalunya.</p><p>In een bolide met de nodige verbeteringen hoopte hij zaterdag dichter bij zijn rivalen van Mercedes en Ferrari te zitten. In de kwalificatie moest Verstappen tot zijn teleurstelling echter constateren dat dat nog niet het geval was. Bottas was bijna een seconde sneller en pakte de pole. „Dus ik ben niet tevreden”, mopperde Verstappen.</p>
