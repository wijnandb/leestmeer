---
layout: post
title: "Schokkende beelden aanslag CS in rechtszaal"
date: Tue, 03 Sep 2019 13:07:54 +0200
categories: 
- entertainment 
- opinie 
externe_link: "https://www.telegraaf.nl/nieuws/2026865442/schokkende-beelden-aanslag-cs-in-rechtszaal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b1db711c-ce3f-11e9-86e9-02d2fb1aa1d7.jpg"
---

<p class="intro">Het Openbaar Ministerie heeft dinsdag tijdens het proces tegen Jawed S. in de rechtszaal beelden van bewakingscamera’s getoond waarop de terroristische aanslag op twee Amerikaanse toeristen in het Centraal Station van Amsterdam is te zien. De camera’s hebben ook geregistreerd hoe S. luttele seconden na zijn aanval wordt neergeschoten door de politie.</p> <p>Het gaat om schokkende beelden. S. staat eerst enige tijd bij de informatiebalie waar de beide slachtoffers staan. Hun vrouwen staan enkele meters verderop, bij de bagage van het gezelschap. S. haalt het grote mes uit zijn rugzak, doet een stap naar voren en steekt het eerste slachtoffer met grote kracht in zijn rug. Direct daarna haalt hij met het mes uit naar het tweede slachtoffer, dat wegrent, met S. in zijn kielzog.</p><p>Drie agenten schakelen S. vervolgens uit. Het eerste schot haalt hem niet neer. De tweede afgevuurde politiekogel raakt S. in zijn linkerheup. De man valt achterover. Te zien is hoe het mes uit zijn hand valt en over de vloer van de stationshal glijdt.</p><p>Voorafgaand aan de aanval dwaalde S. zo’n drie kwartier door het station. Ook daarvan zijn camerabeelden.</p><p>Het OM heeft de beelden getoond in het slotbetoog in de strafzaak tegen S., dat zal worden afgerond met een strafeis.</p>
