---
layout: post
title: "Eend in Rotterdam beschoten met pijl"
date: Fri, 12 Jul 2019 22:45:50 +0200
category: binnenland
externe_link: "https://www.telegraaf.nl/nieuws/1716632045/eend-in-rotterdam-beschoten-met-pijl"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b3685c3e-a4e6-11e9-9d6d-02d2fb1aa1d7.jpg"
---

<p class="intro">Een eend is in Rotterdam-West vermoedelijk beschoten met een pijl. Een poging van de dierenambulance om de vogel te vangen, mislukte vrijdagavond. Het beestje zwemt nog steeds rond met het scherpe object in de borst.</p> <p>Medewerkers van de dierenambulance zochten in de omgeving van de Professor Poelslaan naar de gehavende eend, meldt RTV Rijnmond. Het dier kan ondanks de wond mogelijk toch nog redelijk vliegen, zegt medewerker Edwin Verhoeven tegen de regionale omroep. Eerder op de dag heeft hij de eend met eigen ogen waargenomen. „Maar we hebben alle sloten uitgekamd hier in de buurt en het beest is niet meer gezien.”</p><p>Mocht de eend komende dagen alsnog worden aangetroffen, dan trekken de dierenvrienden er opnieuw uit om het dier te vangen en verzorgen. „Die pijl moet er toch uit”, meent Verhoeven „Het is al erg genoeg dat er mensen op deze wereld zijn die een dier dit aandoen.”</p>
