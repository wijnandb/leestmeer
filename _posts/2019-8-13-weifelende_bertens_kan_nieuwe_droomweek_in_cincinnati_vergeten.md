---
layout: post
title: "Weifelende Bertens kan nieuwe droomweek in Cincinnati vergeten"
date: Tue, 13 Aug 2019 22:44:09 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/qO96B5rjwag/2297474"
feature_image: "https://nos.nl/data/image/2019/08/14/570085/1008x567.jpg"
---

<p>Kiki Bertens heeft een flinke tik te verwerken gekregen bij het grote WTA-toernooi van Cincinnati dat ze vorig jaar won door een reeks topspeelsters te verslaan. Ze ging dit keer direct onderuit tegen Venus Williams: met 3-6, 6-3, 6-7 (4).</p>
<p>Bertens is daardoor in een klap veel punten kwijt voor de wereldranglijst. Ze kan nu van de vijfde naar de achtste plaats zakken en reist met slechts één hardcourtzege op zak af naar de US Open, dat over een kleine twee weken begint.</p>
<p>Het duel met de 39-jarige Williams kende een wisselvallig verloop en de derde set was daar kenmerkend voor. Bertens miste op 0-0 een breekkans, waarna het duel eventjes stillag omdat iemand op de tribunes onwel geworden was.</p>
<h2>Bertens verliest tien punten op rij</h2>
<p>Bertens kon het gemiste breakpoint niet uit haar hoofd zetten en verloor daarna tien punten op rij. "Je kan toch gewoon punten winnen en verliezen? Nu ga je weer proberen te doen wat je moet doen. Dat weet je zelf ook al", sprak coach Raemon Sluiter haar bij een wissel streng toe.</p>
<p>De partij leek gespeeld, maar toch knokte de Wateringse zich van 2-5 knap naar 5-5. In de tiebreak verslapte ze echter weer en Williams deed er juist een schepje bovenop. "Ga ervoor of ga naar huis", vatte de Amerikaanse haar spel in de tiebreak samen.</p><img src="http://feeds.feedburner.com/~r/nossporttennis/~4/qO96B5rjwag" height="1" width="1" alt=""/>
