---
layout: post
title: "Samsom gaat ’kabinet’ Timmermans leiden"
date: Wed, 11 Sep 2019 13:44:21 +0200
categories: 
- entertainment 
- opinie 
externe_link: "https://www.telegraaf.nl/nieuws/49169118/samsom-gaat-kabinet-timmermans-leiden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9b99115a-d48b-11e9-9211-02c309bc01c1.jpg"
---

<p class="intro">Voormalig PvdA-leider Diederik Samsom wordt de kabinetschef van EU-vicevoorzitter Frans Timmermans. Dat bevestigt een woordvoerder van Timmermans.</p> <p>Als EU-commissaris en eerste vicevoorzitter krijgt Timmermans een van de belangrijkste portefeuilles. Hij is verantwoordelijk voor het Europese klimaat- en milieubeleid. Samsom heeft als oud-campagneleider van Greenpeace en voormalig voorzitter van een van de klimaattafels veel ervaring op dit gebied.</p><p>De afgelopen jaren adviseerde de oud-PvdA-leider bedrijven over de energietransitie. Per 1 november treedt hij toe als chef van het twaalfkoppige kabinet van zijn partijgenoot.</p><p>Timmermans heeft als opdracht de Europese Green Deal vorm te geven. Dat moet leiden tot een klimaatneutraal Europa in 2050. Daar zijn volgens de aanstaande voorzitter Ursula von der Leyen investeringen tot 1 biljoen euro voor nodig.</p><p>Timmermans krijgt ook de supervisie over EU-commissarissen die beleid maken op terreinen als landbouw, transport, energie, en milieu. De deskundigheid van Samsom op het vlak van energie en milieu kan daarbij goed van pas komen. Timmermans denkt dat hij de beste man om zijn kabinet te leiden. Samsom zal veel moeten onderhandelen met de kabinetschefs van de andere commissarissen.</p>
