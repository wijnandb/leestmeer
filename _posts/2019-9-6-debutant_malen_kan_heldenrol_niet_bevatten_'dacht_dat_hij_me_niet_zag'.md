---
layout: post
title: "Debutant Malen kan heldenrol niet bevatten: 'Dacht dat hij me niet zag'"
date: Fri, 06 Sep 2019 23:38:22 +0200
category: sport
externe_link: "https://nos.nl/l/2300675"
feature_image: "https://nos.nl/data/image/2019/09/06/575546/1008x567.jpg"
---

<p>Debutant Donyell Malen kan nauwelijks geloven dat hij meteen een hoofdrol vertolkte bij Oranje, door tien minuten voor tijd voor de 2-3 te tekenen tegen Duitsland. "Ik denk dat elke jongen daarvan droomt."</p>
<p>"Eerst dacht ik dat hij me niet zag, toen gaf hij hem perfect", omschreef de PSV'er de actie van Georginio Wijnaldum voorafgaand aan zijn treffer. "Ik keek gewoon goed naar de bal, hij zat er gewoon mooi in."</p>
<p>Wijnaldum kon niet kiezen wat hij mooier vond: het wippertje waarmee hij Malen vrij voor het doel zette of de goal waarmee hij de eindstand bepaalde (2-4).</p>
<h2>Vreugde en plezier</h2>
<p>"Het was zwaar, heel zwaar", blikte de middenvelder terug op de laatste tien minuten, waarin Oranje met ziel en zaligheid zijn voorsprong verdedigde. "De overwinning is het mooiste. Die geeft extra vreugde en extra plezier."</p>
<p>Frenkie de Jong maakte net als Malen in Hamburg zijn eerste treffer in Oranje, door na een moeilijke fase van zijn ploeg ineens voor Nico Schultz op te duiken. De bal viel volgens hem ook precies goed. "Nu was ik er toevallig... Het kan ook zo zijn dat ik de volgende keer tegen de keeper aanschiet."</p>
<p>Ryan Babel sprak van revanche voor de late nederlaag (2-3) in het thuisduel. "Met 2-2 was je hier misschien ook tevreden. Maar dit geeft onwijs veel vertrouwen. We mogen dromen."</p>
<p>Bekijk hieronder alle reacties na Duitsland-Nederland:</p>
