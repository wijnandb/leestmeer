---
layout: post
title: "Bale kan Chinees avontuur vrijwel zeker vergeten"
date: Mon, 29 Jul 2019 12:09:16 +0200
category: sport
externe_link: "https://www.telegraaf.nl/sport/1756948694/bale-kan-chinees-avontuur-vrijwel-zeker-vergeten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/04ddd576-b1e9-11e9-93ed-02c309bc01c1.jpg"
---

<p class="intro">Een transfer van Gareth Bale naar de Chinese club Jiangsu Suning lijkt van de baan.</p> <p>De club uit de hoogste divisie meldde de komst van twee andere buitenlandse spelers, waarmee Jiangsu Suning het maximaal toegestane aantal van vijf buitenlanders in de selectie heeft. Bovendien zou het bestuur van Bale's huidige club Real Madrid de transfer van de Welshman hebben geblokkeerd.</p><p>Jiangsu Suning bevestigde de komst van aanvaller Ivan Santini. De Kroaat komt over van de Belgische club Anderlecht. Aangezien de club vorige week ook al de Braziliaanse verdediger Miranda weghaalde bij Internazionale, is er in principe geen ruimte voor de komst van Bale. De transferperiode in China eindigt woensdag.</p><p>Bale kon naar verluidt voor een salaris van ongeveer 1 miljoen euro per week bij de Chinese club gaan spelen, maar diverse media wisten al snel te melden dat Real Madrid nog een afkoopsom eiste. Voor Jiangsu Suning was dat kennelijk onbespreekbaar. De kans op speeltijd voor Bale bij Real is niet heel groot, omdat coach Zinedine Zidane het niet in hem ziet zitten.</p>
