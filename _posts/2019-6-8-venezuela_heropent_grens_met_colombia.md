---
layout: post
title: "Venezuela heropent grens met Colombia"
date: Sat, 08 Jun 2019 09:46:08 +0200
category: buitenland
externe_link: "https://www.telegraaf.nl/nieuws/484735687/venezuela-heropent-grens-met-colombia"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c70fdb44-89c1-11e9-aada-0255c322e81b.jpg"
---

<p class="intro">De grens tussen Venezuela en Colombia gaat deels weer open. De Venezolaanse president Nicolas Maduro heeft opdracht gegeven om grensovergangen op de directe routes tussen de twee hoofdsteden Caracas en Bogota te openen.</p> <p>Maduro liet in februari bruggen op de grens sluiten toen de oppositie probeerde via die route voedsel en hulpgoederen het land in te krijgen. Venezuela sloot vrijdag een akkoord met het Rode Kruis over de distributie van medische hulpgoederen.</p><p>De regering van Maduro stelt al maanden alles in het werk om te voorkomen dat de president wordt afgezet ten gunste van Juan Guaido, de parlementsvoorzitter die door tientallen landen als rechtmatige leider is erkend. Militair ingrijpen in april slaagde niet en sindsdien verkeert het land in een ongemakkelijke situatie.</p><p>Besprekingen in Noorwegen tussen regering en oppositie zijn gestrand en Guaido zei eerder deze week dat hij daar niet meer aan wil deelnemen.</p>
