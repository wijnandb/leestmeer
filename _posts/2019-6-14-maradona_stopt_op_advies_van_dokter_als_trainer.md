---
layout: post
title: "Maradona stopt op advies van dokter als trainer"
date: Fri, 14 Jun 2019 06:52:12 +0200
categories: 
- sport 
- voetbal 
externe_link: "https://www.telegraaf.nl/sport/1480681034/maradona-stopt-op-advies-van-dokter-als-trainer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/38061096-8e60-11e9-bb89-02c309bc01c1.jpg"
---

<p class="intro">Diego Armando Maradona vertrekt als trainer bij zijn club Sinaloa Dorados. Op advies van de dokter neemt de Argentijnse voetbaltrainer rust en zal hij operaties ondergaan aan zijn schouder en aan zijn knie, zo meldt de advocaat van de legendarische oud-voetballer.</p> <p>„Diego! De deuren bij Dorados staan altijd voor je open. De gezondheid komt altijd op de eerste plaats. Hier heb je en zal je altijd een thuis hebben”, laat clubvoorzitter Toño Núñez weten. „Samen hebben we de wereld verrast. We hebben bewezen dat voetbal om passie en het hart draait”, reageert de club op Twitter.</p><p>Maradona begon in september vorig jaar bij Sinaloa Dorados. Hij had meerdere keren gezondheidsklachten. Dit jaar verbleef hij nog enkele dagen in het ziekenhuis vanwege een maagbloeding. Maradona liep vorige maand met Sinaloa Dorados promotie mis naar de hoogste voetbalklasse in Mexico.</p>
