---
layout: post
title: "Halve finale Songfestival beter bekeken dan vorig jaar"
date: Fri, 17 May 2019 08:15:41 +0200
category: entertainment
externe_link: "https://www.telegraaf.nl/entertainment/3602108/halve-finale-songfestival-beter-bekeken-dan-vorig-jaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/323c793a-786b-11e9-b92a-02d2fb1aa1d7.jpg"
---

<p class="intro">Ruim drie miljoen Nederlanders hebben donderdagavond gekeken naar de tweede halve finale van het Eurovisiesongfestival in Tel Aviv. Ze zagen hoe Duncan Laurence een finaleplaats veroverde met zijn lied Arcade.</p> <p>Vorig jaar tijdens de editie in Lissabon, toen Waylon namens Nederland meedeed, keken er ruim 2,6 miljoen Nederlanders naar de tweede halve finale, zo blijkt uit cijfers van Stichting KijkOnderzoek. Nog eens 1,7 miljoen Nederlandse kijkers stemden donderdag af op de voorbeschouwing Op weg naar het Songfestival op NPO 1. Dat waren vorig jaar 1,3 miljoen kijkers.</p><p>De eerste halve finale werd dinsdagavond bekeken door 1,5 miljoen Nederlandse kijkers. Donderdagavond streden achttien landen om een ticket voor de grote finale van zaterdag. Naast Nederland gingen ook Zwitserland, Denemarken, Zweden, Rusland, Noorwegen, Malta, Albanië, Noord-Macedonië en Azerbeidzjan door.</p>
