---
layout: post
title: "Netflix-concurrent Disney+ naar VS, Canada én Nederland"
date: Mon, 19 Aug 2019 16:04:59 +0200
category: tech
externe_link: "https://nos.nl/l/2298162"
feature_image: "https://nos.nl/data/image/2019/08/19/571221/1008x567.jpg"
---

<p>Disney+, de aangekondigde streamingdienst van de entertainmentgigant Disney, komt naar Nederland. Dat zegt het bedrijf. Vanaf 12 november gaat Disney de concurrentie met andere streamingdiensten aan in de Verenigde Staten, Canada en dus ook Nederland.</p>
<p>Het is opvallend dat ons land tussen deze twee grote markten staat. Een belangrijke reden daarvoor is dat Nederland een goede digitale infrastructuur heeft, of "tech savvy" is, zoals een woordvoerder van Disney zegt. Een week na de komst in Nederland zal de dienst ook in Australië en Nieuw-Zeeland beschikbaar zijn.</p>
<h2>Streamen</h2>
<p>Disney+ gaat 7 euro per maand kosten, dat is een euro goedkoper dan marktleider Netflix. Voor die prijs is alles in hoge kwaliteit beschikbaar, zowel in HD als 4K. Bij Netflix kost dat respectievelijk 11 en 14 euro per maand.</p>
<p>Bij de dienst zullen Disney-films en -series exclusief te zien zijn voor klanten. Zoals de live-action versie van Lady en de Vagebond en de Star Wars-spinoff The Mandalorian.</p>
<p>Onder het massamediabedrijf The Walt Disney Company vallen ook andere grote mediaconcerns als Pixar, Marvel, Star Wars, National Geographic en 21st Century Fox. Films en series die bij Disney horen, zoals Star Wars-films, zijn van Netflix gehaald.</p>
<p>Dit voorjaar kondigde Apple de concurrentie met streamingdiensten aan te gaan door Apple TV+ dit najaar te lanceren. Netflix begon daar in 2013 in Nederland mee. Ook HBO, Videoland en Amazon hebben abonnementen om series en films te streamen.</p>
