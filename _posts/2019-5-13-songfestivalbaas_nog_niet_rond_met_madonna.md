---
layout: post
title: "Songfestivalbaas: nog niet rond met Madonna"
date: Mon, 13 May 2019 21:28:07 +0200
category: entertainment
externe_link: "https://www.telegraaf.nl/entertainment/3581386/songfestivalbaas-nog-niet-rond-met-madonna"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4e41cd32-75b5-11e9-9abf-0255c322e81b.jpg"
---

<p class="intro">De komst van Madonna naar het Eurovisiesongfestival is nog uiterst onzeker. De onderhandelingen met de wereldster zijn nog niet rond, zo liet songfestivalbaas Jon Ola Sand maandag weten tijdens een persconferentie vlak voor de juryshow van de eerste halve finale. Dat heeft volgens hem vooral met de veiligheid te maken.</p> <p>„Het klopt dat de European Broadcasting Union en omroep KAN nooit de komst van Madonna hebben bevestigd. De reden is simpel: er is nog geen getekend contract. En als dat er niet komt, zal ze ook niet het optreden. Zo simpel is het”, legde Sand uit. Volgens hem zijn er nog onderhandelingen bezig, zelfs zo kort voor de finale. „We zitten in de laatste fase. Maar als er geen contract wordt getekend, komt er geen optreden.”</p><p>De reden voor de vertraging lijkt de veiligheid rondom het enorme evenement te zijn, maar Sand ging daar niet op in. „De situatie waarin we nu zitten is een beetje vreemd. We hebben een artiest die wel wil optreden tijdens het songfestival en we willen haar ook graag verwelkomen maar voordat het zover is moeten er meer veiligheidsmaatregelen worden getroffen en die zijn er nog niet.”</p><p>Statement</p><p>De EBU hekelde ook het feit dat het nieuws over het mogelijke optreden van Madonna al maanden op straat ligt. „Helaas zijn hier allerlei geruchten over naar buiten gekomen en hebben mensen namens de EBU uitspraken gedaan maar zij hadden de bevoegdheid helemaal niet”, aldus Sand.</p><p>Madonna werd vorige week wel genoemd in het mediahandboek dat onder journalisten werd verspreid. In een nieuwe versie die afgelopen weekeinde online kwam stond ze echter niet meer vermeld. Daardoor rees de vraag al of ze überhaupt nog wel komt. Vorige maand meldde omroep KAN ook al dat de onderhandelingen in de laatste fase zaten, maar een officieel statement bleef uit.</p>
