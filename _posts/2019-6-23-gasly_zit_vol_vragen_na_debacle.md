---
layout: post
title: "Gasly zit vol vragen na debacle"
date: Sun, 23 Jun 2019 19:27:56 +0200
categories: 
- sport 
- autosport 
externe_link: "https://www.telegraaf.nl/sport/2086591906/gasly-zit-vol-vragen-na-debacle"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6afdab12-95f4-11e9-8d11-0217670beecd.jpg"
---

<p class="intro">Het Franse publiek bleef dit race-weekeinde veelvuldig weg. De toeschouwers die er waren, werden niet bepaald verwend door hun lokale helden.</p> <p>Hoewel het team van Renault met zowel Daniel Ricciardo (zesde) als Nico Hülkenberg (negende) in de punten finishte, vielen de Franse coureurs zwaar tegen. Romain Grosjean was de enige uitvaller. Max Verstappens teamgenoot Pierre Gasly eindigde na een al moeizame kwalificatie een dag later als tiende. Aanvankelijk viel hij zelfs buiten de punten, maar Daniel Ricciardo kreeg een tijdstraf en werd teruggezet naar de elfde plek.</p><p>Maar ook die plek voelt als een bittere pil voor de Fransman, die het na zijn promotie naar Red Bull Racing zeer lastig heeft. Het team heeft in het verleden niet geschroomd om in te grijpen, al lijkt Gasly het geluk te hebben dat er binnen de Red Bull-coureurs geen beter alternatief te vinden lijkt.</p><p>„Het was een lange, moeilijke dag en ik ben teleurgesteld. Zeker omdat het me nu in Frankrijk overkomt”, aldus Gasly. „Net als tijdens de kwalificatie had ik moeite om grip te vinden. Ik heb er nu geen antwoord op hoe dat komt. Ik heb de auto nog nooit zo gevoeld. We zullen er snel aan moeten werken om alles voor elkaar te krijgen voor de volgende race in Oostenrijk.”</p>
