---
layout: post
title: "Roda JC voorlopig gered"
date: Tue, 04 Jun 2019 12:42:27 +0200
category: sport
externe_link: "https://nos.nl/l/2287569"
feature_image: "https://nos.nl/data/image/2019/06/04/554573/1008x567.jpg"
---

<p>Roda JC is er in geslaagd een dreigend faillissement af te wenden. Een groep lokale investeerders is bereid het begrotingstekort van 900.000 euro voor volgend seizoen af te dekken.</p>
<p>"Het faillissement is helemaal afgeblazen", zegt een opgeluchte algemeen en technisch directeur Harm van Veldhoven.</p>
<h2>Financiële problemen</h2>
<p>De club had van eigenaar Frits Schrouff extra tijd gekregen een oplossing te vinden voor de financiële problemen. De Limburger pompte de afgelopen jaren miljoenen in Roda JC, maar was niet langer bereid geld in de club te steken. Het voortbestaan hing een paar weken aan een zijden draadje.</p>
<p>Roda JC moet voor 15 juni een sluitende begroting bij de KNVB indienen en met de medewerking van een groep lokale investeerders lukt dat nu. Ook de supporters leveren een bijdrage. Een reddingsactie uit die hoek heeft inmiddels ruim 160.000 euro opgeleverd.</p>
<h2>Hallelujah</h2>
<p>"Maar het is niet zo dat we nu halleluja kunnen roepen. Roda JC blijft een club die zich van de grond moet opwerken. De ergste nood is nu in elk geval verdwenen", aldus Van Veldhoven, die zich nu kan richten op de selectie voor volgend seizoen.</p>
<p>Achter de schermen praat eigenaar Schrouff nog steeds met geïnteresseerde partijen over een overname. Het reddingsplan van de lokale financiers treedt pas in werking als er geen overeenstemming over een overname wordt bereikt. "Daar valt op dit moment nog weinig over te zeggen. Die gesprekken lopen nog", weet Van Veldhoven.</p>
