---
layout: post
title: "Duncans verrassende antwoord op vraag van Gordon"
date: Sun, 14 Jul 2019 11:42:30 +0200
category: entertainment
externe_link: "https://www.telegraaf.nl/entertainment/158585651/duncans-verrassende-antwoord-op-vraag-van-gordon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7c288f48-a6e7-11e9-b75f-0255c322e81b.jpg"
---

<p class="intro">Duncan Laurence is niet van plan om zijn titel op het Eurovisiesongfestival te verdedigen. Dat heeft de zanger tijdens een vraag- en antwoordsessie gezegd op Instagram.</p> <p>Op de vraag of Duncan ooit nog eens namens Nederland naar het songfestival zou gaan, antwoordde Duncan: „Nee dat zou een beetje raar zijn. Ik heb het al gedaan.” De zanger zit momenteel in Los Angeles om nieuwe muziek te schrijven. Winnaars die nogmaals naar het songfestival gaan komen zelden voor. De Duitse zangeres Lena kwam in 2011 terug, nadat ze een jaar eerder zegevierde in Oslo. Bij haar terugkeer werd ze tiende. Alexander Rybak kwam in 2018 terug voor Noorwegen, nadat hij in 2009 won met het nummer Fairytale.</p><p>Duncan kreeg op Instagram ook een aantal vragen van bekenden. Zo vroeg Gordon zich af wanneer hij samen met de zanger een liedje mag schrijven. Duncan gaf daar niet direct antwoord op en ontweek de vraag een beetje. „Voor jouw nieuwe album? Wanneer komt ’ie uit?”, zo reageerde hij.</p><p>Ook kreeg Duncan een vraag van de Israëlische tv-host Assi Azar, één van de presentatoren van het afgelopen songfestival. „Hoeveel mis je de Israëlische Eurovisie-hosts?”, vroeg hij gekscherend. „Heel veel natuurlijk”, aldus Duncan.</p>
