---
layout: post
title: "Koninklijke jacht bij Balmoral gaat niet door"
date: Tue, 13 Aug 2019 22:18:13 +0200
categories: 
- entertainment 
- royalty 
externe_link: "https://www.telegraaf.nl/entertainment/1033191357/koninklijke-jacht-bij-balmoral-gaat-niet-door"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8c640450-be07-11e9-9490-0218eaf05005.jpg"
---

<p class="intro">Koningin Elizabeth is gedwongen om het sneeuwhoen-jachtseizoen op kasteel Balmoral in Schotland te annuleren. De dieren hebben namelijk zwaar te lijden gehad onder slecht weer, teken en insecten, zo schrijft de Daily Express. Om hun gedecimeerde aantal de kans te bieden te herstellen, wordt op het landgoed niet gejaagd.</p> <p>Verschillende leden van het Britse koninklijk huis zullen daar volgens de krant flink van balen. Prins Philip schiet niet meer vanwege hartproblemen, maar prins Charles, zijn broers en zussen en zijn kinderen doen dat nog wel. Ook prins George, het zoontje van William en Catherine, is al eens wezen kijken bij de jacht.</p><p>Meghan, de hertogin van Sussex, zal waarschijnlijk minder bedroefd zijn over het nieuws. De vrouw van prins Harry schijnt geen fan te zijn van de jacht. In de kerstperiode ging zelfs het gerucht dat Meghan haar man had verboden om aan de traditionele jacht op Tweede Kerstdag deel te nemen. Dat bleek niet te kloppen: Harry was gewoon aanwezig.</p><p>Vorig jaar werd de jacht op Balmarol al ingeperkt vanwege vergelijkbare problemen met het aantal vogels.</p>
