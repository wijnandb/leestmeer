---
layout: post
title: "Nederlandse mede-organisator Vestiville vast"
date: Sun, 30 Jun 2019 16:52:31 +0200
categories: 
- entertainment 
- gossip 
externe_link: "https://www.telegraaf.nl/nieuws/1845136363/nederlandse-mede-organisator-vestiville-vast"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84f8bb90-9b5a-11e9-9adb-02d1dbdc35d1.png"
---

<p class="intro">Ravuth Ty - een van de organisatoren van het het afgelaste festival Vestiville in het Belgische Lommel - is zondag officieel aangehouden. Zijn zakenpartner en zus Aymira Ty en Britse compagnon Nik Chawda worden later op de dag mogelijk officieel aangehouden. Justitie onderzoekt of de organisatie van het festival zich schuldig heeft gemaakt aan onder meer fraude en oplichting.</p> <p>De burgemeester van Lommel, Bob Nijs, lastte het rapfestival Vestiville vrijdag af vlak voordat het zou beginnen. Hij nam dat besluit omdat de veiligheid van artiesten en bezoekers niet kon worden gegarandeerd. De drie organisatoren van het evenement werden vrijdagavond opgepakt.</p><p>Rad voor ogen</p><p>Ravuth Ty moest zondag voor de onderzoeksrechter verschijnen. Die besloot de man officieel aan te houden. Daardoor kan justitie hem langer dan 48 uur in de cel houden. De Nederlander van Cambodjaanse afkomst, had volgens zijn advocate Joke Feyntons geen slechte bedoelingen. „Hij wou enkel een festival organiseren”, zo stelt zij in Het Nieuwsblad. Justitie ziet dat totaal anders, en beticht hem en zijn compagnons van schriftvervalsing, misbruik van vertrouwen en oplichting. Zo zou leveranciers van het festival met valse betalingsbewijzen een rad voor de ogen zijn gedraaid. Mogelijk loopt de fraude in de honderdduizenden euro’s. De onderzoeksrechter in Hasselt besliste daarom om de man na verhoor aan te houden.</p><p>De onderzoeksrechter beslist later vandaag ook of de twee zakenpartners van Ty aangehouden worden. Het gaat om Aymira Ty, de zus van Ravuth, en zijn Britse zakenpartner Nik Chawda.</p>
