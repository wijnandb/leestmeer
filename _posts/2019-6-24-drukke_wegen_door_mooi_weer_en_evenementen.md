---
layout: post
title: "Drukke wegen door mooi weer en evenementen"
date: Mon, 24 Jun 2019 12:59:54 +0200
category: binnenland
externe_link: "https://www.telegraaf.nl/nieuws/1754723385/drukke-wegen-door-mooi-weer-en-evenementen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/48f589f6-966f-11e9-978b-0218eaf05005.jpg"
---

<p class="intro">De ANWB verwacht dat het komend weekend extra druk zal zijn op veel wegen vanwege het mooie weer en door bezoekers aan diverse evenementen in het hele land. Vanwege het verwachte mooie weer voorziet de bond ook drukte op de wegen naar de badplaatsen.</p> <p>Op de Brouwersdam vindt van donderdag tot en met zaterdag Concert at Sea plaats. Op vrijdag gaat de N57 Rotterdam - Middelburg dicht vanaf 19.00 uur tot zaterdag 04.00 uur. Op zaterdag wordt de weg opnieuw afgesloten vanaf 12.00 uur tot zondag 04.00 uur. Verkeer wordt omgeleid via Goeree-Overflakkee.</p><p>De TT-races in Assen trekken dit weekend honderdduizend bezoekers. Files worden verwacht op zondag 30 juni op de A28 en de N33. Ook zondagmiddag na afloop van de races wordt drukte verwacht.</p><p>Ook twee dancefestivals kunnen tot files leiden. In Biddinghuizen is van vrijdag tot en met zondag het muziekfestival Defqon.1. Op recreatieterrein Spaarnwoude is zaterdag en zondag het technofestival Awakenings.</p><p>Vanwege Veteranendag op zaterdag en Parkpop op zondag is het komende weekeinde waarschijnlijk druk op de wegen in en om Den Haag.</p><p>De ANWB adviseert in alle gevallen bezoekers om op tijd te vertrekken, de verkeersinformatie in de gaten te houden en rekening te houden met de hitte onderweg.</p>
