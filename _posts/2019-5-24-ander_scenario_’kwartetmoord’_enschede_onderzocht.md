---
layout: post
title: "Ander scenario ’kwartetmoord’ Enschede onderzocht"
date: Fri, 24 May 2019 08:34:27 +0200
categories: 
- entertainment 
- opinie 
externe_link: "https://www.telegraaf.nl/nieuws/3640599/ander-scenario-kwartetmoord-enschede-onderzocht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/79a1b714-7e14-11e9-ba0b-02d1dbdc35d1.jpg"
---

<p class="intro">Recherche en Openbaar Ministerie onderzoeken een mogelijk alternatief scenario in de zaak rond de viervoudige moord in een growshop in Enschede. Dat heeft het Openbaar Ministerie vrijdag gezegd tijdens een tussentijdse zitting tegen drie mannen die worden verdacht van de moorden. Aanleiding voor het onderzoek is een publicatie van misdaadjournalist Hendrik Jan Korterink.</p> <p>LIVE – Verslaggever Mark Mensink is bij de rechtszaak aanwezig. Zijn tweets lees je onderaan dit artikel.</p><p>De vier slachtoffers werden op 13 november gevonden in een pand in Enschede, waarin de growshop van een van hen was gevestigd. Het viertal is vermoedelijk van dichtbij doodgeschoten. In de loop van het onderzoek arresteerde de politie de van oorsprong uit Servië afkomstige Camil A. (58) en zijn zoons Dejan (32) en Denis (31). Het drietal beroept zich op zwijgrecht.</p><p>Korterink schrijft dat de moorden een wraakoefening moet zijn geweest van een Mexicaanse vrouw en haar handlangers, wier vierjarige dochtertje en tweelingbroer in maart vorig jaar bij een drugsroof zouden zijn vermoord in Hengelo. De lichamen van deze slachtoffers zouden zijn verdwenen. De journalist baseert zich op vier bronnen. Eerder deze week heeft hij zijn bevindingen voorgelegd aan het OM. Dat verwacht dat het onderzoek ernaar geruime tijd in beslag zal nemen.</p><p>De officier van justitie tekende wel aan dat „justitie het stuk niet groter maakt dan het nu is.” Tot dusver is volgens het OM niets gebleken van betrokkenheid van anderen dan de verdachten. Over vader en zoons A. heeft het OM eerder gezegd dat het „een waslijst” aan bewijzen tegen hen heeft.</p><p>De advocaten van de verdachten hebben grote belangstelling voor Korterinks bevindingen. Een van hen wees erop dat in het moordonderzoek DNA van een vrouw op een kogelhuls is gevonden. „Korterink is de eerste die een vrouw in beeld brengt.” Het OM zal onderzoeken of het DNA van de vrouw afkomstig kan zijn. De Mexicaanse zou momenteel in Venezuela vastzitten.</p><p>De verdachten van de moorden zijn een vader en twee zoons uit Hengelo en Nijverdal. In eerdere zittingen zwegen ze; twee van hen ontkenden via hun advocaten elke betrokkenheid bij de moorden. Volgens het OM is er een waslijst aan bewijzen zoals camerabeelden, bloedsporen, schoensporen en getuigen die de mannen hebben gezien.</p><p>Al binnen een paar dagen na de ’kwartetmoord’ werden een vader en zijn twee zoons als verdachten opgepakt: Camil A. uit Hengelo en zijn zoons Dejan uit Hengelo en Denis uit Nijverdal.</p><p>Het drietal is van Servische komaf en was geen onbekende voor justitie. Op camerabeelden van die middag is een auto te zien die op naam van een van hen staat, en rond kwart voor drie door de straat van de growshop rijdt.</p><p>De moorden zijn omstreeks half drie gepleegd. In de auto zijn later bloedsporen gevonden. Ook hebben buurtbewoners het drietal zien lopen. De vader had een gleufhoed op die later in zijn woning is teruggevonden. Ook in de growshop heeft het drietal sporen nagelaten. Zo zijn er in de growshop hulzen gevonden van een kaliber dat ook is gebruikt in een afpersingszaak waarin de drie ook verdachten zijn. Tot nu toe hebben de drie hun kaken op elkaar gehouden.</p><p>Het OM vervolgt naast de drie vermoedelijke moordenaars twee mannen (eveneens een vader en een zoon) en een vrouw op verdenking van het leveren van een wapen dat bij de moorden gebruikt zou zijn.</p><p>De volgende tussentijdse zitting in de zaken tegen alle zes verdachten is op 15 augustus.</p>
