---
layout: post
title: "’Ontmoeting Trump met Poetin vrijdag in Osaka’"
date: Wed, 26 Jun 2019 12:44:13 +0200
category: buitenland
externe_link: "https://www.telegraaf.nl/nieuws/832275081/ontmoeting-trump-met-poetin-vrijdag-in-osaka"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b8d0f3b2-9829-11e9-a01c-02d2fb1aa1d7.jpg"
---

<p class="intro">Er wordt hard gewerkt aan een topontmoeting vrijdag tussen Donald Trump en Vladimir Poetin in de marge van de economische topconferentie van de G20 in Japan. Een medewerker van het Kremlin zei dat de twee elkaar ongeveer een uur lang spreken over onder meer kwesties zoals Syrië, Iran en Venezuela. De top is vrijdag en zaterdag in Osaka.</p> <p>Eerder liet het Kremlin weten dat er geen officiële gezamenlijke verklaring na het gesprek tussen de Russische en Amerikaans president komt. Trump zei afgelopen week al dat hij van plan was met Poetin te spreken in Osaka. Poetin had volgens persbureau Interfax laten weten dat hij met Trump wil praten over de betrekkingen tussen de twee landen, stabiliteit in de wereld en regionale conflicten.</p><p>Volgens de Russische krant Kommersant is dit niet noodzakelijkerwijs goed nieuws, omdat de betrekkingen tussen Rusland en de VS telkens verslechterden na een topontmoeting tussen beide leiders. Poetin en Trump spraken elkaar in 2017 bij twee economische topconferenties, de Aziatische APEC-top en bij de G20 van dat jaar. Afgelopen jaar spraken ze ook met elkaar op de G20 in Helsinki, waar ze ook een lang gesprek onder vier ogen hadden.</p><p>De G20 is een internationaal financieel overlegorgaan dat 20 jaar jaar geleden in het leven is geroepen. Er zijn negentien landen lid van, plus de EU. De G20 vertegenwoordigt ongeveer 80 procent van de wereldhandel. Nederland is geen lid, maar wordt steeds vaker uitgenodigd om als gast aan te schuiven, zoals ook dit jaar. Koningin Máxima en premier Rutte zijn dan ook in Osaka.</p>
