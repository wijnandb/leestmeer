---
layout: post
title: "Nijmeegse universiteit richt ’huilkamer’ in voor gestresste studenten"
date: Wed, 19 Jun 2019 16:58:20 +0200
categories: 
- entertainment 
- opinie 
externe_link: "https://www.telegraaf.nl/nieuws/401058852/nijmeegse-universiteit-richt-huilkamer-in-voor-gestresste-studenten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fb0f729e-92a2-11e9-9834-0217670beecd.png"
---

<p class="intro">Bij een studie komt over het algemeen veel stress kijken. Nachtenlang blokken om de volgende deadline te halen en andere kopzorgen door het geldtekort. Een burn-out ligt bij jongvolwassenen daarom al snel op de loer. De Radboud Universiteit uit Nijmegen wil studenten die wat minder in hun vel zitten, vanaf woensdag wat hulp extra bieden. Door uit te huilen in de speciaal ingerichte huilkamer kunnen opgekropte emoties de vrije loop worden gelaten.</p> <p>In de kamer op de tweede etage zullen voldoende tissues liggen. Ook hangt er een spiegel zodat de uitgehuilde studenten hun mascara weer bij kunnen werken, zo laat de universiteit aan De Gelderlander weten. „Je moet het vooral zien als een luchtige actie in deze tentamentijd. Op verzoek van studenten is deze kamer er gekomen”, zegt een woordvoerster van de Radboud Universiteit tegen de regionale krant.</p><p>Gele post-itbriefjes</p><p>„Bedoeling is dat studenten er met elkaar in gesprek gaan over de tentamentijd en elkaar opvrolijken. We geven er wel duidelijk aan dat als zij écht grote problemen hebben, ze naar de studentenpsycholoog kunnen stappen”, vervolgt de woordvoerster. Emoties kunnen tevens van zich af geschreven worden op de gele post-itbriefjes die klaarliggen.</p><p>De huilkamer is alleen deze tentamenweek tot en met vrijdag geopend tussen 10.00 en 17.00 uur. „Is het een succes, zetten we het een andere tentamenperiode wellicht weer op.”</p>
