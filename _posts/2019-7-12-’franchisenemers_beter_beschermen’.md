---
layout: post
title: "’Franchisenemers beter beschermen’"
date: Fri, 12 Jul 2019 07:40:54 +0200
categories: 
- financieel 
- ondernemen 
externe_link: "https://www.telegraaf.nl/financieel/1049280465/franchisenemers-beter-beschermen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d63d6ea-a467-11e9-b258-02d2fb1aa1d7.JPG"
---

<p class="intro">Franchisenemers moeten beter worden beschermd door de wet, dat zegt staatssecretaris van Economische Zaken Mona Keijzer tegen de Volkskrant. Keijzer stuurt vrijdag daarom een wet naar de Raad van State om de middenstanders meer te helpen.</p> <p>Als franchisenemers nu een conflict hebben met het moederbedrijf, dan delven ze vaak het onderspit. De belangrijkste punten in de wet zijn dat een franchisenemer alle financiële informatie van het bedrijf krijgt voordat een contract wordt aangegaan en dat een ondernemer sneller een vergelijkbare winkel mag openen na het aflopen van het contract.</p><p>„Voor franchisegevers die op een heel nette manier met hun franchisenemers omgaan verandert in de praktijk weinig door deze wet”, zegt Keijzer in de krant.</p><p>Grote zorgen</p><p>Franchisegevers maken zich grote zorgen. De wet geeft franchisenemers grote invloed op het reilen en zeilen van het moederbedrijf en ondermijnt onze winkelketens, zeggen zij. Buitenlandse partijen zijn nog feller: deze wet kan de Nederlandse economie schaden en maakt het land minder aantrekkelijk voor buitenlandse investeerders, zegt de Amerikaanse Kamer van Koophandel.</p>
