---
layout: post
title: "Investeerder EQT naar beurs Stockholm"
date: Mon, 02 Sep 2019 08:25:37 +0200
category: financieel
externe_link: "https://www.telegraaf.nl/financieel/103794049/investeerder-eqt-naar-beurs-stockholm"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e148070-cd4c-11e9-b1d8-02c309bc01c1.jpg"
---

<p class="intro">De Zweedse investeringsmaatschappij EQT wil naar de Nasdaq-beurs in Stockholm. Het is de bedoeling dat minstens 500 miljoen euro wordt opgehaald met de uitgifte van aandelen.</p> <p>Er gingen al langer geruchten dat EQT naar een beursgang keek. EQT is de grootste investeringsmaatschappij uit Scandinavië en werd in 1994 opgericht, met ongeveer 40 miljard euro aan bezittingen onder beheer. De maatschappij heeft wereldwijd bezittingen, onder meer op het gebied van vastgoed, diensten, industrie en zorg.</p><p>Door extra geld op te halen wil de onderneming haar financiële flexibiliteit vergroten en meer investeringen kunnen doen. Ook moet de bekendheid bij beleggers en zakenpartners worden vergroot door de beursnotering.</p><p>Een beursnotering van een grote Europese investeringsmaatschappij is vrij zeldzaam. Grote Europese branchegenoten met een notering zijn bijvoorbeeld het Britse 3i group, het Franse Eurazeo en het Zwitserse Partners Group.</p>
