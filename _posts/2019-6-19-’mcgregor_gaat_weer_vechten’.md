---
layout: post
title: "’McGregor gaat weer vechten’"
date: Wed, 19 Jun 2019 13:38:18 +0200
category: sport
externe_link: "https://www.telegraaf.nl/sport/507735453/mc-gregor-gaat-weer-vechten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8738cefc-9288-11e9-9834-0217670beecd.jpg"
---

<p class="intro">MMA-vechter Conor McGregor is volgens zijn coach van plan nog dit jaar zijn rentree te maken in de octagon, meldt The Daily Mail.</p> <p>De 30-jarige Ierse kooivechter heeft sinds zijn nederlaag in oktober vorig jaar tegen Khabib Noermagomedov niet meer gevochten. De Russische titelverdediger won het gevecht, dat na afloop ontaardde in een massale vechtpartij in de zaal tussen beide kampen. Noermagomedov werd voor negen maanden geschorst, McGregor voor zes.</p><p>Ook had McGregor inmiddels een punt gezet achter zijn roerige sportcarrière. Die bekendmaking volgde snel na het bericht dat er een aanklacht van seksueel misbruik tegen de Ierse vechter loopt in Ierland.</p><p>Volgens zijn coach John Kavanagh heeft McGregor zijn liefde voor de sport weer hervonden en hij verwacht dat McGregor nog voor het einde van het jaar zijn rentree maakt.</p>
