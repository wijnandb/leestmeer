---
layout: post
title: "Politie zoekt naar wapen in zaak dood jogger"
date: Wed, 03 Jul 2019 11:51:37 +0200
category: binnenland
externe_link: "https://www.telegraaf.nl/nieuws/497766885/politie-zoekt-naar-wapen-in-zaak-dood-jogger"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2b114366-9d78-11e9-bd35-0218eaf05005.jpg"
---

<p class="intro">In de zaak waarin een jogger in Groningen met een mes om het leven werd gebracht, gaat de politie woensdag op zoek naar het wapen. Het Landelijk Team Onderwater Zoekingen (LTOZ) gaat met een bootje het Reitdiep op, een kanaal dat parallel loopt aan het Jaagpad, waar de 27-jarige Groninger werd doodgestoken. Met een zogeheten magneetdreg gaat de politie proberen het wapen boven water te halen.</p> <p>De politie laat woensdag ook weten op zoek te zijn naar specifieke getuigen die vlakbij waren toen de steekpartij plaatsvond.</p><p>De steekpartij vond plaats,aan het begin van de avond op 14 mei. Op 10 juni werd bekend dat de politie een 26-jarige man heeft aangehouden. Hij zit nog vast. De steekpartij wekte grote beroering in Groningen. De Hanzehogeschool adviseerde medewerkers en studenten om op elkaar te letten en zo veel mogelijk samen te fietsen of te lopen in de omgeving.</p>
