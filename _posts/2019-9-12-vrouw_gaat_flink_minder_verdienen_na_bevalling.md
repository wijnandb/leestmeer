---
layout: post
title: "Vrouw gaat flink minder verdienen na bevalling"
date: Thu, 12 Sep 2019 12:02:22 +0200
categories: 
- entertainment 
- opinie 
externe_link: "https://www.telegraaf.nl/financieel/1430692152/vrouw-gaat-flink-minder-verdienen-na-bevalling"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6b73579c-d544-11e9-8388-02d2fb1aa1d7.jpg"
aantal: 169
unieke: 114
bron: "De Telegraaf"
---

<p class="intro">- Het gemiddelde inkomen van vrouwen daalt sterk in de eerste twee jaar na de geboorte van het eerste kind. Op het inkomen van mannen heeft de komst van een baby een zeer beperkt effect. Het verschil wordt niet kleiner in de eerste acht jaar na de geboorte. Dat concludeert het Centraal Planbureau (CPB) in de publicatie ’Arbeidsparticipatie, gewerkte uren en economische zelfstandigheid van vrouwen’.</p> <p>De mogelijkheden om met afzonderlijke beleidsmaatregelen vrouwen meer te laten werken zijn beperkt, aldus het CPB.</p><p>Het bestaande belastingstelsel belast individuele inkomens; dit stimuleert vrouwen om meer te werken dan bij een belastingstelsel dat het huishoudinkomen belast. Een hogere kinderopvangtoeslag zet moeders in ieder geval op korte termijn ook aan om meer te werken.</p><p>Kinderopvang</p><p>De kosten van kinderopvang worden in Nederland al voor een belangrijk deel gesubsidieerd via de kinderopvangtoeslag, zeker voor huishoudens met een relatief laag inkomen. Het betaald ouderschapsverlof is in Nederland relatief kort. Langer betaald ouderschapsverlof heeft vooral effect op de arbeid- en zorgverdeling tussen vaders en moeders vlak na de geboorte.</p>
