---
layout: post
title: "Overmars: ’Bergwijn interessante speler’"
date: Wed, 15 May 2019 06:50:00 +0200
categories: 
- entertainment 
- opinie 
externe_link: "https://www.telegraaf.nl/sport/3588676/overmars-bergwijn-interessante-speler"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b65174f2-76cf-11e9-ad86-0218eaf05005.jpg"
---

<p class="intro">Marc Overmars bevestigt de belangstelling van Ajax in PSV-sterspeler Steven Bergwijn. „Hij is een interessante speler. Als we hem willen aantrekken, meld ik me bij PSV, zoals het hoort.”</p> <p>Dat de Amsterdammers mogelijk in Eindhoven willen shoppen, houdt verband met de transfer van Frenkie de Jong en het mogelijke vertrek van Matthijs de Ligt, Donny van de Beek en Hakim Ziyech. „Bij ons staat het aantrekken van Nederlandse spelers op één”, aldus de directeur voetbalzaken van Ajax, die wil voorkomen dat de fans geen binding hebben met de spelersgroep.</p><p>„We kunnen geen hele selectie met Zuid-Amerikanen formeren. Het is niet zo moeilijk. Je kijkt welke poppetjes er in het Nederlands elftal zitten en wat er mogelijk is. Het is heel belangrijk om een Nederlands gezicht te houden”, zegt Overmars.</p><p>„We willen - als het kan - continu in de Champions League spelen. Daarom kijken we goed om ons heen. De rvc heeft een berekening gemaakt, een keurig financieel plaatje voorgelegd, waarmee ik wel uit de voeten kan. Maar we verwachten vanuit onze eigen jeugd ook veel van Jurgen Ekkelenkamp en Ryan Gravenberch. En Onder 17 hebben we een heel goede lichting.” Bergwijn staat niet afwijzend tegenover een transfer naar Ajax.</p>
