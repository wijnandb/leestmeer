---
layout: post
title: "City dient klacht in tegen UEFA"
date: Thu, 06 Jun 2019 18:30:34 +0200
category: sport
externe_link: "https://www.telegraaf.nl/sport/1290044041/city-dient-klacht-in-tegen-uefa"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/68f34978-8878-11e9-9558-0255c322e81b.jpg"
---

<p class="intro">Manchester City heeft bij het internationale sporttribunaal CAS een klacht ingediend tegen de UEFA.</p> <p>De Engelse topclub is het er niet mee eens dat de Europese voetbalbond een onderzoek is gestart naar het financiële beleid van de club. Eerder deed Paris Saint-Germain al beklag bij het CAS.</p><p>Leterme</p><p>De financiële controlecommissie doet sinds maart, onder leiding van de voormalige Belgische premier Yves Leterme, onderzoek naar Manchester City. Dat gebeurde na publicaties van Football Leaks. Het klokkenluidersplatform meldde in november onder meer dat Gianni Infantino PSG en Manchester City hielp met het omzeilen van de regels op het gebied van Financial Fair Play.</p><p>Sponsorcontracten</p><p>De huidige voorzitter van de FIFA zou in 2014 als secretaris-generaal van de Europese voetbalbond een fiat hebben gegeven aan de twee Europese topclubs om honderden miljoenen euro’s te ontvangen via zwaar overgewaardeerde sponsorcontracten met bevriende partijen. De extra inkomsten uit de bevriende sponsoring zouden niet openbaar worden gemaakt. Manchester City zou ook gerommeld hebben met sponsorcontracten.</p>
