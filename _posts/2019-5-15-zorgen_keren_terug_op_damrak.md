---
layout: post
title: "Zorgen keren terug op Damrak"
date: Wed, 15 May 2019 10:59:00 +0200
categories: 
- financieel 
- koersen 
externe_link: "https://www.telegraaf.nl/financieel/3588965/zorgen-keren-terug-op-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/71cd4916-76f0-11e9-a0e7-0217670beecd.png"
---

<p class="intro">Lichte winst sloeg woensdag bij opening van beurzen op het Damrak binnen een uur om in verlies. Banken zetten een negatieve toon, ABN werd er na kwartaalresultaten de gebeten hond met ING en ArcelorMittal.</p> <p>De AEX-index noteerde rond 11 uur 0,2% lager bij 547,6 punten.</p><p>De AMX-index stond toen 0,5% in het rood bij 764,1 punten.</p><p>De DAX koerste 0,3% lager, de CAC-40 ging 0,6% terug. De FTSE 100 in Londen daalde een fractie. Premier May zou haar Brexit-voorstel - al drie keer afgestemd - begin juni naar het Lagerhuis brengen.</p><p>De Japanse Nikkei-index won in de ochtend 0,6% in Azië. Autobouwer Nissan verloor er 7% na teleurstellende jaarverkopen.</p><p>De drie grote Amerikaanse aandelenbeurzen keerden dinsdagavond van flink verlies naar winst. Onderhandelaars van China en de VS boden alsnog zicht op een handelsdeal. Vrees voor een no-deal liep uit de markt.</p><p>De Dow Jones herstelde tot het hoogste niveau sinds 12 april. De eerste futures voor opening van de S&amp;P500 stond in het rood.</p><p>De Duitse economie bleek afgelopen kwartaal met 0,4% gegroeid, na stagnatie in de voorgaande drie maanden. De waardering van deze cijfers - een bank noemde het „een vonkje, geen vlam” - zou de omslag wellicht hebben veroorzaakt.</p><p>„Daarnaast is er toch twijfel dat de winst van dinsdag op de beurzen wel erg hard is opgelopen”, aldus handelaar Rein Schutte van Boer &amp; Olij-vermogensbeheer over de omslag. „Er is, bij heel lage volumes, nog te weinig overtuiging dat de groei zal doorzetten.”</p><p>De Franse bank Crédit Agricole liet winst over het eerste kwartaal zien. Het Italiaanse Unicredit heeft volgens Reuters aankoop van Commerzbank in de zin en schakelde adviserende banken in.</p><p>Brentolie werd 0,9% goedkoper op vrees van een afnemende vraag. De euro koerste vlak tegen de dollar bij $1,12140. Het effectieve rendement van Italiaanse staatsobligaties liep op: vicepremier Salvini zei het begrotingstekort van 3% te willen overschrijden.</p><p>ABN in kelder</p><p>ABN Amro (-2,2%) kwam over het eerste kwartaal met fors lagere winstcijfers. Die bleef achter bij verwachtingen door het slechte renteklimaat. ABN-topman Van Dijkhuizen spreekt van „goede vooruitgang”.</p><p>Zijn cfo Clifford Abrahams meldde open te staan voor overnames die zijn kernactiviteiten versterken.</p><p>Concurrent ING (-1,8%) heeft net als UniCredit enkele adviseurs ingeschakeld die de bank zouden moeten helpen bij een overeenkomst met het Duitse Commerzbank. Tegelijkertijd kreeg het een nieuwe boete na fraude bij Foot Locker.</p><p>Staalmaker ArcelorMittal (-2,8%), dat recent zijn productie fors terug schroefde, kreeg een verkoopadvies om de oren van Nord/LB, met een prijsdoel van €12, een vijfde onder de slotkoers van gisteren. Concurrent Saltzgitter verwacht meer groei, met meer winst dit jaar.</p><p>Supermarketketen Ahold Delhaize (+0,7%) voerde de lijst met winnaars aan. Het kreeg een koopadvies van Bernstein.</p><p>Midkapfonds AMG (+2,3%) werd door zakenbank Berenberg op de kooplijst gezet. Het koersdoel is €35. Het kan tegen veel lagere kosten lithium voor batterijauto’s produceren, maar koerst op het laagste niveau in twee jaar.</p><p>Ingenieursbureau Arcadis (-0,4%) gaat samenwerken met softwarespecialist PTV Group voor opdrachten in verkeer en transport, meldde het voorbeurs.</p><p>Diervoederbedrijf ForFarmers (+1%) grijpt in bij zijn organisatie en centraliseert de productie van biologisch voer bijeen in Lochem.</p><p>Snowworld zakte 1%. De uitbater van skihallen stelt ABN Amro aansprakelijk voor zijn verkochte renteswaps.</p><p>Relevant financieel nieuws iedere ochtend gratis in je mail? Schrijf je hier in voor onze nieuwsbrief! bit.ly/2Yv7duI</p>
