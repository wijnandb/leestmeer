---
layout: post
title: "Hier is uw vervloekte millennial"
date: Sun, 01 Sep 2019 15:19:00 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/hier-is-uw-vervloekte-millennial~b77cfabe/"
feature_image: "https://images4.persgroep.net/rcs/PdHm0fgLScU3_QPcMKdDTDu1pwo/diocontent/155215523/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

‘Ik hoop dat een energieke millennial mij gaat opvolgen. Dat ik – toch altijd een wat bezorgde post-babyboomer – word afgelost door iemand die de nieuwe wereld fris en enthousiast omarmt’, zo liet René Cuperus op deze plek weten. Welnu, hier is uw millennial, die in alle nederigheid mag proberen zijn grote schoenen aan te trekken. De hoofdredactie van de Volkskrant heeft me een vrije opdracht gegeven, maar het ligt gezien mijn vakgebied voor de hand om met enige regelmaat een inkijk te geven in de wereld van het grote geld en de economische elite. Een tamelijk overzichtelijke en vrolijke wereld, waarin het nog altijd gaat om winst, groei en mooie spulletjes. Maar ook een wereld die dikwijls over het hoofd wordt gezien en waarvan het belang wordt onderschat. Vanwege de door sociale media gevoede verslaving aan cultuurdebatjes en journalistenpolemiekjes, maar ook door een voor mij onbegrijpelijke economische desinteresse.
