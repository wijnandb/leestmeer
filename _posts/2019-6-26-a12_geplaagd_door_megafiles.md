---
layout: post
title: "A12 geplaagd door megafiles"
date: Wed, 26 Jun 2019 19:37:00 +0200
category: binnenland
externe_link: "https://www.telegraaf.nl/nieuws/1316063453/a12-geplaagd-door-megafiles"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ff2bd284-9845-11e9-a415-0218eaf05005.png"
---

<p class="intro">Een auto op de A12 tussen Arnhem en Zevenaar is in de brand gevlogen en veroorzaakt aan het begin van de avond een enorme file. De vertraging liep op tot wel meer dan twee uur. Rond 18.30 uur stond er nog voor ongeveer tachtig minuten aan file.</p> <p>De rechterrijstrook richting de Duitse grens werd direct na het ongeluk gesloten. Het is nog niet duidelijk wat de oorzaak van het ongeluk is.</p><p>Op dezelfde snelweg ging het ook bij Veenendaal flink mis. Daar botste een vrachtwagen tegen de vangrail, meldde Rijkswaterstaat.</p><p>Bodegraven</p><p>Op de snelweg A12 ter hoogte van Bodegraven ondervond het verkeer ook hinder aan een brand. De rook vanuit de berm belemmerde het zicht op de rijbanen en leverde gevaar op voor doorgaand verkeer. De weg werd in beide richtingen afgesloten. Rond 20.00 uur was de brand onder controle, een uur later konden rijbanen worden vrijgegeven en kwam het verkeer weer op gang.</p><p>De brand woedde in een rij hooibalen, met een forse rookontwikkeling tot gevolg. De brandweer slaagde erin te voorkomen dat de brand oversloeg naar de berm.</p><p>De situatie leidde tot kilometerslange files in de buurt van de brand.</p>
