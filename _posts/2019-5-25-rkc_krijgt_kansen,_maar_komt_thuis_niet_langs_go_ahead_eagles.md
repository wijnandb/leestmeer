---
layout: post
title: "RKC krijgt kansen, maar komt thuis niet langs Go Ahead Eagles"
date: Sat, 25 May 2019 20:33:51 +0200
category: sport
externe_link: "https://nos.nl/l/2286293"
feature_image: "https://nos.nl/data/image/2019/05/25/552488/1008x567.jpg"
---

<p>RKC Waalwijk is er niet in geslaagd het thuisduel met Go Ahead Eagles, met als inzet promotie naar de eredivisie, te winnen. In Waalwijk bleef het 0-0.</p>
<p>Na dertig gezapige minuten kreeg RKC ineens drie kansen op rij: Paul Quasten schoot van afstand op de lat en Jeroen Veldmate kon nog net een inzet van Darren Maatsen van de lijn halen. Even later schoot Maatsen alsnog binnen, maar toen stond hij buitenspel.</p>
<p>Ook na rust waren de beste kansen voor RKC. Zo schoot Kevin Vermeulen halverwege de tweede helft van dichtbij ruim over.</p>
<p>Nadat Quasten vervolgens op de lijn een schot van Veldmate had gekeerd, kreeg Vermeulen nog een enorme kans. Maar een voorzet op maat bleek niet aan hem besteed. Dinsdag staat om 18.30 uur de return op het programma.</p>
<p>De winnaar van het tweeluik speelt volgend seizoen in de eredivisie. De Waalwijkers degradeerden in 2014, Go Ahead in 2017.</p>
