---
layout: post
title: "’Tequila-dochter’ wordt miljardair"
date: Sat, 08 Jun 2019 17:36:00 +0200
categories: 
- financieel 
- koersen 
externe_link: "https://www.telegraaf.nl/financieel/1874691260/tequila-dochter-wordt-miljardair"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9c72e23e-89f6-11e9-adb5-0217670beecd.jpg"
---

<p class="intro">Het bedrijf achter tequilamerk Jose Cuervo is voor een groot deel in handen gekomen van de dochter van de huidige eigenaar. Die is daarmee in één klap bijna $2 miljard meer waard geworden.</p> <p>De 50-jarige Karen Virginia Beckmann krijgt 35% van de aandelen van het beursgenoteerde Becle in handen, weet Bloomberg te melden. Dat pakket is in totaal $1,9 miljard waard. Daarmee is de Mexicaanse een van de rijkste Latijns-Amerikaanse vrouwen.</p><p>De dochter van de huidige baas Juan Francisco Beckmann krijgt daarmee het grootste aandeel in het bedrijf. Haar vader en broer delen een belang van 50%. Gezamenlijk zijn de aandelen van de drie familieleden iets meer dan $5 miljard waard.</p><p>Het aandelenpakket betekent overigens niet dat dochter Beckmann het voor het zeggen krijgt in het bedrijf. Want volgens het bedrijf behoudt vader Juan Francisco het stemrecht over de overgedragen aandelen.</p><p>Becle is het familiebedrijf achter Jose Cuervo, het tequilamerk dat aan het einde van de 18e eeuw voor het eerst werd gemaakt.</p>
