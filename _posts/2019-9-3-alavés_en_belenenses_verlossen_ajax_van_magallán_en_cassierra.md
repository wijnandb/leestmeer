---
layout: post
title: "Alavés en Belenenses verlossen Ajax van Magallán en Cassierra"
date: Tue, 03 Sep 2019 06:21:27 +0200
category: sport
externe_link: "https://nos.nl/l/2300114"
feature_image: "https://nos.nl/data/image/2019/09/03/574580/1008x567.jpg"
---

<p>Kort voor de transferdeadline heeft Ajax verdediger Lisandro Magallán en spits Mateo Cassierra nog elders ondergebracht. Magallán werd verhuurd aan het Spaanse Deportivo Alavés, Cassierra werd verkocht aan het Portugese Belenenses.</p>
<p>Magallán verhuisde afgelopen winterstop van Boca Juniors naar Ajax, maar wist niet te overtuigen. Hij speelde slechts zes wedstrijden in het eerste.</p>
<p>Magallán heeft in Amsterdam een contract tot 2023. In de huurovereenkomst met Alavés, dat afgelopen seizoen als elfde eindigde in de Spaanse competitie, is een optie tot koop opgenomen.</p>
<p>Cassierra, voor wie Ajax een doorverkooppercentage van 40 bedong, had nog een contract tot 2020 in Amsterdam. Belenenses bezet met twee punten de voorlaatste plaats in de Primeira Liga, de Portugese eredivisie.</p>
<p>Cassierra kwam in de zomer van 2016 voor 5,5 miljoen euro van Deportivo Nacional uit zijn thuisland naar Nederland. Zijn landgenoot Davinson Sánchez, die werd gehaald van Cali, maakte bij Ajax furore en dwong een mooie transfer naar Tottenham Hotspur af, maar Cassierra kon nooit echt overtuigen.</p>
<p>In 34 wedstrijden voor Ajax maakte hij vijf doelpunten. Vorig zomer verhuurde Ajax Cassierra aan FC Groningen. Halverwege dat seizoen keerde hij terug naar Amsterdam, waarna het Argentijnse Racing Club hem op huurbasis overnam.</p>
<p>In december 2016 maakten we een reportage met de toen nieuwelingen Cassierra en Sánchez, de Colombiaanse tandem bij Ajax. Bekijk die in de video hieronder:</p>
