---
layout: post
title: "Kleindochters Juan Carlos brengen cadeautjes mee bij ziekenbezoek"
date: Wed, 28 Aug 2019 18:21:36 +0200
categories: 
- entertainment 
- royalty 
externe_link: "https://www.telegraaf.nl/entertainment/1595622924/kleindochters-juan-carlos-brengen-cadeautjes-mee-bij-ziekenbezoek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0ee0c78e-c9b0-11e9-a0a1-0255c322e81b.jpg"
---

<p class="intro">De kleindochters van koning Juan Carlos zijn bij hun opa op bezoek geweest, en ze namen daarbij cadeautjes en een kaart mee. Juan Carlos ligt op dit moment in het ziekenhuis na een hartoperatie. Dat meldt het Duitse tijdschrift Gala.</p> <p>Volgens het ziekenhuis verkeert de koning in goede gezondheid. Hij mocht maandag van de intensive care af, en heeft al een aantal keer door zijn kamer heen gelopen. Koning Felipe en koningin Letizia gingen dinsdag op bezoek, samen met hun dochters prinses Leonor en prinses Sofia. Felipe was blij te zien dat zijn vader er gezond en uitgerust uitzag. Leonor liet aan de verzamelde media weten dat ze opgelucht was dat het goed ging met haar opa, en dat hij erg graag naar huis wilde. Haar jongere zusje Sofia liet weten dat ze hun grootvader hadden verwend met een cadeautje, maar haar vader liet weten dat het cadeau werd geheimgehouden.</p><p>Kort voordat Felipe en zijn gezin bij het ziekenhuis aankwamen, legde prinses Cristina ook een bezoek af bij het ziekbed van haar vader. Ook koningin Sofia, prinses Elena en haar kinderen waren al langs geweest.</p>
