---
layout: post
title: "Van Baarle blij na hectische week: ’Dit doet ons goed’"
date: Sun, 16 Jun 2019 17:47:23 +0200
category: sport
externe_link: "https://www.telegraaf.nl/sport/267079812/van-baarle-blij-na-hectische-week-dit-doet-ons-goed"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84ccdaf2-905b-11e9-adb5-0217670beecd.jpg"
---

<p class="intro">Dylan van Baarle was zondagmiddag als vanzelfsprekend in zijn nopjes met zijn etappezege in de Dauphiné.</p> <p>„Het plan was om mee te zitten om zo als ’springplank’ voor Wout Poels te dienen”, zei de in Voorburg geboren wielrenner, die met twaalf renners uit het peloton was weggesprongen en Jack Haig op 15 kilometer voor de finish zag versnellen. Niemand kon de Australiër van Mitchelton-Scott in eerste instantie bijhouden.</p><p>Van Baarle bleef zijn eigen tempo rijden en kon even later aansluiten bij Haig. Die probeerde nog meerdere keren weg te rijden, maar een taaie Van Baarle bleef in het wiel van de Australiër fietsen om het in Champéry af te maken.</p><p>„Vroeger had ik hier in de Dauphiné veel moeite met de bergritten, maar ik heb hard getraind en heb dat nu kunnen laten zien”, vertelde Van Baarle, die erg blij was met de opsteker voor zijn team na de ernstige val van teamgenoot Chris Froome afgelopen week. „We hadden deze overwinningen echt nodig na een hectische week, dit doet ons goed.”</p><p>Kruijswijk</p><p>Steven Kruijswijk was niet in goede doen zondag. De coureur van Jumbo-Visma moest enkele keren lossen op de steile hellingen en stapte vlak voor de eindstreep van de fiets.</p>
