---
layout: post
title: "Moord op Humeyra (16) volledig gefilmd"
date: Fri, 06 Sep 2019 08:41:30 +0200
category: binnenland
externe_link: "https://www.telegraaf.nl/nieuws/1540339423/moord-op-humeyra-16-volledig-gefilmd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9b1fd316-d081-11e9-8baa-0255c322e81b.jpg"
---

<p class="intro">De moord op de 16-jarige scholiere Humeyra Ergincanlie is helemaal in beeld gebracht door bewakingscameraâ€™s. Dat bleek tijdens de derde voorbereidende zitting in de strafzaak in de rechtbank van Rotterdam.</p> <p>Humeyra werd op 18 december 2018 doodgeschoten door haar ex-vriend in het fietsenhok van het Design College in Rotterdam West. Er bestaat een kans dat die beelden tijdens de inhoudelijke behandeling half november worden getoond. Het Openbaar Ministerie en de advocaten van verdachten Bekir E. en Mohammed Al-M. zeggen daar geen behoefte aan te hebben. De familie van Humeyra heeft het zelfs liever niet, maar de rechtbank wilde de mogelijkheid toch openhouden.</p><p>Bekir E. is inmiddels onderzocht in het Pieter Baan Centrum. De bevindingen van de deskundigen zijn nog niet bekend. Die worden besproken tijdens de inhoudelijke behandeling. Bekir E. heeft meegewerkt aan het onderzoek en heeft de moord op zijn ex-vriendin bekend. Eerder verklaarde hij dat hij haar eigenlijk wilde ontvoeren. Hij had de sleutel van de woning waar hij Humeyra wilde vasthouden op zak.</p><p>Mohammed Al-M. heeft steeds ontkend dat hij wist wat Bekir E. van plan was. Bekir E. bevestigde dat. Zijn hechtenis is geschorst, maar hij wordt door het OM nog steeds verdacht van het medeplegen van de moord.</p><p>De strafzaak zal twee dagen in beslag nemen, op 14 en 15 november.</p>
