---
layout: post
title: "Moby dacht dat hij een flirt had met Natalie Portman, maar zij vond hem eng"
date: Fri, 31 May 2019 17:23:16 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/moby-zal-echt-gedacht-hebben-dat-hij-een-flirt-had-met-natalie-portman-geen-wonder-dat-ze-hem-een-engerd-vond~be578c00/"
feature_image: "https://images2.persgroep.net/rcs/oldkYfokqkjmcPbpWgb3L6_SecA/diocontent/149744150/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

De wereld is weer een fantoomrelatie rijker. Dit land was al gezegend met Ed Nijpels en Linda de Mol. Vorig jaar schepte de oud-politicus en ‘klimaatpaus’ in EenVandaag op dat hij 35 jaar geleden een relatie heeft gehad met ’s lands bekendste tv-presentatrice. Nijpels deed dat in een zomers interviewformatje, waarin hij met een journalist het leven doornam terwijl ze in een Eend met open dak over de snelweg scheurden. Zonnebrilletje op, wind door de haren: de sfeer was zo ouwejongenskrentenbrood dat Ed gewoon maar eens begon te vertellen over dat ‘goed bewaarde geheim’. Of nou ja, zijn routineuze gepoch deed vermoeden dat hij deze evergreen altijd ten gehore brengt na drie bourgogne, dus zijn vrienden zullen oogrollend voor de tv hebben gezeten. Maar voor De Mol kwam het wonderlijk genoeg wél als een verrassing. Een relatie? Ze waren één keer samen uit eten geweest. De presentatrice zei ‘verbijsterd’ te zijn.
