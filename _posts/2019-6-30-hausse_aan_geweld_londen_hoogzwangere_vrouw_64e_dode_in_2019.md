---
layout: post
title: "Hausse aan geweld Londen: hoogzwangere vrouw 64e dode in 2019"
date: Sun, 30 Jun 2019 12:30:00 +0200
category: buitenland
externe_link: "https://www.telegraaf.nl/nieuws/1776742284/hausse-aan-geweld-londen-hoogzwangere-vrouw-64e-dode-in-2019"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4931c030-9b22-11e9-8d4b-02d2fb1aa1d7.jpg"
---

<p class="intro">Een vrouw van 26 die acht maanden zwanger was, is zaterdag in het zuiden van Londen doodgestoken. Hulpverleners brachten haar baby op de plaats des onheils ter wereld. Het kind is volgens de politie ernstig gewond naar een ziekenhuis gebracht. Een 37-jarige man is gearresteerd als moordverdachte. Het is niet duidelijk wat de relatie tussen de twee is.</p> <p>Volgens Britse media heet het slachtoffer Kellymary Fauvrelle. Ze deelde in februari nog een echofoto van het kind op Facebook. „We kunnen niet wachten om je te zien”, schreef ze bij de echo.</p><p>Hausse aan geweldsdelicten</p><p>De Britse premier Theresa May verweert zich regelmatig tegen beschuldigingen dat bezuinigingen op het politiebudget en op de sociale voorzieningen hebben bijgedragen aan de hausse geweldsdelicten met messen. Volgens de officiële statistieken waren er in 2018 in Engeland en Wales 285 steekpartijen met dodelijke afloop. Dat is een record in de ruim 70 jaar dat deze gegevens worden bijgehouden.</p><p>Alleen in Londen werden in 2019 volgens Britse media al 64 moorden gepleegd.</p><p>Schok</p><p>De Londense politiek reageert geschokt. „Geweld tegen vrouwen hoort niet thuis in onze stad. De gruwelijke moorden tonen het enorme probleem aan waarmee we in ons land kampen”, aldus burgemeester Sadiq Khan. „Onze gedachten gaan uit naar het onschuldige kind.”</p><p>Een buurtbewoner zag hoe de vrouw na de steekpartij naar buiten kwam en op straat in elkaar zakte. „We hoorden gegil en toen waren er opeens overal politie en ambulances.”</p>
