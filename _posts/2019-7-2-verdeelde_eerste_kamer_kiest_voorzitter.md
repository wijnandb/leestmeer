---
layout: post
title: "Verdeelde Eerste Kamer kiest voorzitter"
date: Tue, 02 Jul 2019 07:14:43 +0200
category: binnenland
externe_link: "https://www.telegraaf.nl/nieuws/1406862070/verdeelde-eerste-kamer-kiest-voorzitter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d938d1e-9cbe-11e9-8bcd-0255c322e81b.jpg"
---

<p class="intro">De nieuwe Eerste Kamer kiest dinsdagmiddag zijn voorzitter. Daarvoor zijn vier kandidaten in de race. VVD’er Jan Anthonie Bruijn wordt gezien als de grootste kanshebber.</p> <p>De vier kandidaten hebben zich via een sollicitatiebrief aangemeld. Naast Bruijn, hebben ook Joris Backer (D66), Ruard Ganzevoort (GroenLinks) en Toine Beukering (FvD) hun vinger opgestoken.</p><p>De kansen voor Beukering worden klein geacht. HIj baarde onlangs nog opzien door in een interview met deze krant te zeggen dat Joden zich in de Tweede Wereldoorlog als „makke lammetjes” naar de gaskamers lieten leiden. Hij zou door deze omstreden uitspraak ongeschikt zijn voor het voorzitterschap. Maar de ex-militair betuigde spijt. Hij is de enige nieuwkomer van de vier kandidaten en zat nog nooit in een parlement.</p><p>De vier kandidaten zullen straks allemaal ’een pitch’ doen, waarna de Eerste Kamer ze zal ondervragen. Vervolgens wordt er gestemd. Dat gaat in meerdere rondes.</p><p>Het CDA heeft geen kandidaat geleverd. Gefluisterd wordt dat de christendemocraten op de hand van VVD’er Bruijn zijn. Mocht FvD’er Beukering al snel afvallen, dan is de vraag op welke kandidaat de Forummers dan gaan stemmen. De FvD-fractie is in de senaat met de grootste (12 zetels).</p><p>Dat Bruijn er met de buit vandoor gaat is niet zeker. Veel hangt ook af van zijn pitch en de beantwoording van de vragen. De vorige keer verliep de verkiezing rommelig. De PvdA maakte grootste kans op de voorzittershamer, maar verprutste dat zelf door niet één, maar twee kandidaten te leveren. Hierdoor kon VVD’er Ankie Broekers-Knol zegevieren.</p><p>D66-kandidaat Joris Backer is de tijdelijke vervanger van Broekers Knol, die eigenlijk nog wel twee jaar senaatsvoorzitter had willen zijn. Maar ze werd door haar partij niet meer op de lijst gezet. Ze is nu staatssecretaris van Asiel. Ze vervangt Mark Harbers die opstapte na reuring over asielcijfers.</p>
