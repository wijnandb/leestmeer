---
layout: post
title: "Erica Terpstra vergelijkt Art Rooijakkers met de dalai lama"
date: Fri, 23 Aug 2019 22:49:58 +0200
category: entertainment
externe_link: "https://www.telegraaf.nl/entertainment/194133300/erica-terpstra-vergelijkt-art-rooijakkers-met-de-dalai-lama"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/91ba5bd8-c5e7-11e9-8073-0255c322e81b.png"
---

<p class="intro">Vrijdagavond is alweer de laatste aflevering van Zomer met Art, maar voordat de show daadwerkelijk kan beginnen, verrast ’Zomerdate’ Erica Tersptra de presentator met bijzonder lovende woorden.</p> <p>„Ik wil eerst graag wat zeggen omdat het de allerlaatste is”, onderbreekt Terpstra Art als hij zijn inleiding voor het eerste onderwerp begint. „Ik wil je gewoon zeggen dat ik niet alleen genoten heb, maar ik ben ook vol bewondering voor hoe jij vol compassie bezig bent met al je gasten. De gasten voelen zich veilig, je bent meelevend, je bent respectvol en ik heb daar echt grote bewondering voor.”</p><p>Direct breekt een groot applaus los, maar het grootste compliment moet nog komen. „Jij bent eigenlijk in persoon datgene wat ik vaak geleerd heb van de dalai lama...” Art onderbreekt haar direct. ’Nou, houd eens op Erica!”, roept hij. Maar Erica blijft bij haar standpunt. „Hij heeft gezegd van het maakt niet wat je doet, als je maar het beste uit jezelf haalt. En als je dan gelukkig bent, moet je dat geluk doorgeven aan een ander. En niet morgen, maar vandaag. En dat doe je. Dankjewel!”</p><p>Art lijkt in eerste instantie sprakeloos, maar herpakt zich snel. „Nou... Dankjewel! Wat lief! Dat ik ooit nog vergeleken mag worden met de dalai lama!”</p>
