---
layout: post
title: "NOS Voetbalpodcast #60: 'In tweede helft was Oranje Duitsland de baas'"
date: Sat, 07 Sep 2019 09:13:20 +0200
category: sport
externe_link: "https://nos.nl/l/2300692"
feature_image: "https://nos.nl/data/image/2019/09/07/575590/1008x567.jpg"
---

<p>Deze editie van de NOS Voetbalpodcast staat volledig in het teken van de 4-2 overwinning van het Nederlands elftal op Duitsland, vrijdagavond. Bij presentator Jeroen Stekelenburg aan tafel zitten commentatoren Frank Snoeks, Jeroen Grueter en Jeroen Elshoff.</p>
<p>Er is veel discussie of de eerste helft nou goed was of toch niet. Grueter en Elshoff vonden het goed, waarop Stekelenburg zegt dat het erop lijkt of zij een andere eerste helft hebben gezien. "Blijkbaar hebben we die anders ge√Ønterpreteerd", reageert Grueter. "Ik zag die eerste helft als een opbouw richting de uitstekende tweede helft."</p>
<p>Stekelenburg en Snoeks zagen op hun beurt weer dat Oranje het in de eerste helft gedurende een aantal fases van de wedstrijd lastig had tegen de Duitsers.</p>
<p>Consensus is er wel over de tweede helft. Iedereen is het erover eens dat die meer dan uitstekend was van Oranje. "Nederland heeft laten zien dat het niet onder doet voor ploegen als Engeland, Frankrijk of Spanje."</p>
<p>Verder wordt er vol lof gesproken over de wissels van bondscoach Ronald Koeman en het debuut van Donyell Malen. Ook zijn de commentatoren enthousiast over de drang om te winnen bij Oranje en wordt er alvast een beetje vooruitgeblikt naar het duel Estland-Nederland, dat maandag op het programma staat.</p>
