---
layout: post
title: "Sport kort: Djokovic toont topvorm"
date: Thu, 16 May 2019 21:57:00 +0200
category: sport
externe_link: "https://www.telegraaf.nl/sport/3595281/sport-kort-djokovic-toont-topvorm"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/97818a38-782f-11e9-be41-0217670beecd.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>Wielrenner Ivan Garcia Cortina heeft de vijfde etappe van de Ronde van Californië op zijn naam geschreven. De 23-jarige Spanjaard van Bahrain Merida vierde zijn eerste profzege. Cortina was na afloop van een etappe over 218 kilometer van Pismo Beach naar Ventura de snelste van een kopgroep 26 renners.</p><p>21.55 uur: Novak Djokovic staat in de kwartfinale van het toernooi van Rome. De nummer een van de wereld was in de derde ronde veel te sterk voor de Duitser Philipp Kohlschreiber: 6-3 6-0. De Serviër versloeg donderdag in de tweede ronde ook al de Canadees Denis Shapovalov (6-1 6-3).</p><p>19.54 uur: Zeilsters Annemiek Bekkering en Annette Duetz zijn bij het EK in de 49erFX voor de kust van het Britse Weymouth naar de tweede plaats geklommen in het klassement. Het Nederlandse duo, de regerend wereldkampioenen in deze olympische klasse, zetten op de vierde wedstrijddag een constante serie neer: zesde, derde en vijfde.</p><p>18.09 uur: René Hake gaat volgend seizoen aan de slag als trainer van Jong FC Utrecht. Hij is een contract voor drie seizoenen overeengekomen.</p><p>18.08 uur: De Braziliaanse voetbalster Formiga kan zich opmaken voor haar zevende deelname aan een WK. De 41-jarige middenveldster is opgenomen in de selectie voor het komende WK in Frankrijk.</p><p>16.09 uur: Anderlecht en de Belgische voetbalbond zijn stevig beboet door wereldvoetbalbond FIFA voor het overtreden van de regels die gelden bij internationale transfers van minderjarige spelers.</p><p>16.08 uur: Simona Halep is verrassend uitgeschakeld in de tweede ronde van het tennistoernooi van Rome. De Roemeense nummer 2 van de wereld verloor van de 19-jarige Tsjechische Marketa Vondrousova: 6-2 5-7 3-6.</p><p>13.59 uur: Manuel Neuer van Bayern München moet de kampioenswedstrijd tegen Eintracht Frankfurt aan zich voorbij laten gaan. De aanvoerder van de Duitse topclub staat al ruim een maand aan de kant met een kuitblessure. Hij miste daardoor de laatste vijf duels.</p><p>07: 23 uur De basketballers van Milwaukee Bucks hebben het eerste duel met Toronto Raptors in de finale van de Eastern Conference gewonnen. Voor eigen publiek zegevierde de ploeg uit Milwaukee met 108-100.</p>
