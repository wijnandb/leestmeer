---
layout: post
title: "'Alliantie Renault-Nissan blijft prioriteit'"
date: Tue, 18 Jun 2019 09:32:22 +0200
categories: 
- financieel 
- koersen 
externe_link: "https://www.telegraaf.nl/financieel/1565578073/alliantie-renault-nissan-blijft-prioriteit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/52cc3c96-919b-11e9-bca3-02d1dbdc35d1.jpg"
---

<p class="intro">De alliantie tussen de Franse autobouwer Renault en zijn Japanse branchegenoot Nissan blijft een topprioriteit. Dat zei de Franse minister van FinanciÃ«n Bruno Le Maire dinsdag in een commentaar op een mogelijke fusie tussen Renault en het Italiaans-Amerikaanse Fiat Chrysler. De Franse overheid is de grootste aandeelhouder van Renault.</p> <p>''Alleen als niemand meer twijfelt aan de sterkte van het bondgenootschap tussen Renault en Nissan is het mogelijk om de gesprekken over een fusie met Fiat voort te zetten'', stelde Le Maire. Hij herhaalde daarnaast dat de Franse overheid de tijd zal nemen om een eventuele samensmeltingsdeal te bestuderen.</p><p>Bestuurders van Fiat Chrysler zouden afgelopen weekeinde op bezoek zijn geweest in Parijs. Het Italiaans-Amerikaanse concern en Renault werken volgens ingewijden achter de schermen aan mogelijkheden om nieuw leven te blazen in de mislukte fusie. De eerste poging om te fuseren klapte eerder deze maand.</p>
