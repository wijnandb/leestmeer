---
layout: post
title: "Maldini verrast met aanstelling Giampaolo bij AC Milan"
date: Wed, 19 Jun 2019 22:38:37 +0200
category: sport
externe_link: "https://nos.nl/l/2289770"
feature_image: "https://nos.nl/data/image/2019/06/19/557753/1008x567.jpg"
---

<p>Marco Giampaolo is de nieuwe trainer van AC Milan. De 51-jarige coach liet vorige week bij Sampdoria, dat afgelopen seizoen als negende eindigde in de Serie A, zijn contract ontbinden.</p>
<p>Giampaolo, geboren in Zwitserland, maar opgegroeid in ItaliÃ«, was eerder bijna tien jaar coach bij kleinere Italiaanse clubs als Cagliari, Catania, Empoli, Cremonese en Brescia. Erg succesvol was hij niet: slechts drie keer hield hij het een heel seizoen vol bij een club.</p>
<p>Pas nadat hij in juli 2016 werd aangesteld bij Sampdoria kwam Giampaolo in rustiger vaarwater: met de club uit Genua eindigde hij de afgelopen seizoenen een keer als tiende en twee keer als negende.</p>
<h2>Zestigste coach in Milaan</h2>
<p>Bij Milan is hij de opvolger van Gennaro Gattuso, die in mei opstapte. Het is de eerste aanstelling door oud-speler Paolo Maldini als technisch directeur. Giampaolo is de zestigste coach in de clubgeschiedenis van Milan.</p>
<p>Ook is hij al de achtste oefenmeester in San Siro sinds het vertrek van Massimiliano Allegri in 2014. De laatste landstitel van de Italiaanse grootmacht dateert van 2011.</p>
