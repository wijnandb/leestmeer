---
layout: post
title: "’Platini alleen ondervraagd op technische gronden’"
date: Wed, 19 Jun 2019 09:28:00 +0200
category: sport
externe_link: "https://www.telegraaf.nl/sport/253918820/platini-alleen-ondervraagd-op-technische-gronden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5eb40c34-926b-11e9-a315-02d1dbdc35d1.jpg"
---

<p class="intro">Michel Platini zit niet langer vast. De voormalige voorzitter van de UEFA werd woensdagochtend in Parijs vrijgelaten, nadat hij was ondervraagd over de toewijzing van het wereldkampioenschap voetbal van 2022 aan Qatar.</p> <p>William Bourdon, de advocaat van Platini, zegt dat zijn cliënt onschuldig is en alleen is ondervraagd op ’technische gronden’. Platini fungeerde jarenlang als voorzitter van de UEFA en als vicevoorzitter van de mondiale voetbalbond FIFA.</p><p>De oud-profvoetballer raakte in opspraak vanwege een dubieuze financiële deal met FIFA-voorzitter Sepp Blatter uit 2011. Beiden werden eind 2015 in eerste instantie voor acht jaar geschorst. Na diverse beroepszaken werd de straf voor Platini teruggebracht naar vier jaar, die van Blatter naar zes jaar.</p><p>Het toenmalige bestuur van de FIFA, met daarin ook Platini, wees eind 2010 het WK van 2022 toe aan Qatar. Sindsdien doen verhalen over omkoping en corruptie de ronde.</p>
