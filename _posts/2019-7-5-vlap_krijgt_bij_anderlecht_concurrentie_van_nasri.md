---
layout: post
title: "Vlap krijgt bij Anderlecht concurrentie van Nasri"
date: Fri, 05 Jul 2019 17:58:27 +0200
categories: 
- sport 
- voetbal 
externe_link: "https://www.telegraaf.nl/sport/144053118/vlap-krijgt-bij-anderlecht-concurrentie-van-nasri"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f10e2dc-9f3e-11e9-93d7-02d1dbdc35d1.jpg"
---

<p class="intro">Anderlecht heeft na Michel Vlap van Heerenveen nu ook Samir Nasri van West Ham United vastgelegd.</p> <p>De 32-jarige Fransman is voor één seizoen gecontracteerd, met een optie voor nog een jaar. In Londen liep zijn contract af. Nasri speelde bij Manchester City lange tijd samen met Vincent Kompany, de nieuwe trainer/speler van Anderlecht. Nasri kwam, onder meer, ook uit voor Olympique Marseille en Arsenal.</p><p>„Ik had meerdere mooie aanbiedingen”, zegt Nasri. „Toch heb ik met overtuiging voor Anderlecht gekozen. Kompany was jaren mijn teamgenoot bij City. Ik ken hem door en door en weet wat hij met Anderlecht voor ogen heeft. Samen met hem en het hele team wil ik er alles aan doen om er een succes van te maken.”</p><p>Nasri speelde zijn meeste duels als aanvallende middenvelder, zoals Vlap ook afgelopen seizoen heeft gedaan bij sc Heerenveen. De Fries, die voor 8 miljoen naar Anderlecht vertrok, heeft er dus een concurrent bij als het gaat om de ’nummer 10-positie’. In zijn laatste seizoen op de Nederlandse velden kwam Vlap in totaal tot 38 optredens. Daarin scoorde hij zestien keer en gaf bij zes maal een assist.</p>
