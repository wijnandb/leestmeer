---
layout: post
title: "Michelle Obama gaf Meghan advies over moederschap"
date: Mon, 29 Jul 2019 22:26:28 +0200
categories: 
- entertainment 
- royalty 
externe_link: "https://www.telegraaf.nl/entertainment/297947941/michelle-obama-gaf-meghan-advies-over-moederschap"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7b473e86-b23f-11e9-bf7c-0255c322e81b.jpg"
---

<p class="intro">Meghan Markle heeft niemand minder dan Michelle Obama tips gevraagd over het moederschap. De vrouw van prins Harry interviewde de voormalig first lady van de Verenigde Staten voor het septembernummer van de Britse Vogue, waar de hertogin gasthoofdredacteur van is, en maakte van de gelegenheid gebruik meteen wat advies in te winnen.</p> <p>De twee dames gingen al een paar maanden geleden met elkaar in gesprek, toen Meghan nog in verwachting was van Archie. Michelle, die met Barack twee dochters heeft, vertelde dat het moederschap voor haar „een masterclass van loslaten” is. „Je hebt nou eenmaal niet alles in de hand”, zei Michelle. „Als moeder wil je dat je kind niets overkomt, maar het leven loopt nou eenmaal anders. Geschaafde knieën, hobbelige wegen en gebroken harten horen erbij.”</p><p>De Amerikaanse raadt Meghan daarnaast aan om alles wat de baby doet heel bewust mee te maken. „Het is iets magisch om een baby in huis te hebben”, zegt ze. „Ik vind het zo leuk voor jou en Harry dat jullie dit gaan ervaren, Meghan. Koester het allemaal.”</p>
