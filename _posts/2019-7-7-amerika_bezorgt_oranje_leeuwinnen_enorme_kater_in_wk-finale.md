---
layout: post
title: "Amerika bezorgt Oranje Leeuwinnen enorme kater in WK-finale"
date: Sun, 07 Jul 2019 18:55:15 +0200
categories: 
- entertainment 
- opinie 
externe_link: "https://www.telegraaf.nl/sport/262040770/amerika-bezorgt-oranje-leeuwinnen-enorme-kater-in-wk-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bb19d01c-a0e4-11e9-834f-0218eaf05005.jpg"
---

<p class="intro">Een enorme kater voor de Nederlandse voetbalsters. De Oranje Leeuwinnen hielden in de WK-finale tegen de torenhoge favoriete Amerikaanse vrouwen een uur lang stand, maar ze moesten uiteindelijk toch buigen en zagen de wereldtitel aan hun neus voorbijgaan: 2-0.</p> <p>Oranje startte met Anouk Dekker in de basis. De verdedigster kreeg in het Parc Olympique Lyonnais de voorkeur boven linksback Merel van Dongen. Daardoor verkaste Dominique Bloodworth van het hart van de defensie naar de linkerkant. Dekker verkaste naar de positie van centrale verdedigster naast Stefanie van der Gragt.</p><p>Ook was er een basisplaats voor Lieke Martens. Ondanks haar pijnlijke teen wist de medische staf haar toch weer op tijd fit te krijgen. Lineth Beerensteyn kreeg rechts voorin opnieuw de voorkeur boven Shanice van de Sanden.</p><p>Oranje houdt stand in openingsfase</p><p>Het eerste kwartier verliep probleemloos voor Nederland. In het hele toernooi had de VS in de openingsfase gescoord, maar de Oranje-verdedigsters hielden prima stand ondanks de Amerikaanse druk. Het kwam geen enkele keer tot een echte kans voor de Amerikaanse vrouwen. Tegenvaller was de gele kaart die Sherida Spitse snel te pakken kreeg na een overtreding op Rose Lavelle.</p><p>Na 25 minuten kreeg Oranje de eerste mogelijkheid. Een pass van Vivianne Miedema was net te hard voor Beerensteyn. Keepster Alyssa Naeher had net genoeg tijd om de bal weg te schieten. Vlak daarna redde Sari van Veenendaal knap op een knal van Julie Ertz na een corner. Het was pas de eerste serieuze kans van de Amerikaanse vrouwen.</p><p>Bal op paal</p><p>Ook in de rest van de eerste helft was Amerika de bovenliggende partij. De druk werd steeds groter. Van Veenendaal hield Oranje evenals eerder dit WK een paar keer op de been. In de 37e minuut kwam Oranje goed weg toen een bal van sterspeler Alex Morgan op de paal belandde.</p><p>Vlak voor rust sloeg de schrik toe in het stadion. Bij een kopduel knalden Martens en Kelley O'Hara keihard met hun hoofden tegen elkaar. Het zag er ernstig uit, maar uiteindelijk konden ze alle twee gewoon verder. De Amerikaanse moest in de rust toch in de kleedkamer achterblijven.</p><p>Penalty na ingrijpen VAR</p><p>In de tweede helft kwam Team USA voortvarend uit de startblokken. Ertz kopte meteen naast uit een hoekschop.</p><p>Na ruim een uur spelen kwamen de Leeuwinnen dan toch op achterstand. Megan Rapinoe benutte een penalty die scheidsrechter Stephanie Frappart had toegekend na raadpleging van de VAR. Stefanie van der Gragt had Morgan geraakt met een te hoog gegeven been, waardoor ze naar de grond ging.</p><p>Daarna moest Nederland komen, maar Rose Lavelle boorde alle illusies van de Leeuwinnen de grond in. Met nog 20 minuten op de klok zette ze de VS op 2-0. Ook de inbreng van Shanice van de Sanden bracht niet de gewenste ommekeer. Sterker nog: Van Veenendaal moest een paar optreden om de achterstand niet groter te maken. De wereldtitel zat er niet meer in voor de Oranje Leeuwinnen.</p><p>Als Europees kampioen werd Oranje tot de outsiders voor de wereldtitel gerekend. Hoewel het spel lang niet altijd goed en overtuigend was, had Nederland tot nu toe alle wedstrijden op het WK gewonnen.</p><p>Olympisch ticket op zak</p><p>Maar het had niet veel gescheeld of de Leeuwinnen hadden het toernooi vroegtijdig moeten verlaten. Na een 1-1 ruststand was Japan in de achtste finales veruit de sterkste. Uitschakeling voor Oranje lag op de loer, maar Lieke Martens verzilverde in de slotfase een omstreden strafschop: 2-1.</p><p>Na de gewonnen kwartfinale tegen ItaliÃ« (2-0) pakte Nederland een ticket voor de Olympische Spelen in 2020 in Tokio. Een unieke presentatie die de Oranje Leeuwinnen in de WK-finale helaas niet wisten te bekronen met een wereldtitel.</p>
