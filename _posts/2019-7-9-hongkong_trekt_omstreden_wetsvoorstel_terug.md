---
layout: post
title: "Hongkong trekt omstreden wetsvoorstel terug"
date: Tue, 09 Jul 2019 07:08:00 +0200
categories: 
- entertainment 
- opinie 
externe_link: "https://www.telegraaf.nl/nieuws/1328432567/hongkong-trekt-omstreden-wetsvoorstel-terug"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/891e7bce-a212-11e9-b48e-02d2fb1aa1d7.jpg"
---

<p class="intro">Hongkong trekt de omstreden uitleveringswet in. Dat heeft leider Carrie Lam van Hongkong dinsdag gezegd op televisie. Lam noemde het werk van de overheid een „totale mislukking.” De wet is volgens Lam dood.</p> <p>In Hongkong werd in juni dagenlang ongekend fel en massaal geprotesteerd tegen de wet die regelde dat verdachten uitgeleverd konden worden aan China. Hongkong heeft een autonome status binnen China met een eigen rechtssysteem. Veel inwoners zien China als buitenland.</p><p>Vorige maand zette Lam het wetsvoorstel al in de ijskast en zei ze sorry tegen de inwoners. Toch bestormden betogers begin deze maand het parlementsgebouw. Het was 1 juli precies 22 jaar geleden dat Groot-Brittannië de metropool teruggaf aan China.</p><p>De demonstranten roepen Lam op om af te treden als regeringsleider van Hongkong en willen een onafhankelijk onderzoek naar het ingrijpen van de politie. Ook willen ze dat de regering de uit de hand gelopen protesten niet meer omschrijft als rellen.</p><p>„Het is niet zomaar iets voor de regeringsleider om terug te treden en ik zelf heb nog steeds de passie en instelling om het volk van Hongkong te dienen”, reageerde Lam op de eisen van de demonstranten.</p><p>Een van de protestgroepen achter de massademonstraties kondigde nieuwe acties aan, ondanks de toezeggingen. „Zolang onze vijf eisen zijn nog steeds niet ingewilligd door Lam en haar regering blijven wij demonstraties houden”, zei een woordvoerster.</p><p>„Ze snapt het nog steeds niet. Als ze niet een onafhankelijk onderzoek instelt, is dat het einde van haar regering en niet alleen van de wet. De crisis kan niet worden opgelost zonder dat er koppen rollen”, zei Fernando Cheung, een parlementslid dat zich achter de protesten heeft geschaard.</p>
