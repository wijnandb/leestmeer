---
layout: post
title: "'Goed rendement deal SBM en Exxon'"
date: Fri, 10 May 2019 10:26:52 +0200
categories: 
- financieel 
- koersen 
externe_link: "https://www.telegraaf.nl/financieel/3566242/goed-rendement-deal-sbm-en-exxon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/685176d8-72fd-11e9-92d1-02d2fb1aa1d7.jpg"
---

<p class="intro">Maritiem dienstverlener SBM Offshore kan naar verwachting goede rendementen tegemoetzien op de bouw van een productie- en opslagschip voor ExxonMobil. Dat schrijven analisten van ING. Het blijft evenwel moeilijk om de precieze verdiensten te voorspellen, stellen de marktvorsers.</p> <p>SBM Offshore gaat voor ExxonMobil-dochter EEPGL een deel van het schip Liza Unity bouwen en installeren. Vervolgens leaset en exploiteert SBM Offshore het schip voor een periode van maximaal twee jaar. Liza Unity zal goed zijn voor de productie van 220.000 vaten olie per dag, met een opslagcapaciteit van 2 miljoen vaten ruwe olie. Verder kan het schip 400 miljoen kubieke voet aardgas per dag aan.</p><p>Het gaat om het grootste project ooit dat volgens het nieuwe Fast4Ward-programma wordt uitgevoerd, stelt ING. Daardoor lijken er ook risico's aan de opdracht te kleven.</p><p>ING hanteert een buy-advies en koersdoel van 20 euro op SBM Offshore. Het aandeel stond vrijdag omstreeks 10.10 uur 3 procent hoger op 17,12 euro.</p>
