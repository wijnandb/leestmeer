---
layout: post
title: "Geen contact meer tussen Albert Verlinde en Joop van den Ende"
date: Sun, 19 May 2019 12:24:30 +0200
categories: 
- entertainment 
- opinie 
externe_link: "https://www.telegraaf.nl/entertainment/3610551/geen-contact-meer-tussen-albert-verlinde-en-joop-van-den-ende"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/961f1dd6-7a2d-11e9-8eb3-02c309bc01c1.jpg"
---

<p class="intro">Sinds Albert Verlinde in 2015 directeur is geworden van Stage Entertainment, voorheen in handen van Joop van den Ende, praten de twee nog nauwelijks met elkaar. „Joop vindt het heel moeilijk dat het bedrijf doorgaat nu hij er niet meer is”, laat Verlinde in Onze Man in Deventer op Radio 1 weten.</p> <p>Miljardair Joop van den Ende heeft geen contact meer met multimiljonair Albert Verlinde, die de directeur is geworden van zijn theaterbedrijf Stage Entertainment.</p><p>„Ik heb die tent gezond gemaakt, want zo erg was het echt. Toen ik binnenkwam was het financieel niet zo denderend en de zalen waren leeg. We hebben dat allemaal gedaan. Dan denk ik: dat moet je ook vieren met elkaar. Dat dat gebeurd is. Maar dan komt er bij hem weer een andere emotie binnen en dat vind ik jammer, ja.”</p><p>Volgens Verlinde vindt Van den Ende het dan ook moeilijk zijn oude bedrijf los te laten en door te gaan. De twee spreken elkaar tegenwoordig zelfs niet meer. „Ja, als je elkaar tegenkomt uit beleefdheid. Dat vind ik oprecht jammer. We hebben zeker toen met de musical Annie M.G. Schmidt zo goed samengewerkt.”</p><p>Het is echter niet zo dat ze gebrouilleerd zijn. „Nee, maar als het zo is, is het zo. Ik ga daar ook niet aan een hek staan rammelen, snap je. Ik zou niets liever willen, maar het is wat het is.” Hij vindt het dan ook erg jammer dat het zo is gelopen. „Daar kan ik niets aan doen, het is een emotie waar hij mee om moet gaan, niet ik”, stelt hij.</p><p>Hoewel er geen contact meer is tussen de twee, wenst hij hem nog altijd het allerbeste. „Ik zal blijven roepen: ’Joop heeft het ontwikkeld’. Dat diepste respect heb ik voor hem, oprecht. Alleen hij vindt het heel lastig dat dat nu doorgaat, terwijl hij er niet meer bij is. Ik zou zo graag willen dat hij vol kan genieten van alle talenten, alle producties en het bedrijf dat hij achter heeft gelaten. Soms bereik je in het leven de status dat je rond kan lopen van kijk eens wat ik allemaal mogelijk gemaakt heb. Dat gun ik hem zo van harte.”</p>
