---
layout: post
title: "Tunesië neemt afscheid van president Essebsi"
date: Sat, 27 Jul 2019 16:21:48 +0200
category: buitenland
externe_link: "https://www.telegraaf.nl/nieuws/385653147/tunesie-neemt-afscheid-van-president-essebsi"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e39d3e30-b079-11e9-91d7-02d1dbdc35d1.jpg"
---

<p class="intro">Tunesië heeft zaterdag met een staatsbegrafenis afscheid genomen van de eerste democratisch gekozen president van het land. De uitvaart van Beji Caid Essebsi (92) werd bijgewoond door verschillende Europese prominenten, onder wie president Emmanuel Macron van Frankrijk en de Spaanse koning Felipe VI.</p> <p>Tienduizenden mensen waren de straat opgegaan om Essebsi de laatste eer te bewijzen. Ze zwaaiden met vlaggen, gooiden rozen naar de begrafenisstoet en zongen het volkslied.</p><p>Essebsi overleed donderdag in een militair ziekenhuis na een kort ziekbed. In 2014 werd hij pas op 88-jarige leeftijd gekozen als president van het Noord-Afrikaanse land. Eerder was hij topman en vertrouweling van de lang regerende (1957-1987) en progressieve autocraat Habib Bourguiba (1903-2000). Hij bekleedde tal van ministersposten en veiligheidsfuncties. In 2011 werd hij ook leider van de overgangsregering nadat zijn voorganger Ben Ali ten val kwam.</p><p>Duizenden Tunesiërs woonden de begrafenis van Essebsi bij. Ook tal van andere staatshoofden waren aanwezig. Macron prees Essebsi om diens steun voor „de grondwet, zijn toewijding aan vrijheid en openheid en de gelijkheid tussen vrouwen en mannen.”</p><p>Parlementsvoorzitter Mohammed Ennaceur neemt voorlopig de honneurs waar als interim-president. Op 15 september kiest Tunesië een nieuwe president, twee maanden eerder dan gepland.</p>
