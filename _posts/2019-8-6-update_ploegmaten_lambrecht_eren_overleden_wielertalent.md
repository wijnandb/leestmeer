---
layout: post
title: "Update: Ploegmaten Lambrecht eren overleden wielertalent"
date: Tue, 06 Aug 2019 17:03:00 +0200
categories: 
- sport 
- wielrennen 
externe_link: "https://www.telegraaf.nl/sport/627826285/update-ploegmaten-lambrecht-eren-overleden-wielertalent"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f6bd45b8-b85e-11e9-a609-0217670beecd.jpg"
---

<p class="intro">De vierde etappe van de Ronde van Polen werd afgewerkt in een rouwsfeer: bij de start kregen de ploegmakkers van de overleden Bjorg Lambrecht een applaus, waarna ze met rouwband voor het peloton uitreden. Ook bij de finish werd er stilgestaan bij het overlijden van de amper 22-jarige Belg.</p> <p>De vierde etappe van de Ronde van Polen van Jaworzno naar Kocierz werd ingekort en geneutraliseerd. Elk van de deelnemende teams leidt om beurten het peloton over een afstand van zeven kilometer om hun overleden collega een laatste eer te betuigen.</p><p>Ook de overgebleven ploegmakkers van Bjorg Lambrecht gingen mee van start. Zij startten als eerste en namen als laatsten de leiding van het peloton om zo de finishlijn te overschrijden.</p><p>Lambrecht overleed maandag aan de gevolgen van een zware val in de derde etappe van de Ronde van Polen. De Belg was 22 jaar. Lotto Soudal gaat dinsdag ’gewoon’ van start. De ploeg maakte dinsdagochtend bekend dat te doen om Lambrecht eer te bewijzen.</p><p>Lambrecht was een groot Belgisch klimtalent en hij werd vorig jaar tweede op het WK voor beloften. Hij beleefde dit seizoen zijn doorbraak met hoge klasseringen. Zo eindigde hij als zesde in de Amstel Gold Race en werd hij vierde in de Waalse Pijl.</p>
