---
layout: post
title: "Rechtszaak beginnen gaat minder kosten"
date: Mon, 29 Jul 2019 14:11:30 +0200
category: binnenland
externe_link: "https://www.telegraaf.nl/nieuws/216462000/rechtszaak-beginnen-gaat-minder-kosten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/082280e0-b1fa-11e9-8475-02c309bc01c1.jpg"
---

<p class="intro">Het wordt in veel gevallen goedkoper om een rechtszaak te beginnen. De zogenoemde griffierechten gaan omlaag als je van iemand bijvoorbeeld 1000 euro eist. De huidige tarieven schrikken veel burgers en kleinere bedrijven af om naar een rechter te stappen, bleek eerder uit onderzoek.</p> <p>Voor particulieren, maar vooral voor ondernemers dalen de kosten bij bepaalde claims. Voor burgers gaat het om 204 in plaats van 231 euro bij vorderingen van 500 tot 1500 euro. Bij bedrijven zakken alle tarieven voor claims tussen de 500 en 5000 euro. Nu betalen die voor een vordering van net boven de 500 euro 486 euro aan griffierechten. Dat wordt straks 306 euro. Vorderingen boven de 5000 euro worden wel duurder.</p><p>„In een rechtsstaat is de toegang van burgers en bedrijven tot de rechter essentieel. Vooral kleinere bedrijven stappen niet naar de rechter en laten hun onbetaalde rekeningen liggen, omdat het verschil tussen griffierecht en vordering zo klein is”, aldus minister Sander Dekker (Rechtsbescherming). Met de aanpassingen wil hij tegemoetkomen aan de bezwaren van onder andere het midden- en kleinbedrijf en van de deurwaarders.</p><p>De verlaging is ook gunstig voor particulieren die een incassoprocedure tegen een bedrijf hebben verloren en worden veroordeeld tot het betalen van de proceskosten, waaronder de griffierechten die dus lager worden.</p>
