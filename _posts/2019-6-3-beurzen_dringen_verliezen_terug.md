---
layout: post
title: "Beurzen dringen verliezen terug"
date: Mon, 03 Jun 2019 11:49:23 +0200
categories: 
- financieel 
- koersen 
externe_link: "https://www.telegraaf.nl/financieel/3682557/beurzen-dringen-verliezen-terug"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1dd42772-85e5-11e9-8a18-02d2fb1aa1d7.jpg"
---

<p class="intro">De Europese beurzen wisten maandag de flinke openingsverliezen wat terug te dringen. De focus van beleggers bleef gericht op de wereldwijde handelsspanningen. Later in de week verschuift de aandacht naar het rentebesluit van de Europese Centrale Bank (ECB) en het maandelijkse Amerikaanse banenrapport.</p> <p>De AEX-index op Beursplein 5 noteerde rond het middaguur 0,5 procent in de min op 537,55 punten. De MidKap zakte 1,1 procent tot 726,56 punten. De beursgraadmeters in Frankfurt en Parijs daalden tot 0,2 procent. De Londense FTSE steeg 0,3 procent.</p><p>Aan het handelsfront dreigt China FedEx op een lijst van ''onbetrouwbare buitenlandse bedrijven'' te zetten omdat de Amerikaanse pakketbezorger de belangen van Chinese ondernemingen zou hebben geschaad. Met de beschuldigingen zou Peking wraak willen nemen voor de plaatsing van het Chinese technologieconcern Huawei op de zwarte lijst van Washington.</p><p>Aegon</p><p>Verzekeraar Aegon was de grootste daler bij de hoofdfondsen op het Damrak met een verlies van 2,6 procent. Speciaalchemiebedrijf DSM voerde de stijgers aan met een winst van 0,9 procent. In de MidKap sloot bodemonderzoeker Fugro de rij met een min van 3,5 procent. Kunstmestproducent OCI en fitnessketen Basic-Fit waren de enige stijgers met plussen van 0,9 en 0,3 procent. Euronext verloor 0,6 procent op de lokale markt. De beursuitbater doet het bod op zijn Noorse branchegenoot Oslo BÃ¸rs gestand.</p><p>In Frankfurt ging Infineon 6,7 procent onderuit. Het Duitse chipconcern neemt de Amerikaanse chipfabrikant Cypress Semiconductor over voor omgerekend 9 miljard euro.</p><p>Danske Bank</p><p>Danske Bank daalde 1,8 procent in Kopenhagen. De Deense bank verkoopt een deel van zijn in opspraak geraakte Estse activiteiten. De Estse bank AS LHV Pank telt ongeveer 410 miljoen euro neer voor de portefeuille die vooral woninghypotheken omvat. Danske Bank meldde vorig jaar dat een groot deel van de geldstromen via zijn Estse dochteronderneming verdacht was.</p><p>De euro noteerde op 1,1172 dollar, tegen 1,1154 dollar op vrijdag. Een vat Amerikaanse olie kostte 0,5 procent meer op 53,76 dollar. Brentolie steeg 0,1 procent in prijs tot 62,02 dollar per vat.</p>
