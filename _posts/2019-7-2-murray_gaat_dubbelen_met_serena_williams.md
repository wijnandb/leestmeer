---
layout: post
title: "Murray gaat dubbelen met Serena Williams"
date: Tue, 02 Jul 2019 22:59:58 +0200
category: sport
externe_link: "https://www.telegraaf.nl/sport/1433377365/murray-gaat-dubbelen-met-serena-williams"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/69851a76-9d16-11e9-acd7-0255c322e81b.jpg"
---

<p class="intro">Andy Murray gaat het gemengd dubbelspel op Wimbledon spelen met Serena Williams. De samenwerking tussen de Britse oud-winnaar van Wimbledon en de Amerikaanse toptennisster hing al een tijdje in de lucht. Het team van Murray maakte dinsdag bekend dat Murray en Williams een koppel gaan vormen in Londen.</p> <p>Murray is net een maand terug op de tennisbaan na een heupoperatie. De tweevoudig Wimbledon-winnaar (2013 en 2016) speelt in het mannendubbelspel met de Fransman Pierre-Hugues Herbert.</p><p>De 37-jarige Williams, die in 1998 als 16-jarige het gemengd dubbelspel op Wimbledon won met de Wit-Rus Max Mirnji, had na haar gewonnen enkelspelwedstrijd al een toespeling gemaakt op de komende samenwerking. "Als jullie het echt zo graag willen, dan ga ik het misschien wel doen."</p><p>In de eerste ronde dinsdag won Williams, die Wimbledon zeven keer op haar naam schreef, van de Italiaanse qualifier Giulia Gatto-Monticone. De dubbelwedstrijd met Murray wordt waarschijnlijk op donderdag gespeeld.</p><p>Eerder gaf de 32-jarige Murray aan dat hij de nummer één van de wereld Ashleigh Barty had gevraagd om met hem een gemengd dubbelteam te vormen. De Australische, onlangs kampioene op Roland Garros, wilde zich echter concentreren op het enkelspel en het reguliere dubbelspel.</p>
