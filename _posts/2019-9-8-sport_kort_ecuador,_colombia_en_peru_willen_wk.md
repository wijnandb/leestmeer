---
layout: post
title: "Sport Kort: Ecuador, Colombia en Peru willen WK"
date: Sun, 08 Sep 2019 10:59:53 +0200
category: sport
externe_link: "https://www.telegraaf.nl/sport/1679582183/sport-kort-ecuador-colombia-en-peru-willen-wk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/36a69dec-d217-11e9-9211-02c309bc01c1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks verzamelen we hier het korte nieuws van alle kanten.</p> <p>10.40 uur Ecuador wil in 2030 het wereldkampioenschap voetbal organiseren. President Lenín Moreno meldt op Twitter dat zijn land zich samen met Colombia en Peru kandidaat gaat stellen.</p><p>Het is het tweede Zuid-Amerikaanse bid voor de organisatie van het WK. Argentinië, Uruguay, Paraguay en Chili willen het evenement ook gezamenlijk organiseren. Het WK van 2030 is ook populair op andere continenten. Marokko heeft verregaande interesse. Ook Engeland (samen met Schotland, Wales, Noord-Ierland en Ierland) overweegt zich kandidaat te stellen, net als het kwartet Bulgarije, Griekenland, Roemenië en Servië.</p><p>Het WK van 2022 is in Qatar en vier jaar later zijn de Verenigde Staten, Canada en Mexico aan de beurt.</p>
