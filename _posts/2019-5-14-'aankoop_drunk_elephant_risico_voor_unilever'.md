---
layout: post
title: "'Aankoop Drunk Elephant risico voor Unilever'"
date: Tue, 14 May 2019 13:37:07 +0200
categories: 
- financieel 
- koersen 
externe_link: "https://www.telegraaf.nl/financieel/3584070/aankoop-drunk-elephant-risico-voor-unilever"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bb0dce4c-763d-11e9-b2bc-02d2fb1aa1d7.jpg"
---

<p class="intro">Een mogelijke aankoop van het Amerikaanse huidverzorgingsmerk Drunk Elephant brengt mogelijke risico's met zich mee voor Unilever. Dat zeggen analisten van Société Générale in een reactie op berichten dat Unilever 1 miljard dollar wil neertellen voor het Amerikaanse bedrijf. Niet alle internationale expansies van vergelijkbare merken zijn in het verleden een succes geworden, stellen ze.</p> <p>De marktvorsers van Société Générale vragen zich af of Unilever wel genoeg boekenonderzoek kan doen gezien het kleine team van de Brits-Nederlandse consumentenproductenfabrikant dat zich bezighoudt met fusies en overnames. Daardoor kan het risico op 'asymmetrische informatie' ontstaan.</p><p>Société Générale beseft dat Drunk Elephant in de eerste zes jaar van zijn bestaan zeer succesvol was. Wel vragen de analisten zich af of die groei doorzet of dat er juist zand in de motor is gekomen de laatste tijd.</p><p>Société Générale heeft een sell-advies voor Unilever. Het aandeel Unilever stond dinsdag rond 13.40 uur 0,2 procent lager op 52,99 euro.</p>
