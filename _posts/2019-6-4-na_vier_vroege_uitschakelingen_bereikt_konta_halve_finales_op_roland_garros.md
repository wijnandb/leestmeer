---
layout: post
title: "Na vier vroege uitschakelingen bereikt Konta halve finales op Roland Garros"
date: Tue, 04 Jun 2019 15:38:41 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/xb8ht5ngkBw/2287591"
feature_image: "https://nos.nl/data/image/2019/06/04/554594/1008x567.jpg"
---

<p>De Britse tennisster Johanna Konta heeft zich als eerste geplaatst voor de halve finales op Roland Garros. In haar eerste vier deelnames in Parijs strandde ze telkens in de eerste ronde, maar dit jaar hoefde ze in vijf partijen nog maar één set af te staan.</p>
<p>Konta won in de kwartfinales met 6-1, 6-4 van de Amerikaanse Sloane Stephens.</p>
<h2>Konta bezig aan opmars</h2>
<p>De Britse was in 2017 de nummer vier van de wereld, maar in 2018 lukte er bar weinig bij Konta. De laatste maanden is de topvorm weer terug. Zo leed ze maar drie nederlagen in haar laatste twintig partijen. Konta bereikte onder meer in Rome de finale ten koste van Kiki Bertens.</p>
<p>De Amerikaanse Stephens (nummer zeven van de wereld), de verliezend finaliste van vorig jaar in Parijs, verloor dit jaar al tweemaal van Konta, waaronder in Rome.</p>
<p>Ditmaal had de pupil van de Nederlandse trainer Sven Groeneveld in de eerste set niets in te brengen. Konta, 26ste op de wereldranglijst, serveerde goed en heerste in de rally's. In de tweede set hield ze de Britse een vroege break keurig vast.</p>
<p>In 1983 was Jo Durie de laatste Britse speelster die de halve finales wist te bereiken op Roland Garros.</p><img src="http://feeds.feedburner.com/~r/nossporttennis/~4/xb8ht5ngkBw" height="1" width="1" alt=""/>
