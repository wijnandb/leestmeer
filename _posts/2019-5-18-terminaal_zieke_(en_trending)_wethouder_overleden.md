---
layout: post
title: "Terminaal zieke (en trending) wethouder overleden"
date: Sat, 18 May 2019 09:59:25 +0200
category: binnenland
externe_link: "https://www.telegraaf.nl/nieuws/3607709/terminaal-zieke-en-trending-wethouder-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0c0af4c4-7944-11e9-b070-02d1dbdc35d1.jpg"
---

<p class="intro">Enkele dagen nadat de ongeneeslijk zieke oud-wethouder Hans Nijhof nog ’trending’ was op twitter, is hij vannacht overleden. Dat werd vanochtend bekendgemaakt door zijn vrouw Karolien via zijn account, waarop hij zijn ziektebeeld de afgelopen maanden openhartig deelde.</p> <p>„Lieve mensen. Mijn lieve Hans is vannacht overleden. Hij heeft genoten van het ochtendritueel het afgelopen jaar. Daarvoor mijn warme dank. Nader bericht volgt nog. Ik hoop dat dit daar komt waar het moet zijn”, luidde het bericht, dat meteen honderden reacties kreeg.</p><p>Nijhof lag sinds enkele dagen in het ziekenhuis na een longembolie. Hij was ’moe en somber’, zo schreef hij. „Jullie lieve berichten doen me goed”, waren zijn laatst verzonden woorden.</p><p>Openhartig over ziekte</p><p>Nijhof kreeg in enkele dagen tijd ruim tienduizend volgers na een tweet van cabaretier Jochem Myjer, die hem ook een hart onder de riem stak. Nijhofs dagelijkse observaties van zijn ziekte werden breed gewaardeerd. Hij ’danst een tango op het leven met kanker’, zo beschreef hij zelf, en kreeg veel steun op het sociale medium.</p><p>„Lieve Ka, heel veel sterkte met dit verlies. Prachtig hoe Hans ons allemaal geraakt en verbonden heeft”, schrijft volger Monike van Duren. „Laten we allemaal een beetje Hans zijn en de wereld wat mooier maken. Heb een mooie laatste reis Hans, dat je met merel-gezang ontvangen mag worden.”</p>
