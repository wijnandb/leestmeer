---
layout: post
title: "Trump krijgt nieuwe boom van Macron"
date: Tue, 11 Jun 2019 21:07:35 +0200
categories: 
- entertainment 
- opinie 
externe_link: "https://www.telegraaf.nl/nieuws/1282352642/trump-krijgt-nieuwe-boom-van-macron"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/38f572a2-8c7c-11e9-983a-02d2fb1aa1d7.jpg"
---

<p class="intro">President Trump krijgt een nieuwe boom van zijn Franse collega Macron na de snelle dood van een eikenboompje dat de Franse president vorig jaar cadeau deed.</p> <p>Op sociale media regende het berichten dat het gesneefde boompje symbool staat voor de moeizame relatie tussen de beide staatshoofden, maar Macron wuifde die commentaren dinsdag weg. „Het is geen tragedie. Je moet geen symbolen zien als die er niet zijn. Het symbool was dat we dat boompje samen plantten.”</p><p>De twee presidenten plantten het boompje in april 2018 in de tuin van het Witte Huis, als teken van vriendschap tussen de twee landen. Kort na de ceremonie moest het boompje alweer de grond uit, omdat het in quarantaine moest. Dat blijkt de jonge eik niet te hebben overleefd.</p><p>De boom kwam uit Belleau, een voormalig slagveld uit de Eerste Wereldoorlog. Bij de plantceremonie vorig jaar dankte Macron de Amerikaanse militairen die in die oorlog hielpen Frankrijk te bevrijden van de Duitse bezetter.</p>
