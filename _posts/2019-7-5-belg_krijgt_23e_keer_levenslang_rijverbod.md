---
layout: post
title: "Belg krijgt 23e keer levenslang rijverbod"
date: Fri, 05 Jul 2019 12:03:01 +0200
category: buitenland
externe_link: "https://www.telegraaf.nl/nieuws/548409775/belg-krijgt-23e-keer-levenslang-rijverbod"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3af049cc-9f0c-11e9-affb-0217670beecd.jpg"
---

<p class="intro">Een man uit Zonhoven in Belgisch-Limburg heeft voor de 23e keer een levenslang rijverbod gekregen van de politierechtbank van Hasselt. De hardleerse 45-jarige werd in december ondanks 22 eerdere veroordelingen tot een levenslang rijverbod achter het stuur aangetroffen in Hasselt.</p> <p>De aandacht van de politie was getrokken omdat de man slingerend over de weg reed. De bestuurder bleek met 1 promille alcohol te veel op te hebben en hij had sporen van een pepmiddel in zijn bloed. Hij had de auto van zijn vriendin te leen.</p><p>De politierechter veroordeelde de onverbeterlijke automobilist ook tot een gevangenisstraf van 18 maanden en legde hem een boete van 8000 euro op. De auto van zijn vriendin is verbeurd verklaard. Ze stond ook terecht, omdat ze die aan hem had meegegeven hoewel ze wist dat hij een rijverbod had.</p>
