---
layout: post
title: "Geannuleerd bezoek Trump kost Denen tonnen"
date: Mon, 09 Sep 2019 14:45:41 +0200
categories: 
- entertainment 
- opinie 
externe_link: "https://www.telegraaf.nl/nieuws/541135639/geannuleerd-bezoek-trump-kost-denen-tonnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bb64ae7e-d30d-11e9-a6c7-02d1dbdc35d1.jpg"
---

<p class="intro">De Deense autoriteiten zijn tonnen kwijt aan het geannuleerde bezoek van de Amerikaanse president Donald Trump. Die blies vorige maand de geplande reis naar Denemarken af omdat premier Mette Frederiksen duidelijk had gemaakt Groenland niet aan de VS te willen verkopen.</p> <p>De annulering kwam twaalf dagen voordat het bezoek plaats zou vinden. Deense media berichten dat de politie daardoor 4 miljoen kroon (536.000 euro) voor niks heeft uitgegeven. Het gaat onder meer om compensatie voor ingetrokken verloven en materieelkosten.</p><p>De kosten die de veiligheidsdienst, het leger en andere instanties maakten zijn niet bekend.</p><p>Trump twitterde destijds dat Denemarken een „erg speciaal land” is met geweldige inwoners. „Maar met het oog op de opmerkingen van premier Mette Frederiksen, dat ze geen interesse heeft in het bespreken van de verkoop van Groenland, stel ik de ontmoeting uit die over twee weken had moeten plaatsvinden.”</p><p>De president had eerder kenbaar gemaakt interesse te hebben in de aankoop van Groenland, een enorm eiland met een autonome status binnen het koninkrijk Denemarken.</p>
