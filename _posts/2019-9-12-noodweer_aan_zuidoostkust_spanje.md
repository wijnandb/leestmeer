---
layout: post
title: "Noodweer aan zuidoostkust Spanje"
date: Thu, 12 Sep 2019 13:53:23 +0200
category: buitenland
externe_link: "https://www.telegraaf.nl/nieuws/773942761/noodweer-aan-zuidoostkust-spanje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f94086c6-d553-11e9-83b3-0217670beecd.jpg"
aantal: 170
unieke: 123
bron: "De Telegraaf"
---

<p class="intro">Noodweer met buitensporige regenval aan de zuidoostkust van Spanje heeft voor overstromingen langs rivieren geleid, vooral in de streek die halverwege Valencia en Alicante ligt. Plaatselijke media meldden ondergelopen huizen, wegen en spoorwegen, met name in de zwaar getroffen plaatsen Mogente en Onteniente.</p> <p>Brandweer en politie hebben op verscheidene plekken mensen moeten redden uit benarde posities, zoals te water geraakte auto’s. In Onteniente moesten dertig mensen uit een ondergelopen deel van de plaats worden geëvacueerd. Er is nog nooit zo veel regenwater naar beneden gekomen sinds het begin dat dit wordt bijgehouden honderd jaar geleden.</p><p>In de hele regio is naar schatting 180 liter regenwater per vierkante meter neergekomen. Dat is een gemiddelde, want in de plaats Beniarrés, boven Alicante, is volgens de autoriteiten al meer dan 250 liter per vierkante meter gevallen.</p><p>In de regio’s Alicante en Valencia zijn als gevolg van het noodweer dat vroeg in de ochtend losbarstte en voortduurt veel onderwijsinstellingen dichtgebleven. Verder naar het zuiden, in de regio Murcia, gutst het water ook uit de hemel.</p>
