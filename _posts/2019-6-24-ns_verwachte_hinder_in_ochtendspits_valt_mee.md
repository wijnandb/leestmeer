---
layout: post
title: "NS: verwachte hinder in ochtendspits valt mee"
date: Tue, 25 Jun 2019 00:45:46 +0200
category: binnenland
externe_link: "http://feeds.nos.nl/~r/nosnieuwsbinnenland/~3/XaE0S1zL_d4/2290551"
feature_image: "https://nos.nl/data/image/2019/06/25/559043/1008x567.jpg"
---

<p>De Nederlandse Spoorwegen zeggen dat de hinder op het spoor vanochtend meevalt. Door storingen gisteravond stond een deel van de treinen op andere plekken dan de bedoeling was. Daardoor kon de dienstregeling niet overal volgens plan worden opgestart, maar dat heeft nauwelijks gevolgen gehad.</p>
<p>Het kan wel dat treinen korter en daardoor voller zijn. De NS adviseert om kort voor vertrek de reisplanner te checken.</p>
<h2>Verstoring Utrecht</h2>
<p>Op het spoor waren er in de avondspits meerdere problemen. Rond Utrecht Centraal reden veel minder treinen na een aanrijding met een persoon; in het station werd het daarna zo druk dat reizigers werd gevraagd om het station te mijden. De storing bij KPN bemoeilijkte bovendien een snelle oplossing.</p>
<p>Verder waren er treinen gestrand en reden er vanwege een sein- en wisselstoring urenlang geen treinen vanuit Amersfoort en Lelystad naar Zwolle. Spoorbeheerder ProRail zegt dat ook de hitte tot problemen leidde.</p><img src="http://feeds.feedburner.com/~r/nosnieuwsbinnenland/~4/XaE0S1zL_d4" height="1" width="1" alt=""/>
