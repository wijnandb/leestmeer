---
layout: post
title: "Bizar wapen bij bijna fatale steekpartij"
date: Sun, 08 Sep 2019 19:04:36 +0200
category: binnenland
externe_link: "https://www.telegraaf.nl/nieuws/394059748/bizar-wapen-bij-bijna-fatale-steekpartij"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/df49217c-d262-11e9-abac-02c309bc01c1.jpg"
---

<p class="intro">De politie heeft beelden naar buiten gebracht van een tiener die in augustus op klaarlichte dag in Almere een 29-jarige man zou hebben willen doodsteken. Op een screenshot is te zien hoe hij een bizar wapen draagt: een soort boksbeugel met een spies eraan.</p> <p>De camerabeelden laten vijf personen zien die op 14 augustus kort na het middaguur door het centrum van Almere lopen. Kort daarna ontstond er een ruzie met de 29-jarige man die ineens werd gestoken. Hij werd daarbij in ieder geval in zijn buik geraakt en overleed bijna aan zijn verwondingen. De politie zette die dag een helikopter in en deed een Burgernet-melding uitgaan, waarin het publiek werd opgeroepen uit te kijken naar vijf donkere tieners.</p><p>Op de beelden die nu via het opsporingsprogramma Bureau Flevoland naar buiten zijn gebracht is de groep duidelijk te zien. Dankzij een camera van het restaurant zijn er haarscherpe beelden van de vermoedelijke dader. De politie vraagt de man en getuigen zich te melden.</p><p>In de laatste jaren is het aantal zware steekincidenten in Nederland licht gestegen. Een criminoloog uitte eerder zijn zorgen in De Telegraaf over het gebruik van messen onder jongeren. Bezit en gebruik zou statusverhogend werken.</p><p>Tips? Mail naar nieuwsdienst@telegraaf.nl of App ze naar onze whatsapp tiplijn. Of zet ons nummer in je telefoon: +31 613650952</p>
