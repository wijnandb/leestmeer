---
layout: post
title: "De sport van zaterdag bij de NOS"
date: Sat, 07 Sep 2019 07:09:52 +0200
category: sport
externe_link: "https://nos.nl/l/2300684"
feature_image: "https://nos.nl/data/image/2019/09/07/575579/1008x567.jpg"
---

<p>Vandaag zenden we de Vuelta a Espa√±a weer live uit. Na de zware rit van gisteren, lijkt de veertiende etappe in de Vuelta opnieuw op het lijf van aanvallers geschreven te zijn. Langs de noordkust van Spanje is geen meter vlak, maar slechts op de top van een klim zijn bergpunten te verdienen. Die top ligt op 24 kilometer van de streep in Oviedo.</p>
<p>De Ronde van Spanje kijken doe je op NPO 1, NOS.nl en in de NOS-app. De uitzending van Studio Sport Vuelta begint om 15.00 uur. Het liveblog, waarmee je op de hoogte blijft van de ontwikkelingen in de koers, begint al om 12.58 uur en is te vinden op de website en in de app.</p>
<p>In Nederland wordt er ook gekoerst. In het Sportjournaal, dat om 18.50 uur op NPO 1 begint, is een samenvatting van de vierde etappe (van Arnhem naar Nijmegen) in de Boels Ladies Tour te zien.</p>
<h2>Williams haar 24ste?</h2>
<p>Later op de avond, om 22.00 uur om precies te zijn, staat Serena Williams in de finale van de US Open tegenover de Canadese Bianca Andreescu. Voor de 37-jarige Amerikaanse is het de uitgelezen kans om haar 24ste grandslamtitel te winnen. Daarmee zou ze het record evenaren van Margaret Court, die in de jaren 60 en vroege jaren 70 het vrouwentennis domineerde.</p>
<p>Een samenvatting van de finale is zondag te zien de Studio Sport-uitzending van zondag, op de website en in de app.</p>
<p>Ook stapt Max Verstappen in Monza voor de kwalificaties in zijn bolide. Aandacht voor Verstappen hebben we in het Sportjournaal. Tot slot wordt er geturnd in Heerenveen. Een reportage van de interlandwedstrijden in de Friese stad is te zien in Studio Sport. Die uitzending begint om 23.18 uur op NPO 1.</p>
