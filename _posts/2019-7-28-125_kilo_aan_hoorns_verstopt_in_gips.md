---
layout: post
title: "125 kilo aan hoorns verstopt in gips"
date: Sun, 28 Jul 2019 09:52:47 +0200
category: buitenland
externe_link: "https://www.telegraaf.nl/nieuws/397106473/125-kilo-aan-hoorns-verstopt-in-gips"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b0b95c54-b10c-11e9-8f49-0218eaf05005.jpg"
---

<p class="intro">Op het vliegveld van de Vietnamese hoofdstad Hanoi heeft de douane donderdag 125 kilo aan hoorns van neushoorns onderschept. Ze zaten verstopt in gips, melden de Vietnamese autoriteiten zondag. Het Aziatische land is een populair doorvoerland voor smokkelaars.</p> <p>De politie had een halve dag nodig om de hoorns uit het gips te krijgen. Er is nog geen verdachte aangehouden. Wel zijn er op dezelfde dag van de vondst twee mannen opgepakt die zeven bevroren tijgerkadavers in hun geparkeerde auto hadden liggen.</p><p>In Vietnam worden slagtanden van olifanten, schubdieren en lichaamsdelen van tijgers verkocht op de zwarte markt. Poeder van neushoornhoorn zou ziektes kunnen genezen. Een kilo hoorn van een neushoorn kan wel 50.000 euro opbrengen.</p><p>Vorige week werd er nog 9000 kilo aan ivoor en schubben van schubdieren onderschept in Singapore. Deze zending was ook bedoeld voor Vietnam.</p>
