---
layout: post
title: "Wisselend beeld op Wall Street"
date: Thu, 22 Aug 2019 19:37:26 +0200
category: financieel
externe_link: "https://www.telegraaf.nl/financieel/79088317/wisselend-beeld-op-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c0a02ec6-c503-11e9-a0a1-0255c322e81b.jpg"
---

<p class="intro">De aandelenbeurzen in New York stonden donderdag halverwege de handelsdag op kleine uitslagen. Beleggers op Wall Street keken vooral uit naar de speech van Fed-president Jerome Powell later deze week bij de jaarlijkse bijeenkomst van centrale bankiers in het Amerikaanse Jackson Hole. Bij de bedrijfscijfers gaat de aandacht uit naar kwartaalresultaten van onder meer levensmiddelenconcern Hormel Foods, sportartikelenverkoper Dick's Sporting Goods en warenhuisketen Nordstrom.</p> <p>De Dow-Jonesindex ging rond 19.30 uur (Nederlandse tijd) 0,3 procent omhoog naar 26.288 punten. De breed samengestelde S&amp;P 500 steeg een fractie tot 2925 punten. Techbeurs Nasdaq noteerde een min van 0,2 procent op 8003 punten.</p><p>De toespraak van Powell in Jackson Hole zal nauwlettend worden bestudeerd voor aanwijzingen over het toekomstig monetair beleid van de Fed. Op de financiële markten wordt verwacht dat de Amerikaanse centrale bank in september opnieuw de rente gaat verlagen.</p><p>Hormel Foods</p><p>Warenhuisketen Nordstrom deed het beter dan analisten hadden verwacht en kreeg er 14 procent bij. Ook branchegenoot Macy's liftte mee op het positieve sentiment en werd 1,2 procent hoger gezet.</p><p>Voedselproducent Hormel Foods (plus 4,1 procent) zag de omzet en winst dalen in het kwartaal. Het bedrijf had onder meer last van de gestegen avocadoprijzen. Ook verkocht Skippy-pindakaas minder goed.</p><p>Groupon</p><p>Sportwinkelketen Dick's Sporting Goods zette hogere vergelijkbare winkelverkopen in de boeken. Dat was voor het eerst in twee jaar. Het aandeel steeg 3,6 procent.</p><p>Aanbiedingensite Groupon stond in de belangstelling vanwege het vertrek van de financieel directeur. Michael Randolfi wil een andere carrièrekans benutten. Het aandeel Groupon daalde 0,4 procent.</p><p>Mastercard</p><p>Creditcardmaatschappij Mastercard (min 0,4 procent) kwam in opspraak vanwege een datalek bij het bonsuprogramma van het bedrijf in Duitsland. Lijsten met volledige nummers van de creditcards zijn op straat komen te liggen.</p><p>De euro was 1,1079 dollar waard tegen 1,1086 dollar bij het slot van de Europese beurzen. Een vat Amerikaanse olie kostte 0,1 procent minder op 55,63 dollar. Brentolie bleef stabiel op 60,30 dollar per vat.</p>
