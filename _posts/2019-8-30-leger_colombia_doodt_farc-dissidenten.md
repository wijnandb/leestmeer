---
layout: post
title: "Leger Colombia doodt FARC-dissidenten"
date: Fri, 30 Aug 2019 20:52:05 +0200
category: buitenland
externe_link: "https://www.telegraaf.nl/nieuws/864757296/leger-colombia-doodt-farc-dissidenten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/47383ccc-cb57-11e9-ad0b-02c309bc01c1.jpg"
---

<p class="intro">De Colombiaanse autoriteiten zeggen dat vrijdag negen FARC-dissidenten zijn gedood. President Iván Duque noemde dat een „duidelijke boodschap” aan de opstandelingen, die zich niet meer willen houden aan een vredesakkoord uit 2016.</p> <p>De militaire operatie tegen de rebellen vond plaats in de zuidelijke regio San Vicente del Caguan. Minister Guillermo Botero (Defensie) schreef daarna op Twitter: „De criminelen zijn gewaarschuwd. Ze kunnen zich overgeven of verslagen worden.”</p><p>President Duque kondigde donderdag aan dat een speciale eenheid jacht gaat maken op voormalig FARC-commandant Iván Márquez en zijn strijdmakers. Márquez had bekendgemaakt dat hij de wapens weer opneemt. Hij deed dat in een video met gewapende mannen en vrouwen.</p><p>Márquez verwijt de Colombiaanse regering het vredesakkoord met zijn ontbonden guerrillabeweging onvoldoende na te leven. President Duque omschrijft de voormalige FARC-commandant en zijn medestanders als drugscriminelen die worden gesteund door buurland Venezuela.</p>
