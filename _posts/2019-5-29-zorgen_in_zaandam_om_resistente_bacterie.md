---
layout: post
title: "Zorgen in Zaandam om resistente bacterie"
date: Wed, 29 May 2019 13:19:25 +0200
category: binnenland
externe_link: "https://www.telegraaf.nl/nieuws/3665269/zorgen-in-zaandam-om-resistente-bacterie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/92169f04-8205-11e9-87d1-0217670beecd.jpg"
---

<p class="intro">Het Zaans Medisch Centrum (ZMC) heeft maatregelen moeten nemen tegen de verspreiding van een resistente darmbacterie. Sinds vorig jaar is deze zogenoemde NDM-darmbacterie 38 keer bij een patiënt in de instelling aangetroffen. Recent is er een patiënt overleden, vermoedelijk als gevolg van een urineweginfectie met zo’n bacterie. De patiënt zou dan het eerste slachtoffer zijn van de bacterie in Nederland, zegt een woordvoerster.</p> <p>„Uit diverse onderzoeken en kweken moest worden vastgesteld dat niet uit te sluiten is, dat de patiënt mogelijk is overleden aan een urineweginfectie met deze bacterie”, meldt ZMC. De bacterie is een zogenoemde Citrobacter en behoort tot de Enterobacteriaceae. Dit zijn bacteriën die aangetroffen worden in de bodem en in het oppervlaktewater, aldus de zorginstelling.</p><p>Deze bacteriën kunnen aanwezig zijn in de ontlasting van gezonde mensen zonder dat die er last van ondervinden, maar bij kwetsbare patiënten kunnen er infecties van de urinewegen, luchtwegen en bloedvergiftiging door ontstaan. Patiënten bij wie de bacterie is aangetroffen, worden met voorzorgsmaatregelen behandeld, maar er is verder niemand ziek geworden.</p><p>Een speciaal expertteam volgt de ontwikkelingen.</p>
