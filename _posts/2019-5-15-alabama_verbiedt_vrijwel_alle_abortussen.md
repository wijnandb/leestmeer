---
layout: post
title: "Alabama verbiedt vrijwel alle abortussen"
date: Wed, 15 May 2019 07:17:15 +0200
categories: 
- entertainment 
- opinie 
externe_link: "https://www.telegraaf.nl/nieuws/3588826/alabama-verbiedt-vrijwel-alle-abortussen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bd4cf258-76d0-11e9-89ee-02d1dbdc35d1.jpg"
---

<p class="intro">De senaat van de Amerikaanse staat Alabama heeft een wet aangenomen die vrijwel alle abortussen verbiedt. Zelfs het afbreken van een zwangerschap na verkrachting of incest is verboden. Alleen als de gezondheid van de vrouw in het geding is, is een abortus toegestaan.</p> <p>Gouverneur Kay Ivey moet de wet nog ondertekenen, maar de Republikeinse gouverneur staat er om bekend dat zij fel tegenstander is van abortus.</p><p>In steeds meer Amerikaanse staten gelden strenge abortuswetten. Zo is het in Iowa en Georgia strafbaar abortus te plegen als de hartslag van de foetus te horen is. Het Hooggerechtshof oordeelde in 1973 dat vrouwen het recht op abortus hebben. Maar nu er een conservatieve meerderheid in dat hof zit, hopen tegenstanders van abortus een nieuwe uitspraak te kunnen krijgen van deze hoogste rechters.</p>
