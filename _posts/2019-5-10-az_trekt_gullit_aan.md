---
layout: post
title: "AZ trekt Gullit aan"
date: Fri, 10 May 2019 12:44:48 +0200
categories: 
- sport 
- voetbal 
externe_link: "https://www.telegraaf.nl/sport/3567179/az-trekt-gullit-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b01edb4e-7312-11e9-9ee7-0218eaf05005.png"
---

<p class="intro">AZ heeft de zoon van Ruud Gullit vastgelegd.</p> <p>Verdediger Maxim Gullit zette zijn handtekening onder een driejarig contract in Alkmaar. De 17-jarige Gullit maakte afgelopen maand als invaller in de uitwedstrijd van Jong AZ tegen FC Twente (0-0) zijn debuut in het profvoetbal.</p><p>AZ plukte de tiener in 2017 weg bij AFC. „De stappen die hij in 1,5 jaar bij AZ heeft gemaakt, zijn ongelooflijk”, zei de trotse vader Ruud Gullit op AZ TV. „Dit is best wel heel emotioneel. Ik ben heel trots op hem. Het is allemaal zo snel gegaan met ’Max’.” De ruim 1,90 meter lange Gullit junior was aanvankelijk linksbuiten. „Hij was snel en wendbaar, maar kreeg te maken met groeipijnen en moest daardoor naar achteren toe”, zegt vader Ruud. „Hij moest het spel voor zich hebben om zich te ontwikkelen. Complimenten aan AFC en AZ, hier heeft hij enorme stappen gemaakt.”</p><p>Vader Gullit adviseerde zijn zoon om met diens voornaam Maxim op het shirt te gaan spelen. „Hij moet zichzelf zijn. Maar hij is ook niet bang voor de vergelijkingen. En hij wil zelf met zijn achternaam op zijn shirt spelen.”</p>
