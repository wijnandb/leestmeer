---
layout: post
title: "’Guardiola volgt Ronaldo naar Juventus’"
date: Thu, 23 May 2019 11:25:35 +0200
category: sport
externe_link: "https://www.telegraaf.nl/sport/3634832/guardiola-volgt-ronaldo-naar-juventus"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db0cfaf4-7d4c-11e9-a983-02c309bc01c1.jpg"
---

<p class="intro">Volgens het Italiaanse persbureau AGI wordt Pep Guardiola de nieuwe trainer van Juventus.</p> <p>De Spanjaard was de afgelopen drie seizoenen werkzaam voor Manchester City. Guardiola won afgelopen seizoen met The Citizens vier prijzen: de Community Shield, de League Cup, de FA Cup en de landstitel.</p><p>Mocht de succestrainer daadwerkelijk de overstap naar Turijn maken, dan wordt hij ook trainer van Cristiano Ronaldo. De twee zijn geen onbekenden van elkaar. In Spanje stonden ze jarenlang lijnrecht tegenover elkaar tijdens de duels tussen Real Madrid en FC Barcelona.</p><p>Juventus neemt deze zomer afscheid van Massimiliano Allegri. De Italiaanse oefenmeester leidde De Oude Dame naar de zevende landstitel op een rij, de vijfde onder zijn leiding, maar de uitschakeling door Ajax in de kwartfinale van de Champions League werd hem zo stevig aangerekend dat hij het veld moet ruimen.</p><p>Guardiola zou bij de Bianconeri 24 miljoen euro per jaar kunnen gaan verdienen. De presentatie zou op vrijdag 14 juni plaatsvinden. AGI wijst op het feit dat alle rondleidingen door het stadion op die dag zijn geschrapt.</p>
