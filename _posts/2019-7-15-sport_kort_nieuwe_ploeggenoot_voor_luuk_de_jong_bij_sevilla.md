---
layout: post
title: "Sport Kort: nieuwe ploeggenoot voor Luuk de Jong bij Sevilla"
date: Mon, 15 Jul 2019 14:18:00 +0200
category: sport
externe_link: "https://www.telegraaf.nl/sport/1034810219/sport-kort-nieuwe-ploeggenoot-voor-luuk-de-jong-bij-sevilla"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/326d27e2-a6fb-11e9-ae8e-0218eaf05005.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>14.12 uur: De Spaanse voetbalclub Sevilla heeft met Oliver Torres de negende versterking voor het nieuwe seizoen binnengehaald. De 24-jarige middenvelder komt voor zo'n 12 miljoen euro over van FC Porto. De Spaanse jeugdinternational, die een vijfjarig contract ondertekende, speelde eerder voor Atlético Madrid en Villarreal. Met Atlético veroverde Torres in 2014 de Spaanse titel. Vorig jaar werd hij in Portugal kampioen met Porto. Met het aantrekken van Torres komen de transferuitgaven van Sevilla deze zomer nu op zo'n 115 miljoen euro. De Spaanse club trok ongeveer 15 miljoen daarvan uit voor spits Luuk de Jong, die overkwam van PSV. Sevilla versterkte zich verder met onder anderen Sergio Reguilón (Real Madrid) en Lucas Ocampos (Olympique Marseille). Torres gaat direct met zijn nieuwe club mee op trainingskamp naar de Verenigde Staten.</p><p>12.32 uur Iker Casillas maakt komend seizoen deel uit van de begeleidingsstaf van FC Porto. De Spaanse doelman is op de weg terug na zijn hartinfarct van begin mei. Casillas gaat een verbindende rol vervullen tussen de trainer en de spelers. Mogelijk dat zijn takenpakket daarna nog wordt uitgebreid naar andere functies binnen de club.</p><p>09.00 uur Giro-winnares Annemiek van Vleuten start maandag 29 juli in Boxmeer, een dag na het einde van de Tour de France. Marianne Vos, die vier van de tien Giroritten won, ontbreekt ook niet. Wereld- en olympisch kampioene Anna van der Breggen is eveneens in Boxmeer te bewonderen evenals meervoudig wereldkampioen op de baan Kirsten Wild.</p><p>07.38 uur Golfster Anne van Dam heeft bij de Marathon Classic in Sylvania (Ohio) genoegen moeten nemen met een plek in de achterhoede. De 23-jarige Arnhemse eindigde het toernooi uit de Amerikaanse vrouwentour LPGA op de gedeelde 67e plaats met 284 slagen.</p><p>07.26 uur Tennisster Kiki Bertens is na Wimbledon één plek gezakt op de wereldranglijst. De 27-jarige Westlandse vond haar naam maandag terug op de vijfde plaats. Bertens werd gepasseerd door Simona Halep, de Roemeense die het grandslamtoernooi op het Engelse gras op haar naam schreef.</p>
