---
layout: post
title: "Politie: man (26) uit Groningen opgepakt voor moord op jogger"
date: Mon, 10 Jun 2019 13:23:37 +0200
category: binnenland
externe_link: "https://www.telegraaf.nl/nieuws/960427814/politie-man-26-uit-groningen-opgepakt-voor-moord-op-jogger"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ab09f332-8b7c-11e9-9faf-02d1dbdc35d1.jpg"
---

<p class="intro">De politie in Groningen heeft een verdachte aangehouden voor de steekpartij waarbij Hidde Bergman (27) om het leven kwam. Het gaat om een 26-jarige man in Groningen. De verdachte zat vast voor een ander strafbaar feit, vernieling.</p> <p>Bergman werd op 14 mei dood aangetroffen op het Jaagpad langs het Reitdiep in de stad Groningen. Hij was aan het joggen. De opgepakte man wordt verdacht van betrokkenheid bij de dood van Bergman. Het drama speelde zich af in de buurt van campus van de Hanzehogeschool.</p><p>De politie zegt op dit moment niet meer te kunnen meedelen.</p><p>In totaal houden twintig rechercheurs zich met het onderzoek bezig. Er werd onder meer druk gezocht naar een man die bij de in het groen gelegen plek werd gezien. Hij vluchtte richting een brug tussen stadswijken Paddepoel en Vinkhuizen. Het is niet duidelijk of het om de nu gearresteerde man ging.</p><p>Na de steekpartij riepen sportclubs in de buurt op voorzichtig te zijn rond het terrein. De Hanzehogeschool adviseerde medewerkers en studenten om op elkaar te letten en zo veel mogelijk samen te fietsen of te lopen in de omgeving. Een week na de dodelijke steekpartij had de politie al 176 tips binnen gekregen. Zeker 75 tips kwamen binnen nadat de politie een compositietekening had verspreid van een man die in verband werd gebracht met de steekpartij.</p>
