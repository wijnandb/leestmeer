---
layout: post
title: "Plas ophouden tijdens finale Songfestival: opvallende pieken Waternet"
date: Mon, 20 May 2019 14:04:22 +0200
categories: 
- entertainment 
- opinie 
externe_link: "https://www.telegraaf.nl/nieuws/3615439/plas-ophouden-tijdens-finale-songfestival-opvallende-pieken-waternet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c29c11f0-7af7-11e9-9403-0217670beecd.jpg"
---

<p class="intro">Met samengeknepen billen zaten we zaterdagavond massaal naar het Eurovisie Songfestival te kijken. Zou onze favoriet Duncan de verwachtingen waarmaken? De spanning rondom het optreden, de tussenstand en de uiteindelijke uitslag was volgens Waternet ook goed terug te zien in het dalende waterverbruik.</p> <p>De waterbeheerder in Amsterdam deelt online een opvallende grafiek omtrent het waterverbruik in de stad. „Deze grafiek laat nog één keer zien hoe verschrikkelijk spannend het afgelopen zaterdag was”, schrijft Waternet bij de opmerkelijke statistieken. Op cruciale momenten in de finale lijken veel minder mensen drinkwater te pakken of het toilet door te trekken. Daarop volgen ineens flinke pieken.</p><p>De 25-jarige zanger wist zaterdag voor Nederland het Songfestival te winnen. Duncan Laurence kreeg van de vakjury’s 231 punten en stond daarmee op een derde plaats. De televoters gaven hem 261 punten, waarmee hij eindigde op de eerste plaats. Het was voor het eerst sinds 1975 dat Nederland weer eens een Songfestival won.</p>
