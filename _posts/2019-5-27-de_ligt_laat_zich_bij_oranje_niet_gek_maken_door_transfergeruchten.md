---
layout: post
title: "De Ligt laat zich bij Oranje niet gek maken door transfergeruchten"
date: Mon, 27 May 2019 06:15:05 +0200
category: sport
externe_link: "https://nos.nl/l/2286461"
feature_image: "https://nos.nl/data/image/2019/05/27/552791/1008x567.jpg"
---

<p>"Ik weet het nog niet. Er wordt heel veel geschreven en gezegd. Dat is het hele jaar al zo. Ik laat mij er niet gek door maken."</p>
<p>In tegenstelling tot teamgenoot Frenkie de Jong is de toekomst van Matthijs de Ligt nog altijd ongewis. Talloze Europese topclubs jagen op de handtekening van de 19-jarige centrale verdediger van Ajax, die zich momenteel met Oranje voorbereidt op de finaleronde van de Nations League.</p>
<h2>Het besef komt steeds meer</h2>
<p>Zijn toegenomen status heeft natuurlijk ook te maken met het uitmuntende seizoen van de Amsterdammers, met het winnen van de landstitel, de KNVB-beker en het bereiken van de halve finale van de Champions League.</p>
<p>"Als je ziet wat het heeft losgemaakt bij de mensen. Als je er rustig over gaat nadenken, dan besef je wat je hebt gepresteerd. Het was een geweldig seizoen. Met zo'n speelstijl. Dat is waar Ajax voor staat."</p>
<p>De Ligt, die onder meer in verband wordt gebracht met FC Barcelona en Manchester United, heeft geen duidelijke voorkeur als het om zijn nieuwe werkgever gaat.</p>
<p>"Buiten Ajax heb ik geen droomclub. Ik kijk naar wat het beste is voor mijn carri√®re, waar ik mij het meeste kan ontwikkelen, waar ik de meeste speelminuten kan maken."</p>
<h2>Blijft De Ligt misschien bij Ajax?</h2>
<p>Een verlengd verblijf in Amsterdam, zit dat er misschien dan nog in? "Zolang ik er onder contract sta, is die kans er zeker. Zeg nooit nooit."</p>
