---
layout: post
title: "Osaka onderuit in derde ronde Roland Garros, Halep binnen een uur door"
date: Sat, 01 Jun 2019 12:22:19 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/n9lMRwY6d9A/2287147"
feature_image: "https://nos.nl/data/image/2019/06/01/553951/1008x567.jpg"
---

<p>Naomi Osaka, de nummer één van de wereldranglijst, is op Roland Garros gestrand in de derde ronde. De 21-jarige Japanse was op het Franse gravel niet opgewassen tegen Katerina Siniaková: 4-6, 2-6.</p>
<p>Osaka was in Parijs nooit verder gekomen dan de derde ronde en ook dit jaar speelde ze een moeizaam toernooi. De winnares van de twee laatste grandslamtoernooien (US Open en Australian Open) haalde via twee moeizame driesetters de laatste 32, maar tegen Siniaková wist ze dat kunstje niet te herhalen.</p>
<p>Osaka noteerde 38 afzwaaiers en wist geen enkele van haar zeven breekkansen te verzilveren. Voor de 23-jarige Siniaková (ATP-42) is het de grootste enkelspeloverwinning uit haar carrière. In 2018 schreef de Tsjechische met Barbora Krejcíková in Parijs het dubbelspel op haar naam en won ze ook op Wimbledon.</p>
<h2>Halep wint wel</h2>
<p>Simona Halep bereikte zonder veel moeite voor de vijfde keer de achtste finales. De titelverdedigster zette op Court Philippe Chatrier de Oekraïense Lesia Tsoerenko opzij: 6-2, 6-1.</p>
<p>De Roemeense, derde op de plaatsingslijst. had de derde ronde bereikt na twee moeizame driesetters, maar tegen de 27-jarige Tsoerenko had ze al binnen een uur de zege binnen.</p>
<p>De Oekraïense zag de bui mogelijk al hangen: ze won in de vorige zeven ontmoetingen met Halep slechts één set en had dit seizoen tot aan Roland Garros nog niet gewonnen op gravel.</p>
<p>Halep, nummer drie van de wereld, toonde zich in hun eerste duel op gravel zeer effectief; ze benutte haar eerste zeven breekkansen. Tsoerenko was niet fit, brak de Roemeense op 5-0 nog wel, maar boog uiteindelijk op het derde matchpunt.</p><img src="http://feeds.feedburner.com/~r/nossporttennis/~4/n9lMRwY6d9A" height="1" width="1" alt=""/>
