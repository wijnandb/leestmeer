---
layout: post
title: "Eindhoven - Onderzoek: aanhouding ANP-journalisten op basis van onjuiste informatie"
date: Mon, 01 Jul 2019 07:47:00 GMT
categories: 
- noord-brabant 
- eindhoven 
externe_link: "https://www.politie.nl/nieuws/2019/juli/1/onderzoek-aanhouding-anp-journalisten-op-basis-van-onjuiste-informatie.html"
feature_image: "https://www.politie.nl/binaries/w400h225/content/gallery/politie/stockfotos/algemeen/agenten-op-straat.jpg"
---

De politie Oost-Brabant heeft de afgelopen week grondig onderzoek gedaan naar de feiten en omstandigheden van de aanhouding van twee ANP-journalisten uit Roermond bij een Pegida-manifestatie op 22 juni  in Eindhoven. Daaruit is duidelijk geworden dat wij de twee journalisten abusievelijk als Pegida-sympathisanten hebben aangemerkt en wij hechten eraan dat onjuiste beeld volledig te corrigeren. In een constructief gesprek afgelopen week hebben wij de twee verslaggevers onze oprechte excuses aangeboden voor hun onterechte aanhouding.
