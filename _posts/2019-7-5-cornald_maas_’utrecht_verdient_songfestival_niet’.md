---
layout: post
title: "Cornald Maas: ’Utrecht verdient Songfestival niet’"
date: Fri, 05 Jul 2019 15:12:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1430156850/cornald-maas-utrecht-verdient-songfestival-niet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/66fccbd4-9f2b-11e9-b258-02d2fb1aa1d7.jpg"
---

<p class="intro">Als het aan songfestivalkenner Cornald Maas ligt wordt het Eurovisie Songfestival volgend jaar niet in Utrecht georganiseerd. Cornald, die sinds jaar en dag het commentaar verzorgt, vindt dat er in de Domstad door sommige politieke partijen te negatief wordt gesproken over het liedjesfestijn.</p> <p>Cornald liet zijn onvrede vrijdag blijken via Twitter. Hij reageerde op uitspraken van SP’er Tim Schipper, die geen zin heeft om veel geld in de organisatie van het Songfestival te steken. Hij liet eerder weten dat het geld simpelweg op is en dus zeker geen groot bedrag aan ’dit feestje’ uit wil geven.</p><p>En die woordkeuze is nou precies wat bij Cornald in het verkeerde keelgat schiet. „De kans om je land (en stad), 44 jaar na de laatste overwinning, voor heel Europa zinnenprikkelend en grensverleggend op de kaart te zetten afdoen als een ’feestje’”, twitterde de songfestivalkenner vrijdag. „Met zo’n verhaal verdien je het songfestival ook niet.”</p>
