---
layout: post
title: "84 extra mariniers voor noodhulp naar Bahama’s"
date: Sat, 07 Sep 2019 09:56:42 +0200
categories: 
- entertainment 
- opinie 
externe_link: "https://www.telegraaf.nl/nieuws/1128331112/84-extra-mariniers-voor-noodhulp-naar-bahama-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/51de1a22-d145-11e9-baff-02d2fb1aa1d7.jpg"
---

<p class="intro">Nog eens 84 extra mariniers vertrekken zaterdagmiddag naar het Caribisch gebied om noodhulp te bieden aan de getroffenen door de orkaan Dorian op de Bahama’s, meldt het ministerie van Defensie. De mariniers maken deel uit van het 21e Raiding Squadron van het Korps Mariniers en zijn permanent beschikbaar voor spoedinzet in binnen- of buitenland.</p> <p>Ze vliegen vanaf de vliegbasis Eindhoven met een KDC-10 transportvliegtuig van de luchtmacht naar Sint Maarten. Daar gaan ze aan boord van het marineschip Zr.Ms. Johan de Witt, dat samen met Zr.Ms. Snellius gereed wordt gemaakt voor noodhulp. Door de orkaan zijn zeker 43 mensen om het leven gekomen. Verwacht wordt dat het dodental op de Bahama’s nog sterk zal toenemen.</p><p>In totaal zijn er met de extra mariniers straks circa 550 Nederlandse militairen van de marine, landmacht, luchtmacht en marechaussee bezig met de noodhulp aan de Bahama’s.</p><p>Verder zijn er vijftig Franse en vijftig Duitse militairen aan boord van de Johan de Witt. Zij waren betrokken bij de noodhulpoefening Caribbean Coast, maar die oefening maakt nu plaats voor daadwerkelijke humanitaire hulp.</p><p>De Johan de Witt is een amfibisch transportschip dat dienst kan doen als haven, vliegveld en opslagplaats ineen. Zo heeft het schip een groot dek voor voertuigen en hulpgoederen, ruimte voor medisch personeel van de landmacht en een inwendig dok waar boten in en uit kunnen varen. Daarnaast zijn er onder meer twee Cougar-helikopters aan boord, een marinierseenheid met diverse landingsvaartuigen, landmachtmilitairen van de genie en twee duikteams.</p><p>De Snellius is uitgerust met geavanceerde sonarapparatuur om onderwaterschade en scheepswrakken en andere blokkades in kaart te brengen. Het schip kan worden ingezet bij het weer toegankelijk maken van de havens op de Bahama’s.</p>
