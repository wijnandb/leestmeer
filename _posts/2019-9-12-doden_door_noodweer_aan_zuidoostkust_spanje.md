---
layout: post
title: "Doden door noodweer aan zuidoostkust Spanje"
date: Thu, 12 Sep 2019 14:58:00 +0200
categories: 
- entertainment 
- opinie 
externe_link: "https://www.telegraaf.nl/nieuws/773942761/doden-door-noodweer-aan-zuidoostkust-spanje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/315886e0-d55d-11e9-83b3-0217670beecd.jpg"
aantal: 202
unieke: 144
bron: "De Telegraaf"
---

<p class="intro">Door noodweer met buitensporige regenval aan de zuidoostkust van Spanje zijn twee doden gevallen. Een ouder echtpaar is circa 55 kilometer ten noordwesten van Alicante dood in hun auto aangetroffen. De auto was door het plotseling stijgende water meegesleurd en ondergelopen, aldus de plaatselijke politie.</p> <p>Het heftige noodweer heeft tot overstromingen langs rivieren geleid, vooral in de streek tussen Valencia en Alicante. Plaatselijke media meldden ondergelopen huizen, wegen en spoorwegen, zoals in de zwaar getroffen plaatsen Mogente en Onteniente.</p><p>Brandweer en politie hebben op verscheidene plekken mensen gered uit benarde posities, zoals te water geraakte auto’s. In Onteniente moesten dertig mensen uit een ondergelopen deel van de plaats worden geëvacueerd. Er is nog nooit zo veel regenwater naar beneden gekomen sinds dat wordt bijgehouden, nu al honderd jaar.</p><p>In de hele regio is naar schatting 180 liter regenwater per vierkante meter neergekomen. Dat is een gemiddelde, want in de plaats Beniarrés, boven Alicante, is volgens de autoriteiten al meer dan 250 liter per vierkante meter gevallen.</p><p>In de regio’s Alicante en Valencia zijn als gevolg van het noodweer dat vroeg in de ochtend losbarstte en voortduurt veel onderwijsinstellingen dichtgebleven. Verder naar het zuiden, in de regio Murcia, gutst het water ook uit de hemel.</p>
