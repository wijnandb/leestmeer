---
layout: post
title: "Zverev en Tsitsipas stellen teleur, Djokovic begint wel goed"
date: Mon, 01 Jul 2019 18:22:59 +0200
category: sport
externe_link: "https://nos.nl/l/2291512"
feature_image: "https://nos.nl/data/image/2019/07/01/560455/1008x567.jpg"
---

<p>Het wil voor Alexander Zverev maar niet lukken om een verpletterende indruk te maken op de grandslamtoernooien. De Duitse nummer vijf van de wereld verloor in de openingsronde op Wimbledon van Jiri Vesely: 6-4, 3-6, 2-6, 5-7.</p>
<p>Zverev haalde in juni op Roland Garros nog de kwartfinales, maar op de andere grote toernooien wil het maar niet vlotten. Wel schreef hij vorig jaar verrassend de ATP Finals op zijn naam.</p>
<h2>Tsitsipas in vijf sets onderuit</h2>
<p>Ook voor Stefanos Tsitsipas zit het toernooi er al na een ronde op. De als zevende geplaatste Griek verloor in vijf sets een taai gevecht van de Italiaan Thomas Fabiano: 6-4, 3-6, 6-4, 6-7 (8), 6-3.</p>
<p>Titelhouder Novak Djokovic nam op weg naar zijn vijfde eindzege op Wimbledon zonder veel moeite de eerste horde. De Serviër versloeg Philipp Kohlschreiber met 6-3, 7-5, 6-3.</p>
<p>Kohlschreiber, die drie keer de finale van een grastoernooi haalde en in 2011 de titel pakte in Halle, brak Djokovic in de openingsgame. De mondiale nummer één sloeg weliswaar direct terug, maar echt soepel verliepen zijn servicegames daarna ook niet echt.</p>
<p>Toch wist Djokovic wel het klassenverschil duidelijk te maken. Hij treft in de tweede ronde de Amerikaan Denis Kudla.</p>
<p>Ook Kevin Anderson sloeg zich zonder problemen naar de volgende ronde. De verliezend finalist van vorig jaar was met opvallend gemak te sterk voor de Fransman Pierre-Hugues Herbert: 6-3, 6-4, 6-2.</p>
<p>De 33-jarige Anderson, die Roger Federer vorig jaar in de kwartfinales na een lange vijfsetter uitschakelde, keerde twee weken geleden op het grastoernooi in Queen's terug in het circuit na drie maanden afwezigheid vanwege elleboogkachten.</p>
