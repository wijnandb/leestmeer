---
layout: post
title: "Dorpje koopt hele drankvoorraad om neonazi’s droog te leggen"
date: Sun, 23 Jun 2019 20:03:58 +0200
category: buitenland
externe_link: "https://www.telegraaf.nl/nieuws/1726476805/dorpje-koopt-hele-drankvoorraad-om-neonazi-s-droog-te-leggen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/02ffa70c-95e2-11e9-8141-02d2fb1aa1d7.jpg"
---

<p class="intro">Bezoekers van een neonazi-festival in Ostritz in het voormalige Oost-Duitsland hadden weinig kans om een biertje te drinken.</p> <p>De inwoners van het kleine plaatsje kochten zelf de hele drankvoorraad van de lokale supermarkt op. Omdat de rechter alcoholverkoop op het festivalterrein verbood, stonden de neonazi’s feitelijk droog.</p><p>Het stuit de ongeveer 2400 dorpsbewoners eigenlijk zwaar tegen de borst dat enkele honderden neonazi’s jaarlijks hun ’Schild und Schwert’-feestje komen vieren in het anderszins zo vredige Ostritz. En dus bedachten ze deze opmerkelijk boycot-actie.</p><p>De rechter legde al eerder een alcoholverbod op voor het festival, omdat er een verhoogd risico op ’gewelddadige botsingen’ zou zijn. Van de organisatie werd ruim 4000 liter bier ingenomen, bij de bezoekers van het festival werd nog eens 200 liter gevonden.</p><p>Een bezoekje aan de lokale supermarkt had toen ook geen zin meer. Dorpsbewoners hadden alles weggehaald. De neonazi’s moesten hun muziekfeestje dus vieren op bronwater en frisdrank.</p><p>De dorpsbewoners hebben nu zo’n 120 kratten bier, maar dat zal wel op komen.</p>
