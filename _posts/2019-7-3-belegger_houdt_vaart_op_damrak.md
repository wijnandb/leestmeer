---
layout: post
title: "Belegger houdt vaart op Damrak"
date: Wed, 03 Jul 2019 17:51:00 +0200
categories: 
- financieel 
- koersen 
externe_link: "https://www.telegraaf.nl/financieel/1586664772/belegger-houdt-vaart-op-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c618bba8-9db1-11e9-8e57-0218eaf05005.jpg"
---

<p class="intro">De Amsterdamse beurs sloot woensdag wederom met winst, geholpen door een positief Wall Street. Beleggers rekenden op een goed kwartaalcijferseizoen bij zich top renteverlagingen van centrale banken. Het Amerikaanse banencijfer viel echter tegen. Adyen en financials gingen aan kop, apothekersbedrijf Fagron werd de grote verliezer.</p> <p>De AEX-index sloot 0,5% hoger op 572,93 punten, de hoogste slotstand dit jaar. De AMX steeg 0,4% naar 805,72 punten.</p><p>Frankfurt (+0,7%), Parijs (+0,8%) en Londen (+0,7%) gingen mee.</p><p>Het sentiment in Europa verbeterde. De yield op Italiaanse staatsobligaties ging 13 basispunten lager nadat de strafprocedure met boete van de Europese Commissie tegen Rome werd ingetrokken. Italië beperkt zijn begrotingstekort. Afgezet tegen de Bund zakte de spread op tienjaars schuld tot 200 basispunten, het laagste punt in een jaar.</p><p>Wall Street koerste met kleine winsten. De S&amp;P500 begon met een recordstand, ondanks het tegenvallende ADP-banenrapport, met non-farm payrolls, dat op het officiële cijfer vooruit loopt. De instroom telde 102.000 Amerikanen, terwijl op 140.000 banen was gerekend.</p><p>Banken behoren tot de best presterende sector op de beurs, stelt ABN Amro-econoom Ton Kinmoth. De wapenstilstand tussen de VS en China heeft hun groei doen versnellen.</p><p>„Maar het is wachten op een duidelijke opening, waarmee beurzen ook op de middellange termijn groeien”, zegt marktanalist Salah Boumidi van IG. „Veel beurzen bewegen toch vooral zijwaarts.”</p><p>Beleggers verwerkten daarbij vooral het nieuws dat IMF-baas Christine Lagarde vrijwel zeker de president van de Europese Centrale Bank (ECB) wordt.</p><p>ECB-president Mario Draghi treedt eind oktober af. De markt tast af wat Lagardes rentebeleid kan worden, zegt Stephane van der Meer van valutahandelaar Ebury.</p><p>„Lagarde zal de Draghi-lijn voorlopig volgen. En als de inflatie niet stijgt, zal een nieuwe renteverlaging noodzakelijk worden”, zegt hij. Die rentestap wordt algemeen in juli verwacht in de VS, Europa zal volgen.</p><p>De euro bewoog woensdag 0,08% lager tegen de dollar bij $1,1288. „Dat de dollar relatief zo sterk is verbaast nog wel. Beleggers zoeken dus veilige haven als de yen en dollar op.” Amerikaanse tienjarige staatsobligaties gingen naar het laagste punt sinds 2016.</p><p>Afwachtend</p><p>„Beleggers zitten duidelijk on the fence”, aldus valutaspecialist Bart Hordijk van Monex Europe. „Ze willen vanaf de zijlijn eerst horen hoe ze het beleid van de ECB precies verwoordt. Zeker de eerste maanden zal Lagardes aanpak waarschijnlijk niet afwijken van die van Draghi. Lagarde is van origine geen monetair econoom; de ECB werkt toch anders dan het IMF of een ministerie van Financiën.”</p><p>Brentolie noteerde 1,3% hoger. De voorraden in de VS vielen terug.</p><p>In de AEX eindigde de betalingsverwerker Adyen (+2,4%) bovenaan. Financials ING (+1,3%), NN (+0,3%) en ABN Amro (+2%) gaven tegenwicht aan Aegon (-0,1%).</p><p>Supermarktconcern Ahold Delhaize en bierbrouwer Heineken mochten respectievelijk 1,6% en 1,3% winst bijschrijven. Heineken kwam voor het eerst boven $100 per aandeel.</p><p>Zakenbank Goldman Sachs verhoogde haar koersdoel voor Heineken van €78 naar €84 bij een ongewijzigd verkoopadvies.</p><p>Zwaargewicht Unilever (+1,4%) won terrein op berichten dat het activiteiten in Australië afstoot.</p><p>Telecombedrijf KPN (+0,2%) kreeg een koopadvies van Exane BNP Paribas, komend van verkopen. En Bank of America Merrill Lynch gaf een koopadvies af, rekenend op zeker 8% groei van resultaten.</p><p>Maaltijdenbestelbedrijf Takeaway.com (-1,4%) was ook bij de slotbel een van de grootste dalers onder de hoofdfondsen.</p><p>Beurszwaargewicht Royal Dutch Shell leverde 0,7% in. Exane BNP Paribas zette het aandeel op neutraal, komend van outperform.</p><p>In de AMX kreeg Fagron een koersdreun van uiteindelijk 9,27% voor de kiezen op €16,050. Grootaandeelhouders Waterland Private Equity en Baltisse hebben 7,2 miljoen aandelen van de toeleverancier aan apotheken verkocht voor €16,20 per aandeel.</p><p>Fugro zakte 2% weg bij het slotsignaal. ING haalde de bodemonderzoeker van haar favorietenlijst en verlaagde het koersdoel voor het aandeel van €15,10 naar €11. De bank handhaafde wel haar koopadvies voor Fugro.</p><p>Bij de lokale fondsen veerde uiteindelijk Beter Bed 9,8% op. De bedden- en matrassenverkoper stond eerder zwaar onder druk door tegenvallende resultaten en zorgen over de liquiditeit. ABN Amro sneed in het koersdoel.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
