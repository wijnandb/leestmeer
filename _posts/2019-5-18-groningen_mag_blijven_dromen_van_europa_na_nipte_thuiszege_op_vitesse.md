---
layout: post
title: "Groningen mag blijven dromen van Europa na nipte thuiszege op Vitesse"
date: Sat, 18 May 2019 22:44:06 +0200
categories: 
- sport 
- voetbal 
externe_link: "https://nos.nl/l/2285320"
feature_image: "https://nos.nl/data/image/2019/05/18/551012/1008x567.jpg"
---

<p>FC Groningen heeft zijn goede vorm doorgetrokken in de play-offs. De nummer acht van de reguliere competitie wint op eigen veld van de nummer vijf Vitesse (2-1).</p>
<p>Wie play-offs zegt, zegt FC Groningen. Voor de elfde keer doet de 'Trots van het Noorden' namelijk al mee, een record. En gezien het verloop van de competitie is de deelname van dit jaar een klein wonder.</p>
<h2>Bruns</h2>
<p>In de openingsronde van dit seizoen wint Vitesse nog met 5-1 van Groningen, dat tot de winterstop in de degradatiezone staat. Thomas Bruns speelt met de Arnhemmers mee. Tijden veranderen, ook voor hem.</p>
<p>Bruns is inmiddels verhuurd aan Groningen, maar leest deze week op internet dat hij ook daar niet meer welkom is volgend seizoen. Wel staat hij deze halve finale gewoon in de basis tegen zijn eigenlijke werkgever.</p>
<p>Hoofdrolspeler van de avond wordt echter zijn ploeggenoot Deyovaisio Zeefuik, die na tien minuten spelen Matus Bero hard onderuit kegelt. Zeefuik komt weg met geel, Bero moet de strijd met een blessure staken.</p>
<p>Diezelfde Zeefuik staat kort na rust aan de basis van de 2-0 als Max Clark hem binnen de zestien haakt en Samir Memisevic de penalty onberispelijk binnenschiet.</p>
<p>Mimoun Mahi heeft dan al voor een Groningse voorsprong gezorgd, door op de goede plek te staan als Remko Pasveer een inzet van Ritsu Doan niet goed verwerkt. Vlak daarvoor wordt een treffer van Kaj Sierhuis wegens buitenspel geannuleerd.</p>
<h2>Wisselvallig</h2>
<p>Vitesse presteert erg wisselvallig dit seizoen, met nu weer een negatieve uitschieter. Alleen na de entree van ex-Groninger Tim Matavz na rust is er een kleine opleving. En ook in de slotfase, als Sergio Padt invaller Mohammed Dauda van scoren houdt.</p>
<p>Toch kan dinsdag (20.45 uur) met een goed gevoel worden begonnen aan de return, als Clark op aangeven van Alexander BÃ¼ttner plotseling nog voor de belangrijke uitgoal tekent.</p>
