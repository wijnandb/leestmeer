---
layout: post
title: "Impact sancties Huawei 'minder dan gevreesd'"
date: Fri, 23 Aug 2019 12:13:33 +0200
categories: 
- financieel 
- koersen 
externe_link: "https://www.telegraaf.nl/financieel/1891872315/impact-sancties-huawei-minder-dan-gevreesd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e52f455c-c58e-11e9-b1d8-02c309bc01c1.jpg"
---

<p class="intro">Het Chinese elektronica- en telecomconcern Huawei heeft minder zwaar te lijden onder Amerikaanse handelsbeperkingen dan vooraf gevreesd. Dat zei Eric Xu, vicevoorzitter van de onderneming, op een persconferentie.</p> <p>De Verenigde Staten plaatsten Huawei in mei op een zwarte lijst omdat het bedrijf een bedreiging voor de nationale veiligheid zou zijn. Huawei-topman Ren Zhengfei schatte enkele maanden geleden dat die maatregel het bedrijf in twee jaar tijd 30 miljard dollar aan omzet zou kosten.</p><p>"Het lijkt iets minder te worden dan dat", laat Xu nu weten. Hij verwacht dat de schade voor dit jaar op 10 miljard dollar aan misgelopen omzet neerkomt. Xu verklaarde ook dat Huawei "volledig voorbereid" is op een toekomst met Amerikaanse sancties.</p><p>Huawei zou door de sancties geen technologie of onderdelen bij Amerikaanse bedrijven kunnen kopen. Een deel van de restricties werd deze week met negentig dagen uitgesteld, om problemen voor Amerikaanse klanten van Huawei te voorkomen. Tegelijkertijd werden 46 aan Huawei gelieerde bedrijven op de zwarte lijst gezet om omzeiling van de sancties tegen te gaan.</p>
