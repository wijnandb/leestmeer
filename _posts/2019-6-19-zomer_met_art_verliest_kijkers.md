---
layout: post
title: "Zomer met Art verliest kijkers"
date: Wed, 19 Jun 2019 10:02:20 +0200
category: entertainment
externe_link: "https://www.telegraaf.nl/entertainment/1201017270/zomer-met-art-verliest-kijkers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c06b8f0c-926a-11e9-967b-02d2fb1aa1d7.jpg"
---

<p class="intro">Net iets meer dan 300.000 mensen keken dinsdagavond naar de tweede aflevering van Zomer met Art. Daarmee verliest de zomertalkshow van RTL4 50.000 kijkers ten opzichte van maandag.</p> <p>Art valt daardoor buiten de kijkcijferlijst van de 25 best bekeken programma’s. Deze lijst wordt aangevoerd door het NOS Journaal van 20.00 uur met ruim 1,3 miljoen kijkers, gevolgd door de WK-voetbalwedstrijd tussen Italië en Brazilië. Ruim een miljoen mensen zagen hoe vedette Marta het winnende doelpunt scoorde. Het was de 17e WK-treffer voor de Braziliaanse, waardoor ze zowel bij de vrouwen als de mannen WK-topscorer aller tijden is.</p><p>Zomer met Art is maandag van start gegaan en is de komende tien weken op werkdagen te zien op RTL4. Hierna begint Beau van Erven Dorens aan zijn nieuwe show. Daarmee vult hij het gat op dat RTL Late Night in maart achterliet.</p>
