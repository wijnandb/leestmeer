---
layout: post
title: "De Bakker strandt in tweede kwalificatieronde Roland Garros"
date: Wed, 22 May 2019 19:55:42 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/VACIGfaB1Kc/2285866"
feature_image: "https://nos.nl/data/image/2019/05/22/551806/1008x567.jpg"
---

<p>Thiemo de Bakker is er niet in geslaagd zich te plaatsen voor Roland Garros. De Westlander verloor in de tweede kwalificatieronde van Go Soeda (1-6, 6-3, 3-6).</p>
<p>De Bakker lootte in de eerste ronde ook al een Japanner. Tegen Yasutaka Uchiyama (ATP-182) trok hij nog wel aan het langste eind, maar de lager geplaatste veteraan Soeda (ATP-201) weerhield hem nu van zijn eerste deelname in Parijs sinds 2016. Dat was tevens het laatste grandslamtoernooi waaraan hij meedeed.</p>
<p>De laatste jaren zakte De Bakker (30) mede door blessureleed ver terug op de ATP-ranglijst, waarop hij inmiddels de 233ste plaats bezet. Vooral met enkele hero√Øsche Davis Cup-optredens liet de voormalige nummer 40 van de wereld de laatste jaren nog wel zien het spelletje niet verleerd te zijn.</p>
<p>Robin Haase is nu de enige Nederlandse deelnemer bij de mannen, want eerder strandde ook Tallon Griekspoor al in de kwalificatie.</p>
<p>Bij de vrouwen is alleen Kiki Bertens rechtstreeks toegelaten tot het hoofdtoernooi. Na uitschakeling van Arantxa Rus, Lesley Kerkhove en Bibiane Schoofs is enkel Richel Hogenkamp nog in de race voor kwalificatie.</p><img src="http://feeds.feedburner.com/~r/nossporttennis/~4/VACIGfaB1Kc" height="1" width="1" alt=""/>
