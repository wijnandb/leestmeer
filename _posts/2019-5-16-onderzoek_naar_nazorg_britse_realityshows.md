---
layout: post
title: "Onderzoek naar nazorg Britse realityshows"
date: Thu, 16 May 2019 11:40:35 +0200
category: entertainment
externe_link: "https://www.telegraaf.nl/entertainment/3596486/onderzoek-naar-nazorg-britse-realityshows"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d476c23a-77be-11e9-b070-02d1dbdc35d1.png"
---

<p class="intro">Een speciale commissie van de Britse overheid gaat het welzijn van deelnemers van realityseries onderzoeken, schrijven Britse media. Aanleiding is het overlijden van een gast van de Jeremy Kyle Show, een Britse variant van de Amerikaanse Jerry Springer Show.</p> <p>De man, Steve Dymond, werd een week na het filmen van een uitzending dood aangetroffen. De aflevering is nooit uitgezonden, maar volgens iemand uit het publiek was Dymond gezakt bij een leugendetectortest over vreemdgaan. Hij zou zijn verloofde hebben gesmeekt hem te vergeven, maar de twee zouden uit elkaar zijn gegaan. Vier dagen later werd Dymond dood aangetroffen.</p><p>Het overlijden van Dymond staat niet op zichzelf: de afgelopen twee jaar pleegden twee voormalig deelnemers van de realityshow Love Island zelfmoord. Na het incident met Dymond start een speciale commissie nu een officieel onderzoek. „Het wordt tijd dat er een onafhankelijk onderzoek komt naar de nazorg die zenders bieden aan deelnemers van realityprogramma’s”, zegt het Britse parlementslid en voorzitter van de commissie Damian Collins.</p><p>De Jeremy Kyle Show is inmiddels van de buis gehaald. TV-station ITV, tevens verantwoordelijk voor Love Island, zag zich „gezien de ernst van de recente gebeurtenissen” genoodzaakt daartoe over te gaan, zo vertelt topvrouw Carolyn McCall. De Jeremy Kyle Show werd goed bekeken en liep al veertien jaar.</p>
