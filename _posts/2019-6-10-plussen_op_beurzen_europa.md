---
layout: post
title: "Plussen op beurzen Europa"
date: Mon, 10 Jun 2019 15:57:46 +0200
categories: 
- financieel 
- koersen 
externe_link: "https://www.telegraaf.nl/financieel/1750773407/plussen-op-beurzen-europa"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1029c4da-8b88-11e9-9faf-02d1dbdc35d1.jpg"
---

<p class="intro">De Europese aandelenbeurzen stonden maandag in het groen. De opschorting van de Amerikaanse importtarieven op Mexicaanse goederen zorgde voor opluchting onder beleggers. De beurshandel verliep verder relatief rustig. In verband met Tweede Pinksterdag zijn de financiële markten in Frankfurt, Luxemburg, Kopenhagen, Oslo, Wenen en Zürich gesloten.</p> <p>De AEX-index op Beursplein 5 noteerde in de middaghandel 0,5 procent in de plus op 552,87 punten. De MidKap klom 0,5 procent tot 756,52 punten. Londen en Parijs kregen er tot 0,5 procent bij.</p><p>De VS hebben de importheffingen van 5 procent op alle goederen uit Mexico voor onbepaalde tijd uitgesteld, na een deal over het tegengaan van illegale immigratie. De tarieven zouden maandag ingaan.</p><p>Staalconcern ArcelorMittal profiteerde van het positieve nieuws aan het handelsfront en was de sterkste stijger bij de hoofdfondsen op het Damrak met een winst van 3,8 procent. Bierbrouwer Heineken, die veel activiteiten heeft in Mexico, won 1,1 procent. Verzekeraar Aegon (plus 0,5 procent) profiteerde van een adviesverhoging door Citi. Chemicaliëndistributeur IMCD was de sterkste daler in de AEX met een min van 1,6 procent.</p><p>Besi</p><p>In de MidKap stond chipbedrijf Besi bovenaan met een plus van 2,6 procent. Postbedrijf PostNL klom 1,6 procent. De Telegraaf meldde afgelopen weekeinde dat de belastingbetaler in de toekomst mogelijk moet gaan meebetalen aan de instandhouding van de postbezorging in Nederland. Fitnessketen Basic-Fit sloot de rij met een min van 2,2 procent.</p><p>Fiat Chrysler en Renault stegen 2,1 en 2,7 procent in Milaan en Parijs. Volgens persbureau Reuters praten de bestuursvoorzitters van de twee automakers achter de schermen over manieren om hun mislukte fusie nieuw leven in te blazen.</p><p>Thomas Cook</p><p>In Londen dikte Thomas Cook ruim 15 procent aan. De geplaagde Britse reisorganisatie bevestigde in gesprek te zijn met het Chinese conglomeraat Fosun International over de verkoop van onderdelen van het bedrijf.</p><p>De euro noteerde 1,1306 dollar tegen 1,1333 dollar op vrijdag. Een vat Amerikaanse olie kostte 0,4 procent minder op 53,71 dollar. Brentolie zakte 0,8 procent tot 62,84 dollar per vat.</p>
