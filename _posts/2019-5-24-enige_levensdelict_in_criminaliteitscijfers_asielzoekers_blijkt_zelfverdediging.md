---
layout: post
title: "Enige levensdelict in criminaliteitscijfers asielzoekers blijkt zelfverdediging"
date: Fri, 24 May 2019 12:53:06 +0200
category: nieuws
externe_link: "https://nos.nl/l/2286103"
feature_image: "https://nos.nl/data/image/2019/05/24/552215/1008x567.jpg"
---

<p>In de criminaliteitscijfers over asielzoekers zit geen verdenking in verband met moord. Het enige misdrijf met fatale afloop werd gepleegd uit zelfverdediging. Dat blijkt uit onderzoek van het AD dat door de politie is bevestigd aan de NOS.</p>
<p>Staatssecretaris Harbers stapte deze week op omdat hij in een rapport misdrijven gepleegd door asielzoekers had 'weggemoffeld' onder het kopje 'overig'. Daarbij ging het om verdenkingen wegens moord, doodslag en zedenzaken.</p>
<h2>Zelfverdediging</h2>
<p>Omdat er op de lijst 31 registraties van moord en doodslag stonden, leek het te gaan om 31 moorden die onder het tapijt waren geveegd, maar dat klopt niet. In één geval was sprake van doodslag, maar de verdachte werd ontslagen van rechtsvervolging. De rechter oordeelde dat de man had gehandeld uit zelfverdediging toen hij werd mishandeld.</p>
<p>In de andere gevallen ging het om meldingen waarin sprake was van poging tot moord of doodslag, een sepot, een dna-afname en een mishandeling.</p>
<p>Het geval van doodslag vond plaats in juli vorig jaar in een slagerij in de Haagse Schilderswijk. Twee werknemers kregen daar ruzie met elkaar. Een van hen, de Afghaanse verdachte, stak daarbij vijf keer met een fileermes in de zij van het slachtoffer.</p>
