---
layout: post
title: "’Clubs ontraden spelers uit de kast te komen’"
date: Fri, 17 May 2019 09:28:35 +0200
categories: 
- entertainment 
- opinie 
externe_link: "https://www.telegraaf.nl/sport/3602341/clubs-ontraden-spelers-uit-de-kast-te-komen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a41ecac6-7875-11e9-b1d8-0218eaf05005.jpg"
---

<p class="intro">Betaaldvoetbalclubs raden homoseksuele spelers af om uit de kast te komen. Dat zegt KNVB-voorzitter Michael van Praag in een interview met de Gaykrant, ter gelegenheid van de internationale dag tegen homofobie.</p> <p>„We hebben 34 betaaldvoetbalclubs, maar wat zeggen die? Als we een homoseksuele voetballer in het eerste elftal zouden hebben en hij uit de kast zou komen, wordt hij meteen door het publiek uitgescholden. Dat is slecht voor zijn carrière en dan is het hele stadion tegen hem. Want een stadionpubliek is soms wreed. Zeer wreed. Dus wij - zeggen sommige clubs dan - raden hem af uit de kast te komen”, aldus Van Praag. Om welke clubs het zou gaan, wil hij niet zeggen.</p><p>Hij heeft er wel begrip voor als spelers niet voor hun homoseksualiteit willen uitkomen, zeker als ze spelen in gelovige streken of carrière willen maken in een homovijandig land zoals Rusland.</p><p>De doelstelling is om homofobie over tien jaar uit het voetbal te hebben, zegt de KNVB-voorman. Volgens hem is homoseksualiteit in de voetbalwereld wel beter bespreekbaar geworden, maar is er nog een lange weg te gaan. „We zullen er altijd mee bezig moeten blijven. Ook omdat er elk jaar weer een nieuwe generatie voetballertjes komt.(..) Daarom richten wij ons op de jeugdleiders en trainers om dit soort dingen te onderkennen en ermee aan de slag te gaan.”</p>
