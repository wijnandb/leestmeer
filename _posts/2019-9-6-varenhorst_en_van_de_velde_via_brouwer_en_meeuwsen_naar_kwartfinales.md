---
layout: post
title: "Varenhorst en Van de Velde via Brouwer en Meeuwsen naar kwartfinales"
date: Fri, 06 Sep 2019 17:59:38 +0200
category: sport
externe_link: "https://nos.nl/l/2300613"
feature_image: "https://nos.nl/data/image/2019/09/06/575426/1008x567.jpg"
---

<p>Beachvolleyballers Christiaan Varenhorst en Steven van de Velde zijn bij de World Tour Finals in Rome ten koste van Alexander Brouwer en Robert Meeuwsen doorgedrongen tot de kwartfinales.</p>
<p>Het duel tussen de beide Nederlandse duo's ging lange tijd gelijkop. Varenhorst en Van de Velde pakten de eerste set met 21-18, de tweede set ging naar Brouwer en Meeuwsen met 21-17.</p>
<p>De derde en beslissende set was lange tijd in evenwicht totdat Brouwer en Meeuwsen een gaatje sloegen van drie punten. Bij een voorsprong van 11-8 kantelde de partij echter in het voordeel van Varenhorst en Van de Velde.</p>
<p>Ze gunden Brouwer en Meeuwsen nog maar twee punten en trokken de partij op het eerste matchpoint naar zich toe.</p>
<h2>Vrouwenduo's uitgeschakeld</h2>
<p>In het vrouwentoernooi plaatsten Sanne Keizer en Madelein Meppelink zich voor de achtste finales, maar daarin werd verloren van het als zesde geplaatste Braziliaanse duo Ana Patr√≠cia/Rebecca.</p>
<p>Keizer en Meppelink kwamen er niet aan te pas en gingen in twee sets onderuit: 21-17, 21-13.</p>
<p>Joy Stubbe en Marleen van Iersel strandden in de eerste knock-outronde. De twee waren niet opgewassen tegen het Duitse koppel Isabel Schneider/Victoria Bieneck. In twee sets delfden zij het onderspit: 25-23, 37-35.</p>
<p>Stubbe en Van Iersel hadden eerder op de de dag de knock-outronde gehaald door een zege op het Italiaanse koppel Claudia Puccinelli/Claudia Scampoli (21-18, 21-15).</p>
