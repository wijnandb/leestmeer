---
layout: post
title: "Nadal neemt het op voor uitgefloten Djokovic"
date: Tue, 03 Sep 2019 14:08:48 +0200
categories: 
- sport 
- tennis 
externe_link: "https://www.telegraaf.nl/sport/663430791/nadal-neemt-het-op-voor-uitgefloten-djokovic"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/29a280c0-ce48-11e9-9c40-0218eaf05005.jpg"
---

<p class="intro">Rafael Nadal heeft er veel moeite mee dat Novak Djokovic werd uitgefloten na zijn opgave in de vierde ronde van de US Open tegen Stan Wawrinka.</p> <p>Met een schouderblessure die de Serviër al een paar weken kwelde, moest hij in de derde set de strijd staken. Het publiek nam dat Djokovic niet in dank af. Er klonk boegeroep in het Arthur Ashe Stadium. „Ik vind dat hij een superatleet is”, zei Nadal nadat hij maandagavond Marin Cilic had verslagen. „Als hij opgeeft, betekent het dat hij echt niet kon doorspelen. Voor hem is dat pijnlijker dan voor bijna iedereen. Hij miste de kans om weer een grandslamtitel te pakken.”</p><p>Nadal staat bij de laatste acht tegenover de Argentijn Diego Schwartzmann. In een eventuele halve finale wacht Matteo Berrettini uit Italië of de Fransman Gaël Monfils. Stiekem hopen veel mensen in New York dat de finale een strijd wordt tussen Nadal en Roger Federer. Bij alle Majors stond het tweetal minimaal vier keer tegenover elkaar, maar opvallend genoeg kwam het nooit tot een clash bij de US Open.</p><p>Federer neemt het dinsdagnacht op tegen Grigor Dimitrov en treft in een mogelijke halve eindstrijd Daniil Medvedev of Stan Wawrinka. Van dat drietal verloor de Zwitser nog nooit op hardcourt.</p>
