---
layout: post
title: "'Wall Street opent met kleine uitslagen'"
date: Tue, 28 May 2019 14:51:33 +0200
categories: 
- financieel 
- koersen 
externe_link: "https://www.telegraaf.nl/financieel/3660325/wall-street-opent-met-kleine-uitslagen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aff37272-8147-11e9-8c0d-02d2fb1aa1d7.jpg"
---

<p class="intro">De aandelenbeurzen in New York gaan dinsdag naar verwachting met kleine uitslagen openen. Beleggers beginnen voorzichtig aan de handelsweek na een lang weekend en hebben vooral oog voor de handelsperikelen tussen de Verenigde Staten en China. President Donald Trump zei tijdens zijn bezoek aan Japan dat zijn land nog niet bereid is om een handelsdeal met de Chinezen te sluiten. Volgens hem kunnen de onlangs opgevoerde invoertarieven op Chinese goederen nog verder omhoog.</p> <p>Trump blijft desondanks stellen dat een handelsakkoord nog altijd in zicht is. ''Ik denk dat de VS en China ergens in de toekomst absoluut een geweldige deal zullen sluiten en we kijken daar naar uit'', liet hij weten tijdens een gezamenlijke persconferentie met de Japanse premier. Afgelopen week zinspeelde de president er al op dat een milder standpunt aangaande technologieconcern Huawei een mogelijk onderdeel van de handelsdeal vormt.</p><p>Automaker Fiat Chrysler staat naar verwachting voor een hogere opening. Het Italiaanse-Amerikaanse bedrijf stuurde een fusievoorstel naar zijn branchegenoot Renault. Het Franse autoconcern neemt waarschijnlijk volgende week een beslissing over het aanbod. Aandelen van Fiat Chrysler, dat ook in ItaliÃ« een beursnotering heeft, zaten maandag al flink in de lift op de beurs in Milaan. In New York waren de beurzen toen gesloten vanwege Memorial Day.</p><p>Techreuzen</p><p>Er is ook overnamenieuws. De Amerikaanse betalingsdienstverlener Global Payments neemt zijn branchegenoot Total System Services over. De deal heeft een waarde van 21,5 miljard dollar en wordt volledig in aandelen afgehandeld. Het gaat om de derde megadeal in de betalingenbranche dit jaar.</p><p>Verder liggen techreuzen Facebook, Google, Apple, Amazon, Microsoft en Twitter onder het vergrootglas. Bestuursleden moeten verantwoording afleggen aan het Canadese parlement over onder meer het verspreiden van nepnieuws op hun platforms en privacykwesties.</p><p>Dow-Jonesindex sloot vrijdag 0,4 procent hoger op 25.585,69 punten. De breder samengestelde S&amp;P 500 nam 0,1 procent toe tot 2826,06 punten. Technologiegraadmeter Nasdaq eindigde 0,1 procent hoger op 7637,01 punten.</p>
