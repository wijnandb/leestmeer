---
layout: post
title: "Nieuwe rackets helpen Haase aan prima zege in openingsronde Wimbledon"
date: Mon, 01 Jul 2019 17:07:27 +0200
category: sport
externe_link: "https://nos.nl/l/2291500"
feature_image: "https://nos.nl/data/image/2019/07/01/560465/1008x567.jpg"
---

<p>Robin Haase heeft in een vloek en een zucht de tweede ronde bereikt van het grastoernooi van Wimbledon. De mondiale nummer 76 gaf de Slowaak Jozef Kovalik met 6-1, 6-3, 6-1 het nakijken en was in 81 minuten klaar.</p>
<p>Kovalik is de nummer 165 van de wereldranglijst. Hij was misschien geen tegenstander van formaat (hij won geen enkele partij in zijn zes vorige grandslamtoernooien), maar Haase leverde een uitstekende partij af. In de eerste set was hij zelfs niet op één enkele onnodige fout te betrappen.</p>
<p>"Op elk vlak heb ik een hoog cijfer gescoord", zei Haase over zijn optreden. "Dan is het ook fijn dat je met een grote uitslag kan winnen."</p>
<p>Ook in het vervolg stond Haase bij alle statistieken in de plus. Kovalik kreeg alleen de handen op elkaar bij een paar prachtige passeerslagen.</p>
<p>Het grote zelfvertrouwen van de rechtshandige Haase werd onderstreept toen hij Kovalik met een uit nood geslagen bal met de linkerhand wist te passeren.</p>
<h2>Nieuw racket</h2>
<p>Haase heeft naar eigen zeggen veel profijt van een nieuw racket waarmee hij speelt sinds het ATP-toernooi in Rosmalen. "Als je ziet hoe hard die gasten in het hedendaagse tennis slaan, moest ik gewoon een keuze maken", lichtte hij toe. </p>
<p>Dat is overigens gewaagde keuze, zo midden in het tennisseizoen. Haase erkent dat hij een risico nam. "Om in tennistermen blijven: daarvoor moet je inderdaad ballen hebben. Maar ik stond er volledig achter."</p>
<p>"Ik heb het racket drie dagen voor de start van Rosmalen getest. Na mijn eerste wedstrijd was ik gelijk overtuigd en ik merk dat het gevoel met het racket alleen maar beter wordt", aldus Haase.</p>
<p>In de volgende ronde wacht voor Haase een ontmoeting met het Canadese servicekanon Milos Raonic.</p>
