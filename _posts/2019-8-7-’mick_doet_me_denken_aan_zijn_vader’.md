---
layout: post
title: "’Mick doet me denken aan zijn vader’"
date: Wed, 07 Aug 2019 17:01:19 +0200
categories: 
- sport 
- autosport 
externe_link: "https://www.telegraaf.nl/sport/860372338/mick-doet-me-denken-aan-zijn-vader"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/36b97360-b924-11e9-8347-0255c322e81b.jpg"
---

<p class="intro">De gedachten van Formule 1-baas Ross Brawn dwaalden afgelopen weekeinde tijdens het Grand Prix-weekeinde op de Hungaroring onbewust af naar het verleden. De eerste Formule 2-zege van Mick Schumacher bleek een emotioneel moment voor de voormalig teambaas van Ferrari.</p> <p>,,Toen Mick zijn armen ten hemel hief, moest ik direct denken aan zijn vader”, aldus de huidige sportief directeur van de koningsklasse in gesprek met BILD.</p><p>Brawn (64) werkte bij de Italiaanse renstal tussen 2000 en 2005 zeer succesvol samen met vader Michael Schumacher en samen veroverden ze vijf wereldtitels. Bij de eerste twee kampioenschappen van Schumacher, in 1994 en 1995 met Benetton, was de Brit eveneens betrokken. Ook naast de baan konden de twee goed met elkaar opschieten.</p><p>De 20-jarige Mick werkt hard om in de voetsporen van zijn illustere vader te treden. Eerder dit jaar mocht hij al een test afwerken in een Ferrari-bolide. Namens Prema Racing bezet hij in de rangschikking van de Formule 2 momenteel de elfde plaats.</p><p>„Mick heeft in aanloop naar deze zege flink wat pech gekend”, concludeerde Brawn, terugblikkend op de gehele eerste seizoenshelft. „Deze overwinning zal zijn zelfvertrouwen dan ook goed doen. Dit was een belangrijk moment. Mick is op de goede weg.”</p><p>Net als de Formule 1-coureurs hebben de F2-rijders de komende weken zomerstop. Het eerstvolgende raceweekende vindt plaats in het weekeinde van 1 september. Het roemruchte circuit van Spa-Francorchamps in de Belgische Ardennen is de plaats van handeling.</p><p>Schumi senior, die in januari 50 jaar werd, liep in 2013 bij een ski-ongeluk ernstig hersenletsel op. Sindsdien werkte hij in de luwte aan zijn herstel. Het is onduidelijk hoe de oud-coureur er exact aan toe is.</p>
