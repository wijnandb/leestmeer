---
layout: post
title: "Jan Rot: Homotijd was net als roken"
date: Tue, 02 Jul 2019 22:33:09 +0200
categories: 
- entertainment 
- gossip 
externe_link: "https://www.telegraaf.nl/entertainment/1990894885/jan-rot-homotijd-was-net-als-roken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b0e9aeee-9d08-11e9-acd7-0255c322e81b.jpg"
---

<p class="intro">Jan Rot heeft geen enkele binding meer met de periode dat hij als homoseksueel door het leven ging. Dat meldde de zanger en tekstdichter in een gesprek op NPO Radio 1. In het programma Nms vergeleek hij zijn lhbt-periode met roken, iets dat hij in de jaren negentig ook deed en nu niet meer.</p> <p>„Ik werd toen helemaal gek als ik geen shag had, dat heb ik nu ook niet meer”, stelde Rot. „Ik zag de betovering van de herenliefde opeens niet meer. Mijn interesse hield op. Je kan een heleboel in je leven doen; deze fase duurde lang en ik heb mij uitstekend vermaakt. Maar uiteindelijk was ik rijp voor de ware. En ik zag mijzelf niet oud worden met een man.”</p><p>Rot schreef jarenlang columns over zijn wilde jaren in de gayscene. Maar in 2001 trouwde hij met Daan, met wie hij vier kinderen kreeg. De tekstdichter werd bekend met zijn ’hertalingen’ van teksten van onder meer de Beatles, U2, Elton John en de Red Hot Chili Peppers. Ook maakte hij een Nederlandse versie van de Matthäus Passion van Bach.</p><p>„Er zijn best veel liedjes waarvan ik denk: eigenlijk is de vertaling nog net iets beter”, stelde Rot in het VPRO-programma. „Veel bekende teksten heeft iemand heel spontaan gemaakt. Maar er zijn ook vaak coupletten die best zwak zijn.” De hertaler heeft leren leven met het feit dat mensen soms kritiek hebben. „De nummers zijn publiek domein, ik mag doen wat ik wil. Sommige mensen luisteren niet en gaan meteen spuwen. Ik maak mijn hertalingen niet voor puristen.”</p>
