---
layout: post
title: "Razendsnelle tegengoal PSV"
date: Wed, 15 May 2019 19:58:11 +0200
category: sport
externe_link: "https://www.telegraaf.nl/sport/3593848/razendsnelle-tegengoal-psv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d6f44e52-773b-11e9-9e65-0217670beecd.jpg"
---

<p class="intro">De fans van PSV schreeuwden zondag de longen uit hun lijf toen concurrent Ajax in het duel met FC Utrecht al na 35 seconden op achterstand kwam, maar tot hun grote schrik zagen ze woensdagavond dat hun eigen ploeg tegen Heracles Almelo al na 23 seconden een tegengoal moest slikken.</p> <p>Joey Konings, die werd opgeleid door PSV, vond namens de gasten het net. De middenvelder schoot raak na een assist van Sylvester van der Water.</p><p>De treffer van Konings is de snelste Eredivisie-treffer sinds 20 augustus 2016, toen Davy Klaassen Ajax al na 23 tellen op voorsprong zette tegen Willem II.</p><p>Othmane Boussaid zette FC Utrecht zondag vliegensvlug op 0-1 in de Johan Cruijff ArenA, maar zag Ajax vervolgens alsnog met 4-1 winnen. Omdat PSV op bezoek bij AZ met 1-0 verloor, kroonden de Amsterdammers zich officieus tot landskampioen.</p><p>Heracles is bij winst op PSV zeker van een plek bij de eerste zeven, wat voldoende is voor deelname aan de play-offs om Europees voetbal. Ajax kan op bezoek bij De Graafschap de 34e titel definitief veiligstellen.</p><p>Volg PSV - Heracles Almelo via onze uitgebreide livewidget van minuut tot minuut. Er is om 19:30 uur afgetrapt.</p>
