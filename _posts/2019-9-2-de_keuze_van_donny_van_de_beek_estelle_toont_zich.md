---
layout: post
title: "De keuze van Donny van de Beek: Estelle toont zich"
date: Mon, 02 Sep 2019 10:25:33 +0200
categories: 
- entertainment 
- gossip 
externe_link: "https://www.telegraaf.nl/entertainment/1072262012/de-keuze-van-donny-van-de-beek-estelle-toont-zich"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5434c22c-cd5c-11e9-8d2b-02d2fb1aa1d7.png"
---

<p class="intro">Dat Ajacied Donny van de Beek met zijn nieuwe vriendin Estelle Bergkamp - ja, de dochter van - een goede vangst heeft gedaan, bewijzen de lyrische reacties wel op de foto die Estelle van zichzelf deelde op Instagram. Nu was dat ook niet de minste foto: in badpak op balkon.</p> <p>Op haar zongebruinde lange benen leunt de dochter van oud-international Dennis Bergkamp tegen het hekwerk. Bij het plaatje schrijft ze dat ze de beste zomer ooit had. Donny kan wellicht hetzelfde zeggen; hij kampt dan momenteel wel met een ernstige hamstringblessure, waardoor hij de wedstrijd van Ajax tegen Sparta gisteren vanaf de tribune moest bekijken, maar zijn club gaat naar de Champions League en hijzelf vond de liefde. Een vrouw die niet alleen het reilen en zeilen binnen de voetbalwereld kent, maar ook nog eens bloedmooi is.</p><p>Estelle Bergkamp krijgt dan ook - naast alle andere complimenten - van hem een dikke ’Wauww’ op haar foto, met een smiley van een verliefd gezichtje erbij. Dat hij alles voor haar over heeft, blijkt wel als iemand berekent dat hij zijn complimentje mogelijk tijdens de wedstrijd heeft geplaatst: „Stiekem op je telefoon in het uitvak, hé.”</p>
