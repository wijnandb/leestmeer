---
layout: post
title: "Argentinië stunt tegen grootmacht Japan met eerste WK-punt ooit"
date: Mon, 10 Jun 2019 19:56:47 +0200
category: sport
externe_link: "https://nos.nl/l/2288469"
feature_image: "https://nos.nl/data/image/2019/06/10/555948/1008x567.jpg"
---

<p>Japan is het WK voetbal in Frankrijk begonnen met een gelijkspel tegen Argentinië. In Parijs hadden de Japanners veruit het meeste balbezit, maar de verdediging van het veel zwakker geachte Argentinië hield stand zonder daarbij echt te wankelen: 0-0. Hierdoor was het eerste WK-punt ooit voor Argentinië na zeven wedstrijden een feit.</p>
<p>Japan wordt gezien als een van de kanshebbers voor de wereldtitel. Tot nu was de huidige nummer zeven van de wereld op elk WK aanwezig. De afgelopen twee edities werd ook de finale gehaald. In 2011 werd die ook gewonnen.</p>
<p>De Argentijnen hielden zich in Parc des Princes knap staande in de eerste helft en deden in niets onder voor de Japanse collega's. De nummer 37 van de wereld verdedigde sterk waardoor Japan moeite had om kansen te creëren. Via de counter wist Argentinië zelf echter ook zeer weinig te brengen.</p>
<p>Na rust voerden de Japanse voetbalsters de druk op richting het doel van Vanina Correa wat leidde tot enkele kansen. Toch was Argentinië, dat zelf slechts speldenprikjes uitdeelde, nooit echt serieus in gevaar. Na het laatste fluitsignaal vierden de Argentijnen feest op het veld.</p>
<p>In groep D staat Engeland nu aan kop na een nipte 2-1 zege op Schotland.</p>
