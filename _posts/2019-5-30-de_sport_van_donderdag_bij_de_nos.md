---
layout: post
title: "De sport van donderdag bij de NOS"
date: Thu, 30 May 2019 07:29:47 +0200
category: sport
externe_link: "https://nos.nl/l/2286918"
feature_image: "https://nos.nl/data/image/2019/05/30/553546/1008x567.jpg"
---

<p>Vandaag staat in het teken van voetbal, wielrennen en tennis. We blikken vooruit op het naderende WK voetbal voor vrouwen en de Champions League-finale van komende zaterdag. In de Giro d'Italia staat de achttiende etappe op het programma en in Parijs is Roland Garros gevorderd tot dag vijf.</p>
<p>De Nederlandse voetbalvrouwen spelen zaterdag hun laatste oefenwedstrijd voordat ze naar Frankrijk vertrekken voor het WK. Mocht er nieuws zijn over Oranje dan is dat te te zien in het Sportjournaal (NPO 1, 18.45 uur) en te horen in Langs de Lijn En Omstreken, vanaf 20.30 uur op NPO Radio 1.</p>
<p>Komende zaterdag is de finale van Champions League tussen Liverpool en Tottenham Hotspur. We blikken in het Sportjournaal (NPO 1, 18.45 uur) vooruit op dat duel met Toby Alderweireld en Jan Vertonghen, die met de Spurs verantwoordelijk waren voor de uitschakeling van hun oude club Ajax en nu voor de belangrijkste wedstrijd in hun carrière staan.</p>
<h2>Giro d'Italia</h2>
<p>Na een paar dagen flink afzien in de bergen oogt het profiel van de achttiende etappe van de Giro d'Italia een stuk vriendelijker voor het peloton. De rit gaat over 222 kilometer en kent slechts één gecategoriseerde beklimming, eentje van de vierde categorie.</p>
<p>De etappe begint om 12.00 uur en is van start tot finish te volgen via een liveblog op NOS.nl en in de NOS-app. De samenvatting volgt in het Sportjournaal om 18.45 uur op NPO 1.</p>
<p>In Langs de Lijn En Omstreken (vanaf 20.30 uur op NPO Radio 1) bellen we natuurlijk weer met Michiel Elijzen, ploegleider van Team Sunweb.</p>
<h2>Roland Garros</h2>
<p>Het grandslamtoernooi in Parijs - sinds gisteren zonder de zieke Kiki Bertens - is toe aan de vijfde speeldag. Onder anderen Novak Djokovic, Naomi Osaka, Simona Halep en Serena Williams komen vandaag in actie.</p>
<p>Beelden van de belangrijkste partijen zijn te zien in het Sportjournaal en Nieuwsuur (NPO 2, 22.40 uur).</p>
<h2>Rentree Herlings in Rhenen</h2>
<p>Voor het Sportjournaal en Langs de Lijn En Omstreken zijn we ook in Rhenen, waar motorcrosser Jeffrey Herlings na maanden blessureleed vandaag zijn rentree maakt.</p>
<p>De regerend wereldkampioen MXGP brak begin dit jaar zijn rechtervoet en stond sindsdien aan de zijlijn. Tijdens de Dutch Masters of Motocross zal hij zijn eerste officiële wedstrijd van het jaar rijden.</p>
