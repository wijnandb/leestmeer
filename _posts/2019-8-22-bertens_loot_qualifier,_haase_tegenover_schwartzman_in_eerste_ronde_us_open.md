---
layout: post
title: "Bertens loot qualifier, Haase tegenover Schwartzman in eerste ronde US Open"
date: Thu, 22 Aug 2019 20:29:40 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/YdkR5jbEjSE/2298562"
feature_image: "https://nos.nl/data/image/2019/08/22/571854/1008x567.jpg"
---

<p>Kiki Bertens stuit in de eerste ronde van de US Open op een speelster uit de kwalificaties. Robin Haase heeft op zijn beurt geloot tegen de Argentijn Diego Schwartzman.</p>
<p>Als Bertens haar eerste rondepartij wint, dan komt ze de winnares van het duel tussen de Fran√ßaise Pauline Parmentier en de Russin Anastasia Pavljoetsjenkova tegen. De Nederlandse, die vorig jaar in de derde ronde uitgeschakeld werd, zou in de kwartfinales titelverdedigster Naomi Osaka kunnen treffen.</p>
<h2>Williams versus Sjarapova</h2>
<p>De opvallendste loting voor de eerste ronde was wel die tussen twee van de grootste kampioenen in het damestennis. 23-voudig grandslamwinnares Serena Williams lootte de winnares van 2006, Maria Sjarapova.</p>
<p>De twee ontmoetten elkaar 21 keer, waarvan drie keer in een grandslamfinale. Sjarapova won maar twee keer. Op de US Open stonden ze nog niet eerder tegenover elkaar.</p>
<h2>Haase</h2>
<p>Robin Haase kan de tweede ronde van de US Open halen als hij Diego Schwartzman opzijzet. Schwartzman schopte het in 2017 in New York nog tot de kwartfinales, terwijl Haase nog nooit verder kwam dan de tweede ronde.</p>
<p>Er zijn nog twee Nederlandse tennissers in New York: Richel Hogenkamp en Tallon Griekspoor. Zij moeten het hoofdtoernooi nog halen. Hogenkamp moet daarvoor de Russin Varvara Gratsjeva verslaan. Griekspoor heeft een zege op de Argentijn Marco Trungelliti nodig om tot het hoofdschema door te dringen.</p><img src="http://feeds.feedburner.com/~r/nossporttennis/~4/YdkR5jbEjSE" height="1" width="1" alt=""/>
