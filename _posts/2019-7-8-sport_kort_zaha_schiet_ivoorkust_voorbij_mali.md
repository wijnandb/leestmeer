---
layout: post
title: "Sport Kort: Zaha schiet Ivoorkust voorbij Mali"
date: Mon, 08 Jul 2019 20:09:00 +0200
category: sport
externe_link: "https://www.telegraaf.nl/sport/1091964141/sport-kort-zaha-schiet-ivoorkust-voorbij-mali"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a8b7bd72-a1ab-11e9-b143-02c309bc01c1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>20.07 uur  Ivoorkust heeft de kwartfinale van de Afrika Cup gehaald. Het elftal van bondscoach Ibrahim Kamara deed dat door in Suez te winnen van Mali, 1-0. Een kwartier voor tijd maakte Wilfried Zaha het doelpunt. De spits van Crystal Palace scoorde na een pass van de doelman, Sylvain Gbohouo.</p><p>17.40 uur: Dubbelspecialiste Demi Schuurs heeft zich op Wimbledon voor de tweede keer geplaatst voor de kwartfinales van een grandslamtoernooi. De 25-jarige Limburgse won samen met de Duitse Anna-Lena Grönefeld in de derde ronde van de Russin Anna Blinkova en Wang Yafan uit China: 6-4 7-6 (7).</p><p>16.10 uur: Wesley Koolhof heeft zich samen met zijn Nieuw-Zeelandse partner Marcus Daniell verzekerd van een plek in de kwartfinales van het dubbelspeltoernooi op Wimbledon. Koolhof en Daniell waren in de derde ronde in vier sets de meerdere van de Mexicaan Santiago Gonzalez en Aisam-ul-Haq Qureshi uit Pakistan: 7-6 6-7 (6) 6-4 6-4.</p><p>15.51 uur: Erik Pieters vervolgt zijn carrière bij Burnley. De 30-jarige verdediger komt over van Stoke City, waar hij zes jaar onder contract stond. Pieters tekent voor twee seizoenen, met een optie voor een derde seizoen bij Burnley, dat afgelopen seizoen als 15e eindigde in de Premier League.</p><p>15.00 uur: Letizia Borghesi heeft de zege gegrepen in de vierde etappe van de Giro Rosa, de Ronde van Italië voor wielrensters. De Italiaanse versloeg haar landgenotes Nadia Quagliotto en Chiara Perini, met wie ze in de kopgroep zat. Het Italiaanse drietal vergaarde een voorsprong van maximaal vier minuten, maar wist die marge niet tot in finishplaats Carate Brianza vol te houden. Daardoor behield de Poolse Katarzyna Niewiadoma de roze leiderstrui.</p><p>10.50 uur: Marko Arnautovic heeft een nieuwe werkgever. De 30-jarige Oostenrijkse spits verruilt West Ham United voor de Chinese kampioen Shanghai SIPG. Arnautovic speelde twee jaar voor West Ham, waar hij in 65 wedstrijden 22 keer scoorde. Daarvoor kwam hij uit voor Stoke City, Werder Bremen, Internazionale en FC Twente</p><p>09.38 uur: Stephan El Shaarawy vertrekt bij AS Roma. De 26-jarige Italiaans aanvaller vervolgt zijn voetballoopbaan bij Shanghai Shenhua. De Chinese club betaalt 20 miljoen euro voor El Shaarawy. El Shaarawy kwam drie jaar geleden voor 13 miljoen euro over van AC Milan. Bij AS Roma groeide de international uit tot een belangrijke kracht. El Shaarawy voetbalde eerder bij Genoa, Padova en AS Monaco.</p><p>07.31 uur: Golfster Anne van Dam is bij de Thornberry Creek LPGA Classic in Oneida in Wisconsin op de gedeelde vijftiende plaats geëindigd. De Nederlandse had voor had slotronde 66 slagen nodig en kwam daarmee uit op een totaal van 268. De 23-jarige Van Dam noteerde tijdens haar laatste ronde vier birdies en geen bogey. De zege ging naar de Chinese Shanshan Feng, met 259 slagen. De Thaise Ariya Jutanugarn werd tweede met 260.</p><p>07.27 uur: Dankzij een doelpunt van Jonathan dos Santos in de 73e minuut heeft Mexico zondag ten koste van Amerika de finale om de CONCACAF Gold Cup gewonnen. De overwinning op de titelverdediger in Chicago leverde Mexico zijn achtste titel op dit toernooi. Het evenement is bedoeld voor de kampioenen van Noord-Amerika, Midden-Amerika en het Caribisch gebied.</p>
