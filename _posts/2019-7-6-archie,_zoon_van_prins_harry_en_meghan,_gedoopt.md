---
layout: post
title: "Archie, zoon van prins Harry en Meghan, gedoopt"
date: Sat, 06 Jul 2019 17:56:27 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/Qs223Obmiek/2292313"
feature_image: "https://nos.nl/data/image/2019/07/06/561597/1008x567.jpg"
---

<p>Archie, het zoontje van de Britse prins Harry en zijn vrouw Meghan, is gedoopt. De jongen van twee maanden oud werd gedoopt in een priv√©kapel van Windsor Castle, een van de kastelen van de Britse koninklijke familie. Dat gebeurde achter gesloten deuren.</p>
<p>De ceremonie werd geleid door aartsbisschop Justin Welby, geestelijk leider van de Anglicaanse Kerk. Archie droeg tijdens de ceremonie een kanten en satijnen doopjurk, die eerder ook werd gebruikt voor zijn neven en nicht prins George, prinses Charlotte en prins Louis. Het is een replica van een doopjurk die eerder werd gemaakt voor de oudste dochter van koningin Victoria, die ook Victoria heette.</p>
<p>Bij de ceremonie waren ook Archies oom prins William en diens vrouw Kate. Ook de moeder van Meghan was bij de doop. Koningin Elizabeth was er niet bij, vanwege andere verplichtingen. Volgens Britse media waren er zo'n 25 mensen.</p>
<p>In de Britse pers is kritiek op prins Harry en Meghan omdat ze de namen van Archies peetouders niet willen prijsgeven. Ook mocht het publiek niets zien van de ceremonie en was de pers niet welkom met camera's of fotografen, terwijl een verbouwing van hun huis wel is betaald met 2,4 miljoen pond aan belastinggeld. Bij de doop van de drie kinderen van Harry's oudere broer William was wel een cameraploeg.</p>
<p>Het weerhield fans van het Britse koningshuis er vandaag echter niet van om toch af te reizen naar Windsor Castle, met onder meer vlaggen en een taart.</p>
<p>Prins Harry en Meghan hadden wel een fotograaf ingehuurd om foto's te maken. Twee daarvan werden na afloop vrijgegeven op Twitter.</p><img src="http://feeds.feedburner.com/~r/nosnieuwskoningshuis/~4/Qs223Obmiek" height="1" width="1" alt=""/>
