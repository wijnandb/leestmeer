---
layout: post
title: "’Onschuldige’ Messi krijgt na akkefietje rood in troostfinale"
date: Sat, 06 Jul 2019 22:10:00 +0200
category: sport
externe_link: "https://www.telegraaf.nl/sport/135703558/onschuldige-messi-krijgt-na-akkefietje-rood-in-troostfinale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/400fab98-a0c7-11e9-b75f-0255c322e81b.jpg"
---

<p class="intro">De troostfinale in de Copa América is voor Lionel Messi op een deceptie uitgelopen. De Argentijnse vedette moest in de eerste helft met een rode kaart van het veld.</p> <p>Messi had een akkefietje met aanvoerder Gary Medel van tegenstander Chili aan de zijlijn, waarbij Medel de sterspeler van Argentinië vol te lijf gaat. Messi probeert, zo is te zien op de beelden, zijn tegenstander van zich af te houden. Hij leek niets fout te doen, of de officials bij de Copa América moeten over andere beelden beschikken. Toch moesten beide spelers met rood het veld verlaten. Volgens de arbitrage maakte ook Messi zich schuldig aan ongeoorloofd gedrag.</p><p>Het was pas de tweede rode kaart in de lange carrière van Messi. De eerste was in 2005, toen hij zijn debuut maakt voor Argentinië tegen Hongarije. Messi heeft als international nog nooit een grote prijs gewonnen met het Argentijnse elftal. Op de vorige editie van de Copa América in 2016 verloor Argentinië na strafschoppen de finale van Chili. Messi miste toen een penalty.</p><p>De Argentijnen, met Ajacied Nicolás Tagliafico in de basis, wonnen wel de wedstrijd om de derde plaats met 2-1. Sergio Agüero en Paulo Dybala zetten de ’Albiceleste’ in de eerste helft op 2-0. Arturo Vidal, ploeggenoot van Messi bij FC Barcelona, maakte in tweede helft nog de 2-1 voor Chili, maar daar bleef het bij.</p><p>De finale van de Copa América gaat zondag tussen gastland Brazilië en Peru.</p>
