---
layout: post
title: "De sport van donderdag bij de NOS"
date: Thu, 12 Sep 2019 06:13:43 +0200
category: sport
externe_link: "https://nos.nl/l/2301335"
feature_image: "https://nos.nl/data/image/2019/09/12/576671/1008x567.jpg"
aantal: 204
unieke: 131
bron: "NOS"
---

<p>Na een rustdag en een rit met de wind als grootste obstakel gaat de Vuelta a Espa√±a vandaag weer de bergen in. In etappe achttien - 177,5 kilometer van Colmenar Viejo naar Becerril de la Sierra - zijn vier beklimmingen van de eerste categorie opgenomen.</p>
<p>De rit, die begint om 12.40 uur en eindigt met een afdaling en een paar kilometer vals plat omhoog, is van start tot finish te volgen via het liveblog op NOS.nl en in de NOS-app.</p>
<p>Een korte samenvatting is rond 18.45 uur te zien in het Sportjournaal op NPO 1, NOS.nl en de NOS-app. Een uitgebreid verslag volgt in een extra uitzending van Studio Sport om 23.32 uur op NPO 3, NOS.nl en de NOS-app.</p>
<h2>Golf, hockey en volleybal</h2>
<p>Verder aandacht voor de eerste golfdag op de KLM Open in Badhoevedorp, de toekomst van de Nederlandse mannenhockeyploeg - en een terugblik op het recente EK - en de Oranje-volleyballers die in actie zullen komen op het EK dat deels in Nederland wordt gehouden.</p>
<p>In Langs de Lijn En Omstreken is Mathieu Heijboer van Jumbo-Visma te gast. Hij is performance coach bij de ploeg die met de Sloveen Primoz Roglic hard op weg lijkt naar de eindzege in de Vuelta.</p>
