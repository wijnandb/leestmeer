---
layout: post
title: "Verstappen baalt van crash; Vettel biedt excuses aan"
date: Sun, 14 Jul 2019 17:15:46 +0200
categories: 
- sport 
- autosport 
externe_link: "https://www.telegraaf.nl/sport/1707261281/verstappen-baalt-van-crash-vettel-biedt-excuses-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/352442bc-a657-11e9-a7c4-0218eaf05005.jpg"
---

<p class="intro">Max Verstappen leek bij de Grand Prix van Groot-Brittannië naar het podium te rijden, totdat hij van de baan schoot na een botsing met Sebastian Vettel.</p> <p>„Hij zei dat het zijn fout was en dat hij zich verslikte in het remmen. Balen, want ik wilde graag op het podium staan”, aldus Verstappen tegen Ziggo over het race-incident met Vettel.</p><p>Na afloop kwam Vettel naar de Nederlander toe om zijn excuses aan te bieden. De Duitser baalde ook van zijn eigen actie. „Hij (Verstappen, red.) maakte eerst een kleine fout door de binnenkant te kiezen”, zegt de Ferrari-coureur toen Verstappen hem inhaalde en zijn lijn verdedigde. „Het zag er voor een seconde uit dat hij daarna weer naar het midden zou gaan, dan kon ik er rechts langs waar de ruimte lag. Toen ging hij op het laatste moment toch naar rechts en was er voor mij geen ruimte meer. Ik kon niet meer ontwijken. Mijn fout”, zegt Vettel schuldbewust.</p><p>Ondanks de crash, waarbij de bolide van Verstappen volledig los van de grond raakte kon hij toch verder rijden. „Ik ben blij dat ik door kon. De stoel zat wel helemaal los en de stuurbekrachtiging werkte niet meer. Ook wat schade aan de vloer”, aldus Verstappen, die als vijfde over de finish kwam. „We waren snel en het was een prima race. Jammer dat je eraf gereden wordt.”</p><p>Tijdens de race, nog voor de crash, zat Verstappen in een spectaculair gevecht verwikkeld met Charles Leclerc. „Volgens mij was hij nog een beetje zuur van Oostenrijk”, grapt Verstappen, die er toen met de winst vandoor ging door de Monegask twee rondes voor het einde in te halen. „Hij ging er vol voor en ik wilde niks riskeren om kapot te rijden.”</p><p>Bekijk ook de uitslag van de Grand Prix van Groot-Brittannië en de tussenstand in de strijd om de wereldtitel.</p>
