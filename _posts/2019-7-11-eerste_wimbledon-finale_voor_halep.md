---
layout: post
title: "Eerste Wimbledon-finale voor Halep"
date: Thu, 11 Jul 2019 15:23:50 +0200
category: sport
externe_link: "https://www.telegraaf.nl/sport/1984019385/eerste-wimbledon-finale-voor-halep"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/32aeebb4-a3e0-11e9-93d7-02d1dbdc35d1.jpg"
---

<p class="intro">Simona Halep staat voor het eerst in de finale van Wimbledon. De Roemeense bleek donderdagmiddag in twee sets te sterk voor Elina Svitolina.</p> <p>De 27-jarige Halep stond al vier keer in de finale van een grandslamtoernooi, maar nog nooit op Wimbledon. In 2014 haalde ze de laatste vier in Londen. Vijf jaar geleden verloor ze van de Canadese Eugenie Bouchard.</p><p>Na een weifelende start van beide kanten kreeg Halep snel grip op de wedstrijd. De eerste twee games namen maar liefst 20 minuten in beslag, maar daarna pakte de Roemeense de eerste set vrij gemakkelijk met 6-1. In de tweede set was het bij het tweede matchpoint raak: 6-3.</p><p>In de finale treft Halep de Amerikaanse Serena Williams of de Tsjechische Barbora Strycova. Zij spelen later op donderdag tegen elkaar.</p>
