---
layout: post
title: "Hamilton: ’Hoe kan het dat ik niet alle races heb gewonnen?’"
date: Sun, 11 Aug 2019 13:28:28 +0200
categories: 
- sport 
- autosport 
externe_link: "https://www.telegraaf.nl/sport/1568100792/hamilton-hoe-kan-het-dat-ik-niet-alle-races-heb-gewonnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/02838aba-bc42-11e9-8d47-02c309bc01c1.jpg"
---

<p class="intro">Lewis Hamilton won acht van de twaalf Formule 1-races in 2019, maar vraagt zich desondanks tóch af waarom hij ze in zijn superieure Mercedes-bolide niet allemaal gewonnen heeft. „Er missen er een paar.”</p> <p>Met nog negen GP’s te gaan, staat de Britse wereldkampioen 62 punten voor op de nummer twee in de WK-stand, zijn teamgenoot Valtteri Bottas.</p><p>Hamilton geeft toe dat hij een ’exceptionele’ start van het seizoen heeft gekend, maar desondanks baalt hij een beetje. „Er missen er een paar”, zegt hij tegen Autosport.com.</p><p>Hij vervolgt: „Hoe kan het zijn dat ik niet alle races heb gewonnen? Hoezo waren we niet in alle weekeinden perfect? We hebben uiteraard ook een paar races gehad waarin we geluk hadden, dat Ferrari sneller was, maar dat wij door fouten van hen alsnog wonnen. Zoals in Bahrein en Baku.”</p><p>Mercedes lijkt hard op weg om opnieuw de rijders- als de contructeurstitel te pakken. Toch zorgt dat volgens Hamilton niet voor enige verslapping. „Onze mentaliteit verandert niet. We hebben vele successen geboekt, maar iedereen blijft hard werken, waarbij niemand zich beter voelt dan een ander. We maken elkaar beter.”</p><p>Wel kijkt hij met enige angst naar Ferrari en ook Red Bull „Ferrari staat er goed voor en Red Bull Racing is erin geslaagd om een grote stap vooruit te zetten met de Honda-motor.”</p><p>Michael Schumacher (2004) en Sebastian Vettel (2013) wonnen ooit 13 races in één seizoen. Als Hamilton de huidige lijn weet vast te houden, kan hij dat record gaan verbreken.</p>
