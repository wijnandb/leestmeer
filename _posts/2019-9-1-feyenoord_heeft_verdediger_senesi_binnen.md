---
layout: post
title: "Feyenoord heeft verdediger Senesi binnen"
date: Sun, 01 Sep 2019 13:15:50 +0200
categories: 
- sport 
- voetbal 
externe_link: "https://www.telegraaf.nl/sport/2144710572/feyenoord-heeft-verdediger-senesi-binnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/daf7c984-cca9-11e9-93cd-0255c322e81b.jpg"
---

<p class="intro">Feyenoord wil bij het sluiten van de transfermarkt zijn verdediger Marcos Senesi presenteren. De Argentijnse aankoop, die meer dan zes miljoen euro kost, landt kort voor middernacht in Nederland.</p> <p>De medische keuring zal morgen in de loop van de ochtend plaats hebben en later in de middag zou er al een presentatie kunnen zijn van de man, die Jaap Stam er graag bij wil hebben in het centrum van de defensie.</p><p>Huilend afscheid</p><p>Senesi speelde gisteravond zijn laatste wedstrijd voor zijn club San Lorenzo (2-1 winst) en nam na afloop huilend afscheid van vele supporters, ploeggenoten en personeel van de club waar hij uitgroeide tot een international.</p><p>Senesi wordt beschouwd als een van de meest talentvolle verdedigers van een nieuwe generatie Argentijnse spelers. Hij is al geselecteerd voor het nationale team en krijgt dus een druk programma in de komende maanden.</p><p>Dubbel paspoort</p><p>Senesi heeft een dubbel paspoort. Hij bezit van zijn vaders kant ook de Italiaanse nationaliteit, waardoor een werkvergunning in Nederland geen probleem is. De speler zal snel instromen bij Feyenoord, dat veel moeite heeft gedaan om hem los te weken bij San Lorenzo. Te meer daar veel andere clubs ook voor hem aanklopten.</p><p>De speler bepaalde zijn keuze echter op Rotterdam. In de selectie zal het prettig voor hem zijn dat er meer Zuid-Amerikanen zijn en dat hij met onder anderen Renato Tapia een ploeggenoot aantreft die vloeiend Spaanse spreekt.</p><p>Bekijk hier de uitslagen, stand en het programma in de Eredivisie</p>
