---
layout: post
title: "Van jong naar oud: zo stemde Nederland voor de EU-verkiezingen"
date: Tue, 28 May 2019 10:53:36 +0200
category: binnenland
externe_link: "http://feeds.nos.nl/~r/nosnieuwsbinnenland/~3/Lltyi_lTcKs/2286649"
feature_image: "https://nos.nl/data/image/2019/05/28/553082/1008x567.jpg"
---

<p>Net zoals bij voorgaande verkiezingen, heeft onderzoeksbureau Ipsos in kaart gebracht wie waarop heeft gestemd tijdens de EU-verkiezingen. 38 procent van de stemmen op D66 kwam van mensen tussen de 18 en 34, bij GroenLinks was dat 33 procent. Bijna de helft van de stemmen op de PvdA kwam van een 65-plusser.</p>
<p>Denk is in dit overzicht op aanraden van Ipsos niet meegenomen. De groep stemmers in de steekproef van het onderzoeksbureau was relatief klein, wat de verhoudingen tussen jong en oud vertekent. Ipsos schaarde Volt net als Jezus Leeft, vandeRegio &amp; Piratenpartij en De Groenen onder 'overige partijen', waardoor de kiezers niet per leeftijd zijn uit te splitsen.</p>
<h2>Provinciale Staten</h2>
<p>Voor de Provinciale Staten-verkiezingen van acht weken geleden deed Ipsos hetzelfde (zie onder). Ook toen had D66 relatief gezien de jongste kiezersschare, 41 procent van hen was tussen de 18 en 34. 50Plus deed zijn naam eer aan: 89 procent van de stemmen op die partij kwam toen van 50-plussers.</p>
<p>Na de Tweede Kamer-verkiezingen schreven we het onderstaande verhaal over de zetelverdeling per leeftijdscategorie:</p><img src="http://feeds.feedburner.com/~r/nosnieuwsbinnenland/~4/Lltyi_lTcKs" height="1" width="1" alt=""/>
