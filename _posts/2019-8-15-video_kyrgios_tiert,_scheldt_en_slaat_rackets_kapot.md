---
layout: post
title: "Video: Kyrgios tiert, scheldt en slaat rackets kapot"
date: Thu, 15 Aug 2019 12:37:00 +0200
categories: 
- sport 
- tennis 
externe_link: "https://www.telegraaf.nl/sport/1757820605/video-kyrgios-tiert-scheldt-en-slaat-rackets-kapot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a8fcb1dc-bf49-11e9-bc33-0218eaf05005.jpg"
---

<p class="intro">Op het ATP-toernooi van Cincinnati liet de ’badboy’ van het tennis, Nick Kyrgios, zich weer zien. De Australiër kon zich tijdens zijn verloren partij tegen Karen Khachanov moeilijk beheersen.</p> <p>Tijdens de wedstrijd tussen de Rus en Kyrgios ging het vooral om het gedrag van de Australiër. Nadat hij de tweede set na een tiebreak verloor schreeuwde hij het uit van frustratie. Middelpunt van de aandacht van Kyrgios ging uit naar de scheidsrechter, Fergus Murphy, met wie hij het wel vaker aan de stok heeft.</p><p>„De slechtste scheidsrechter ooit”, luidde het oordeel van Kyrgios. „Elke keer als ik speel haalt hij de meest stomme dingen uit.” Kyrgios doelde op het feit dat hij tussen de punten te weinig tijd kreeg om te serveren, omdat de umpire de tijdklok te vroeg zou hebben gestart.</p><p>Kyrgios bleef de scheidsrechter beledigen en kreeg vervolgens een strafpunt. Het optreden van Murphy maande de 24-jarige tennisser niet tot rust. Sterker nog, het zorgde alleen maar voor meer woede bij Kyrgios, die op zijn beurt besloot een wc-pauze in te lasten. Die tijd gebruikte hij om twee van zijn rackets aan gort te slaan.</p><p>Aan het einde van de wedstrijd, die hij van Khachanov verloor (7-6, 6-7, 2-6), weigerde Kyrgios Murphy een hand te geven, gooide er nog wat scheldwoorden tegenaan en spuugde zelfs richting de stoel van de umpire. Naar verwachting hangt Kyrgios een fikse geldboete boven het hoofd. Daarentegen gaf de Australiër zijn twee kapotgeslagen rackets wel nog weg aan een jonge fan in het publiek.</p>
