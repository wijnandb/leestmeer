---
layout: post
title: "VDL Nedcar verwacht banen te schrappen"
date: Fri, 23 Aug 2019 20:00:33 +0200
categories: 
- financieel 
- koersen 
externe_link: "https://www.telegraaf.nl/financieel/1943591420/vdl-nedcar-verwacht-banen-te-schrappen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e6e84038-c5cf-11e9-a0a1-0255c322e81b.jpg"
---

<p class="intro">Autofabriek VDL Nedcar denkt volgend jaar minder personeel nodig te hebben dan dit jaar door de krimpende automarkt. Het bedrijf heeft het personeel in het Limburgse Born daarover ingelicht.</p> <p>Volgens een woordvoerder is er echter pas met zekerheid iets te zeggen over de personeelsbehoefte voor volgend jaar als daarover afspraken zijn gemaakt met partner BMW. Dat gebeurt ergens in dit najaar.</p><p>VDL Nedcar bekijkt volgens de zegsman ieder jaar aan het einde van het jaar hoeveel personeel er na de jaarwisseling nodig is. „We groeien en krimpen mee met de ontwikkelingen op de markt.” VDL Nedcar maakt gebruik van een flinke hoeveelheid flexwerkers om de jaarlijkse aanpassingen te vergemakkelijken.</p><p>De krant De Limburger meldt op basis van een intern document dat het aantal medewerkers mogelijk wordt teruggebracht van de de huidige circa 5600 tot minder dan 5000.</p><p>Moederbedrijf VDL Groep merkte de tegenwind op de automarkt ook in zijn resultaten over het eerste halfjaar. De omzet van VDL Nedcar daalde met een kleine 14 procent tot 1,6 miljard euro. Mede daardoor liep de totale omzet van het industrieel familiebedrijf met ongeveer 5 procent terug tot 2,9 miljard euro. Naast de malaise in de auto-industrie, had VDL ook te maken met een afnemende vraag naar onderdelen vanuit de halfgeleiderindustrie.</p><p>Onder de streep hield VDL wel meer over. De nettowinst steeg tot 76 miljoen euro, een stijging van 7 miljoen euro ten opzichte van een jaar eerder. Die stijging kwam onder andere door de timing van de afronding van een aantal projecten.</p><p>VDL denkt dat het eerder gestelde doel van een jaaromzet van 5,7 miljard euro haalbaar blijft. Toch zijn de economische omstandigheden volgens het bedrijf niet optimaal. Zo wordt voor de belangrijkste afzetmarkt Duitsland een recessie voorzien. Daarnaast schaadt de handelsoorlog de vraag van consumenten naar luxeproducten, wat uiteindelijk ook de klanten van VDL raakt.</p>
