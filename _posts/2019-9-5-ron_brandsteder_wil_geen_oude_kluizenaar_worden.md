---
layout: post
title: "Ron Brandsteder wil geen oude kluizenaar worden"
date: Thu, 05 Sep 2019 18:20:39 +0200
categories: 
- entertainment 
- gossip 
externe_link: "https://www.telegraaf.nl/entertainment/372356270/ron-brandsteder-wil-geen-oude-kluizenaar-worden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2ec9c5ba-cff9-11e9-acd1-0255c322e81b.jpg"
---

<p class="intro">Ron Brandsteder houdt wel van rust om zich heen, maar dan ook weer niet te veel. „Ik woon op een droomplek aan het water en geniet van de rust rond ons huis. Maar ik moet wel onder de mensen blijven, anders word ik een grumpy old kluizenaar”, zegt de 69-jarige presentator in de nieuwe editie van ANBO Magazine.</p> <p>Hoewel Ron en zijn vrouw nu behoorlijk wat ruimte hebben, snapt hij ook dat mensen wanneer ze ouder worden minder vierkante meters nodig hebben. „Ik weet van mensen die in een paleis woonden en toch elke avond met z’n tweeën in de keuken zaten. Dat vonden ze gezellig. Tja, wat heb je eigenlijk nodig?”</p><p>De presentator heeft bijna niets te klagen over zijn woning. „Het enige is: we hebben veel trappen in huis. Misschien is dat wel goed, een beetje fitness. Maar als ik boven ben en beneden mijn bril ben vergeten, dan is het toch wel ver.”</p>
