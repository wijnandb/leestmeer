---
layout: post
title: "BAM aan de slag met waterbescherming Leeds"
date: Wed, 26 Jun 2019 16:43:31 +0200
categories: 
- financieel 
- koersen 
externe_link: "https://www.telegraaf.nl/financieel/1277579239/bam-aan-de-slag-met-waterbescherming-leeds"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/00f23902-9821-11e9-a1ec-0218eaf05005.jpg"
---

<p class="intro">Bouwer BAM heeft een tweede opdracht binnen van de Britse gemeente Leeds voor een waterbeschermingsproject. De Britse tak BAM Nuttall gaat in combinatie met Mott Macdonald de Noord-Engelse stad beschermen tegen overstromingsgevaar van de rivier Aire. Met de opdracht is een bedrag van circa 85 miljoen euro gemoeid.</p> <p>Het project behelst de realisatie van waterkeringen langs een acht kilometer lang traject stroomopwaarts van Leeds Station. Het betreft onder meer de bouw van keermuren en beweegbare stuwen, het verhogen van een brug en de inrichting van gebieden als wetlands.</p><p>BAM Nuttall voltooide in 2017, ook in joint-venture met Mott Macdonald, met succes de eerste fase van het hoogwaterbeschermingsprogramma. Destijds zijn beweegbare stuwen gebouwd om het centrum van Leeds en het benedenstroomse gebied bescherming te bieden.</p><p>Het project houdt verband met de overstromingen als gevolg van de storm Eva, die Leeds tijdens kerst 2015 trof. Het water bracht aanzienlijke schade toe aan meer dan 3000 woningen en bedrijven.</p>
