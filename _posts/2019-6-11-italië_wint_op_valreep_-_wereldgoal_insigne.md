---
layout: post
title: "Italië wint op valreep - Wereldgoal Insigne"
date: Tue, 11 Jun 2019 22:54:11 +0200
category: sport
externe_link: "https://www.telegraaf.nl/sport/704819941/italie-wint-op-valreep-wereldgoal-insigne"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/10318ee6-8c8b-11e9-91aa-02d1dbdc35d1.JPG"
---

<p>TURIJN Italië heeft ook de vierde kwalificatiewedstrijd voor het EK gewonnen. In Turijn stond de ploeg van bondscoach Roberto Mancini lang gelijk tegen Bosnië Herzegovina, maar vlak voor het eindsignaal schoot Marco Verratti raak: 2-1.</p><p>Edin Dzeko zette de bezoekers in de eerste helft nog op voorsprong. Lorenzo Insigne maakte net na rust met een fraaie volley gelijk, 1-1. Insigne was in de 86e minuut ook verantwoordelijk voor de assist op Verratti.</p><p>In dezelfde groep J won Finland eenvoudig bij Liechtenstein, 0-2. Teemu Pukki scoorde voor rust en Benhamin Kallman maakte de tweede treffer na een klein uur spelen.</p><p>Armenië verraste Griekenland in Athene door met 3-2 te winnen. De Grieken, die zaterdag kansloos verloren van Italië (0-3), stonden bij rust al met 0-2 achter.</p><p>Italië staat bovenaan in groep J met 12 punten uit 4 wedstrijden. Finland volgt met 9 punten en Armenië staat derde met 6 punten.</p>
