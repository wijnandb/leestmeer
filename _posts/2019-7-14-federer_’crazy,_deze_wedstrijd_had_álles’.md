---
layout: post
title: "Federer: ’Crazy, deze wedstrijd had álles’"
date: Sun, 14 Jul 2019 21:29:34 +0200
categories: 
- entertainment 
- opinie 
externe_link: "https://www.telegraaf.nl/sport/73552473/federer-crazy-deze-wedstrijd-had-alles"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6d5ff3bc-a66e-11e9-b56c-0255c322e81b.jpg"
---

<p class="intro">Novak Djokovic en Roger Federer hielden tijdens de finale van Wimbledon miljoenen televisieliefhebbers aan de buis gekluisterd, in wat naar later bleek de langste eindstrijd ooit.</p> <p>Voor het eerst in de historie werd een enkelspelwedstrijd beslist met een tiebreak op 12-12 in de vijfde set. De wedstrijd duurde vier uur en 55 minuten en is daarmee de langste finale in de geschiedenis van het tennistoernooi van Wimbledon ooit. Het oude record stond op naam van Federer en Rafael Nadal, die in 2008 vier uur en 48 minuten over de eindstrijd deden.</p><p>„Dit had alles”, zei verliezend finalist Federer na afloop. „Het duurde lang, geweldige rally’s en alle credits naar Novak. Gefeliciteerd man, dit was crazy”, toonde de Zwitser zich een groots verliezer.</p><p>Onwerkelijk</p><p>Djokovic nam de felicitaties dankbaar in ontvangst. „Als dit niet de meest memorabele en spannendste finale in mijn carrière was, komt deze zeker in de top-2 of top-3”, zei Djokovic. „Dat je twee matchpoints tegenkrijgt en toch nog terugkomt, is ongelofelijk. Echt onwerkelijk.”</p>
