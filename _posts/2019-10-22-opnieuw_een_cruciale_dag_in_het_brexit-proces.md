---
layout: post
title: "Opnieuw een cruciale dag in het brexit-proces"
date: Tue, 22 Oct 2019 11:29:21 +0200
category: nieuws
externe_link: "https://nos.nl/l/2307189"
feature_image: "https://nos.nl/data/image/2019/10/22/586631/1008x567.jpg"
aantal: 195
unieke: 136
bron: "NOS"
---

<p>In Londen stemt het Brits Lagerhuis vandaag over het wetsvoorstel (.pdf) van premier Boris Johnson. Daarin staat hoe het akkoord dat Johnson met de EU sloot, wordt vastgelegd in Britse wetgeving.</p>
<p>Als het parlement in principe met deze wetgeving instemt, volgt vandaag nog een tweede belangrijke stemming over de vraag of de wetgeving ook binnen drie dagen helemaal afgerond en goedgekeurd kan worden door het Britse lagerhuis. Voor Johnson is deze snelle afhandeling cruciaal, wil hij zijn deadline van 31 oktober nog halen.</p>
<p>Het parlement heeft gisteravond het wetsvoorstel van ruim honderd pagina's gekregen. Sommige parlementsleden klagen dat ze zo erg weinig tijd hebben om het grondig te bestuderen. Anderen zeggen dat heel veel zaken die in het voorstel staan de afgelopen maanden al uitgebreid door het parlement bediscussieerd zijn.</p>
<p>In de loop van de avond wordt er duidelijkheid verwacht of premier Johnson in beide stemmingen voldoende steun krijgt en zijn brexit-plannen op de rit blijven. Zo niet, dan dreigt er opnieuw een impasse. In dat geval wil Johnson nieuwe verkiezingen uitschrijven.</p>
<p>We volgen de ontwikkelingen vandaag in het Britse parlement op de voet en spreken in onze uitzending met onze correspondent Tim de Wit.</p>
