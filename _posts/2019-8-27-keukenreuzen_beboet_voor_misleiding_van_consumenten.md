---
layout: post
title: "Keukenreuzen beboet voor misleiding van consumenten"
date: Tue, 27 Aug 2019 08:43:26 +0200
categories: 
- financieel 
- geld 
externe_link: "https://www.telegraaf.nl/financieel/272044199/keukenreuzen-beboet-voor-misleiding-van-consumenten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bb1f03ae-c8e7-11e9-b091-02d1dbdc35d1.jpg"
---

<p class="intro">Een drietal keukenmakers is door de Autoriteit Consument &amp; Markt (ACM) op de vingers getikt. Ze kregen boetes voor het misleiden van consumenten tijdens de verkoop van keukens op beurzen tussen 2015 en 2017.</p> <p>Het formulier dat Keukencentrum Mandemakers, Brugman Keukens en Keukenconcurrent consumenten lieten ondertekenen gaf volgens de ACM ten onrechte de indruk dat consumenten verplicht waren een keuken te kopen.</p><p>Beurskorting</p><p>Om in aanmerking te komen voor een speciale beurskorting moesten consumenten een formulier invullen en ondertekenen. Dit document had volgens de ACM veel weg van een koopovereenkomst. In het formulier werd ook gerept over een koopcontract. Verder werden prijs en betalingsvoorwaarden vermeld en werden algemene verkoopvoorwaarden van toepassing verklaard.</p><p>Er stond ook in dat consumenten 30% moesten betalen als zij afzagen van de koop. De ACM bestempelde deze werkwijze als misleidend, omdat consumenten ondanks de handtekening tot niets verplicht waren. Het ging volgens de toezichthouder alleen om een niet-bindend aanbod.</p><p>Belemmeren</p><p>Mandemakers, Brugman en Keukenconcurrent zijn alledrie onderdeel van De Mandemakers Groep (DMG). Brugman kreeg een boete van €250.000. Mandemakers en Keukenconcurrent kregen elk een boete van €375.000.</p><p>De boetes van Mandemakers en Keukenconcurrent vielen 50% hoger uit omdat zij het onderzoek van de toezichthouder belemmerden. Zo mocht de toezichthouder naar eigen zeggen geen vragen stellen aan beursmedewerkers.</p><p>Buiten proportie</p><p>De keukenbedrijven vechten het boetebesluit aan. Robert Coppens, directeur DMG Keukens, vindt de straffen buiten iedere proportie. Hij is het ook niet eens met de verhoging van de boete voor Mandemakers en Keukenconcurrent.</p><p>Het spreken van beursmedewerkers zonder dat duidelijk was wat de bedrijven werd verweten, ging DMG te ver. Zij stelde voor om eerst de directeuren te spreken en indien nodig de beursmedewerkers. De onderneming heeft op verzoek van de ACM wel de betreffende formulieren aangepast.</p>
