---
layout: post
title: "'Prestatie Heineken minder dan voorzien'"
date: Mon, 29 Jul 2019 09:06:37 +0200
categories: 
- financieel 
- koersen 
externe_link: "https://www.telegraaf.nl/financieel/718217404/prestatie-heineken-minder-dan-voorzien"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a2612fdc-b1d5-11e9-98ef-02d2fb1aa1d7.jpg"
---

<p class="intro">De prestaties van bierbrouwer Heineken bleven ietwat achter bij de verwachtingen. Met name de brutowinst viel lager uit dan waar rekening mee werd gehouden, zo meldden kenners van Jefferies. Ook bij KBC Securities spreken ze van minder dan verwachte prestaties, zowel op het gebied van volumegroei als operationele winst.</p> <p>Analisten van ING wijzen erop dat volumegroei voor Heineken belangrijker is dan winstmarges. Die volumegroei viel weliswaar wat tegen, maar de prijzen die Heineken kreeg voor zijn producten was hoger dan verwacht. De marktkenners van ING noemen de gemiddelde verwachting van analisten voor de winstmarge "overdreven hoog".</p><p>Het aandeel Heineken sloot vrijdag op zijn hoogste koers ooit, zo benadrukt Jefferies. Om de stijgende lijn vast te houden had de cijferpresentatie gepaard moeten gaan met upgrades. Daarmee kwam Heineken niet. De kenners van Jefferies wijzen er op dat Heineken in de tweede helft van dit jaar een autonome groei van de brutowinst van bijna 10 procent moet realiseren om aan de gemiddelde verwachting te voldoen.</p><p>KBC</p><p>Ook KBC wijst er op dat Heineken niet aan zijn verwachtingen tornt, ondanks de minder dan verwachte eerste jaarhelft. De zakenbank handhaafde zijn advies accumulate met een koersdoel van 105 euro. Kenners van Bryan Garnier verlaagden hun advies op Heineken van buy naar neutral. Jefferies bleef bij zijn koopadvies op Heineken. ING heeft een hold-advies met een koersdoel van 75,47 euro.</p><p>Het aandeel Heineken stond maandag omstreeks 09.45 uur 5,3 procent aan beurswaarde in tot 97,64 euro</p>
