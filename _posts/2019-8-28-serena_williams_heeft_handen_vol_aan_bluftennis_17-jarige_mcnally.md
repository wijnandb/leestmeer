---
layout: post
title: "Serena Williams heeft handen vol aan bluftennis 17-jarige McNally"
date: Wed, 28 Aug 2019 23:12:50 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/hfpIZcwPPko/2299384"
feature_image: "https://nos.nl/data/image/2019/08/29/573257/1008x567.jpg"
---

<p>Serena Williams heeft met moeite de derde ronde van de US Open gehaald. Ze had twee sets haar handen vol aan de 17-jarige Caty McNally: 5-7, 6-3, 6-1.</p>
<p>McNally, die dankzij een wildcard mocht meedoen, voelde zich op haar gemak in het Arthur Ashe Stadium. Met dropshots, service-volley en sliceballen speelde ze met bluf en als een routinier en na de setwinst zweepte de mondiale nummer 111 het publiek zelfs op.</p>
<h2>McNally moegestreden</h2>
<p>Williams moest ouderwets knokken voor de punten en kantelde de partij met een break op 3-2 in de tweede set. Het werd een mooi gevecht, maar in de derde set was McNally helemaal op en won ze nog maar vijf punten.</p>
<p>Jelina Svitolina heeft publieksfavoriet Venus Williams in de tweede ronde van de US Open uitgeschakeld. De Oekraïense won met 6-4, 6-4 van de winnares van 2000 en 2001.</p>
<p>Williams is met haar 39 jaar nog altijd een geduchte opponente, zo ondervond Kiki Bertens recentelijk nog in Cincinnati.</p>
<p>Ook Svitolina, die in New York nog nooit voorbij de vierde ronde kwam moest aan de bak tegen de zevenvoudig grandslamkampioene.</p>
<p>De Oekraïense repareerde in de tweede set een 3-0 achterstand en sloeg pas toe op haar zesde matchpoint.</p>
<p>Karolína Plísková ging eenvoudig door naar de derde ronde. De als derde geplaatste Tsjechische, die in de eerste ronde landgenote Tereza Martincová moeizaam klopte (7-6, 7-6), won met 6-1, 6-4 van Mariam Bolkvadze.</p>
<p>Bolkvadze debuteert in New York op een Grand Slam. De 21-jarige Georgische kreeg pas in de tweede set kansen tegen de verliezend finaliste van 2016.</p>
<p>Ze maakte zelfs een break achterstand goed, maar leverde daarna haar service opnieuw in en kon die schade niet meer repareren.</p><img src="http://feeds.feedburner.com/~r/nossporttennis/~4/hfpIZcwPPko" height="1" width="1" alt=""/>
