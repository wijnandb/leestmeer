---
layout: post
title: "Verdachte gruwel-verkrachting Rotterdam deed wurg-sm met vriendin"
date: Thu, 06 Jun 2019 09:50:00 +0200
categories: 
- entertainment 
- opinie 
externe_link: "https://www.telegraaf.nl/nieuws/948952838/verdachte-gruwel-verkrachting-rotterdam-deed-wurg-sm-met-vriendin"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c4d36474-882f-11e9-becc-02c309bc01c1.jpg"
---

<p class="intro">Update - De 19-jarige man uit Rotterdam die terechtstaat voor de zeer brute verkrachting van een toen 20-jarige studente uit Indonesië, is begonnen met zijn verhaal bij de rechtbank. Gerson F. vertelt onder meer over het seksleven met zijn vriendin. Hij wurgde haar soms tot ze bewusteloos was tijdens de daad.</p> <p>Dat vertelt F. tijdens de zitting. Onze verslaggever Saskia Belleman is bij de zaak aanwezig en geeft live updates. Haar nieuwste tweets vindt u onderaan dit bericht.</p><p>De brute verkrachting gebeurde in de vroege ochtend op 21 juli vorig jaar in de Rotterdamse wijk De Esch, waar de vrouw woonde. F. was aan het fietsen. „Ik hou wel van rondfietsen. Hoofd leegmaken. Doelloos.” Meestal fietst hij ’s nachts. Dat vind hij prettig „als ik stress heb. Dingetjes heb met mijn vriendin.” Die ochtend had hij ’superstress’, vertelt F.</p><p>Verdenking</p><p>Vanwege het geweld en de levensgevaarlijke verwondingen die het slachtoffer opliep, beschuldigt het Openbaar Ministerie Gerson F. behalve van verkrachting ook van poging tot doodslag en het toebrengen van zwaar lichamelijk letsel. De voorzitter van de rechtbank maakt donderdagochtend meteen duidelijk dat Gerson F. weliswaar 19 jaar oud is, maar op een lager niveau functioneert.</p><p>F. heeft eerder al een bekennende verklaring afgelegd en bovendien is er een DNA-match. Het OM verwijt hem ook dat hij diezelfde nacht nog een andere vrouw heeft betast. Eerder zou hij mensen op straat hebben beroofd.</p><p>Gerson F. liep overigens nog in de proeftijd van een veroordeling door de kinderrechter in juli 2017. Hij kreeg toen 90 dagen voorwaardelijke celstraf opgelegd. Waarvoor precies is nog niet duidelijk.</p><p>Klopjacht</p><p>De politie begon een klopjacht en kon de verdachte na enkele dagen oppakken, onder meer aan de hand van camerabeelden die zijn gemaakt op de route die hij zou hebben afgelegd. De rechtbank zal op de zitting nog een psycholoog en psychiater ondervragen. Zij adviseren F. een PIJ-maatregel op te leggen, een soort jeugd-tbs.</p><p>De verkrachting veroorzaakte veel onrust in de woonwijk. Bewoners hielden een demonstratiemars.</p>
