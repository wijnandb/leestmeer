---
layout: post
title: "William spreekt zich uit tegen homofobie"
date: Wed, 26 Jun 2019 18:58:42 +0200
categories: 
- entertainment 
- royalty 
externe_link: "https://www.telegraaf.nl/entertainment/1474628017/william-spreekt-zich-uit-tegen-homofobie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a6d2c26c-9833-11e9-b668-02d2fb1aa1d7.jpg"
---

<p class="intro">Prins William zal zijn drie kinderen volledig steunen wanneer blijkt dat ze homoseksueel of lesbisch zijn. Maar hij zou zich in dat geval als ouder wel zorgen maken over de extra obstakels die dan op hun weg zouden komen.</p> <p>„Hatelijke woorden, vervolging, dat alles, en de discriminatie die zou kunnen komen, dat zit me echt dwars”, aldus William. Maar de samenleving als geheel zou moeten zorgen dat die discriminatie verdwijnt, zo voegde hij eraan toe. „Ik zou willen dat we in een wereld leefden waar het echt normaal en cool is, maar vooral voor mijn familie en de positie waarin we ons bevinden, is dat iets waar ik bang voor ben.”</p><p>De hertog van Cambridge, die met echtgenote Catherine twee zoons en een dochter heeft, sprak bij een bezoek aan de Albert Kennedy Trust, een instelling die homoseksuele en lesbische jongeren helpt die dakloos dreigen te worden. Hij werd gevraagd hoe hij zou reageren als een van zijn kinderen gay was. William zei dat hij hen ’volledig zou steunen’, maar dat hij zich zorgen zou maken over de extra druk die ze zouden ondervinden.</p><p>Volgens de BBC deed William een bijzondere uitspraak. „Dat een lid van het Britse koningshuis dergelijke steun betuigt voor de rechten van lesbiennes, homoseksuelen, biseksuelen en transseksuelen en hun strijd voor gelijkheid, betekent heel veel, vooral in een tijd waarin de zichtbaarheid van LGBT-mensen voortdurend in twijfel wordt getrokken”, aldus commentator Ben Hunte. Die wees erop dat in 35 van de 53 landen van het Gemenebest, waarvan de koningin aan het hoofd staat, homoseksuele handelingen strafbaar zijn.</p>
