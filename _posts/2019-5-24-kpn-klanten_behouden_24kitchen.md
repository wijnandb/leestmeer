---
layout: post
title: "KPN-klanten behouden 24kitchen"
date: Fri, 24 May 2019 10:17:13 +0200
categories: 
- entertainment 
- opinie 
externe_link: "https://www.telegraaf.nl/entertainment/3641127/kpn-klanten-behouden-24kitchen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/06a9143e-7dfe-11e9-9730-0218eaf05005.jpg"
---

<p class="intro">24kitchen, National Geographic, FOX en Disney Channel blijven ook na 1 juni in het tv-pakket van KPN, Telfort en XS4ALL. De afgelopen weken voerden FOX Networks Group en Disney een harde strijd met KPN over de zenders.</p> <p>KPN gaat onder leiding van zijn Colombiaans-Italiaanse ceo Ibarra met een stofkam door alle uitgaven. Omdat het gros van de populaire programma’s zich bij de zendergroepen NPO, RTL en Talpa bevindt, besloot de telecomaanbieder de kleinere zenders een fors lager bod te doen. Dat schoot bij de omroepen in het verkeerde keelgat.</p><p>Een week voor 1 juni zijn de partijen toch tot een akkoord gekomen. Alhoewel de details van de nieuwe afspraken niet bekend zijn gemaakt, ligt voor de hand dat de nieuwe doorgiftevergoeding lager is dan de oudee. Voor de zenders is dat acceptabel omdat ze zonder KPN mogelijk ook de helft van hun advertentie-inkomsten zouden verliezen. Die zijn belangrijker voor de omzet.</p><p>KPN laat in een reactie weten ‘zich altijd hard te maken voor het beste TV-aanbod voor zijn klanten’ en dan ook ‘verheugd’ te zijn met de nieuwe afspraken. FOX stelt ‘blij te zijn met deze positieve uitkomst waardoor onze kijkers ook via KPN kunnen blijven genieten van onze programma’s’.</p><p>Vorige week leek een akkoord tussen de partijen al aanstaande toen FOX de komst van Jet van Nieuwkerk als nieuw gezicht van 24kitchen bekend maakte, terwijl de officiële lijn van KPN op dat moment nog was dat de zender zou gaan verdwijnen. Van Nieuwkerk is de dochter van DWDD-presentator Matthijs van Nieuwkerk.</p>
