---
layout: post
title: "Kopzorgen over volle ziekenboeg Feyenoord"
date: Mon, 29 Jul 2019 20:49:31 +0200
category: sport
externe_link: "https://www.telegraaf.nl/sport/1953712386/kopzorgen-over-volle-ziekenboeg-feyenoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/af1c6aaa-b231-11e9-a50a-0255c322e81b.jpg"
---

<p class="intro">Feyenoord leeft in onzekerheid toe naar de eerste competitiewedstrijd van komende zondag tegen Sparta Rotterdam. Trainer Jaap Stam weet nog niet over welke spelers hij een beroep kan doen in De Kuip.</p> <p>Voor Nicolai Jørgensen komt de stadsderby te vroeg. De spits heeft de hele voorbereiding gemist. „Hij is begonnen met revalideren en ik heb begrepen dat het redelijk goed gaat”, vertelt Stam voor de camera van Feyenoord TV. „Hopelijk kan hij snel weer meetrainen. Maar ik durf niet te zeggen wanneer.”</p><p>Jens Toornstra en Sven van Beek kampen met een enkelblessure. „Hopelijk duurt het niet te lang, maar ze kunnen nu nog niet trainen. Je hoopt dat het snel is opgelost”, stelt Stam. „Maar blessures hebben ook tijd nodig.”</p><p>Stam is wel optimistisch over het herstel van Sam Larsson. „Hij voelt zich al een stuk beter dan zondag toen hij tegen Southampton een knie in zijn rug kreeg”, weet de trainer die hoopt dat hij de komende week nog enkele versterkingen mag verwelkomen.</p><p>Feyenoord kon de afgelopen weken in een serie oefenduels nog niet overtuigen. De club speelde gelijk tegen Angers (2-2) en verloor RB Salzburg (1-3) en Panathinaikos (0-3) en Southampton (1-3).</p>
