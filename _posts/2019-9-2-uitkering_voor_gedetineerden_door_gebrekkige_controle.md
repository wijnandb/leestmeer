---
layout: post
title: "Uitkering voor gedetineerden door gebrekkige controle"
date: Mon, 02 Sep 2019 11:52:40 +0200
category: binnenland
externe_link: "https://www.telegraaf.nl/nieuws/374209884/uitkering-voor-gedetineerden-door-gebrekkige-controle"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5408febc-cdcf-11e9-93cd-0255c322e81b.jpg"
---

<p class="intro">Gedetineerden hebben helemaal geen recht op een uitkering, maar toch krijgen sommige gevangenen er een. De controle daarop blijkt nog steeds gebrekkig te zijn.</p> <p>Dat blijkt uit een brief van minister Koolmees (Sociale Zaken) waarin hij de fouten erkent. De bewindsman stelt dat hij grondig heeft gekeken naar de verschillende controles die plaatsvinden op uitkeringen aan gedetineerden: „Die blijken niet altijd sluitend te zijn.”</p><p>De minister erkent dus dat er nog steeds gevangenen zijn die kunnen genieten van een uitkering. Mensen die bijvoorbeeld in het aanvraagproces van een uitkering zitten, kunnen relatief eenvoudig door de controles heen komen. „Ook blijkt dat controles in een aantal gevallen tijdelijk niet of niet goed hebben plaatsgevonden.” Zo kregen Nederlandse gevangenen in het buitenland een uitkering.</p><p>De minister wil voor het eind van het jaar bekend maken hoeveel uitkeringen er onterecht zijn verstrekt en welke acties hij precies onderneemt om de gegevensuitwisseling te verbeteren.</p><p>Eerder dit jaar meldde Nieuwsuur al dat gevangen onterecht geld kregen. Koolmees heeft daarop een onderzoek laten instellen. „Daaruit blijkt dat de gegevensuitwisseling en bestandsvergelijkingen tussen de verschillende overheidsorganisaties niet altijd sluitend is”, aldus het departement. Koolmees: „Het is goed dat dit nu ook aan het licht komt zodat we dat kunnen herstellen, de gegevensuitwisseling kunnen verbeteren en het net stap voor stap kunnen verbeteren.”</p>
