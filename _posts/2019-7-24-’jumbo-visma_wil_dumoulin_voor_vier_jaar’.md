---
layout: post
title: "’Jumbo-Visma wil Dumoulin voor vier jaar’"
date: Wed, 24 Jul 2019 23:12:14 +0200
categories: 
- sport 
- wielrennen 
externe_link: "https://www.telegraaf.nl/sport/187887110/jumbo-visma-wil-dumoulin-voor-vier-jaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98f196e0-ae5a-11e9-b5ae-02d1dbdc35d1.jpg"
---

<p class="intro">Tom Dumoulin gaat normaal gesproken een vierjarig contract ondertekenen bij Jumbo-Visma.</p> <p>In het Belgische televisieprogramma Vive le Vélo kwam de wielertoekomst van Dumoulin opnieuw ter sprake en werd, zoals Telesport eerder al meldde, een aanstaande transfer van de 28-jarige Limburger besproken. Het nieuwe element van een verbintenis voor de duur van vier jaar werd ook door oud-renner Bram Tankink, die vorig jaar nog voor Lotto-Jumbo fietste, onderstreept.</p><p>Het is bekend dat Dumoulin sinds vorig jaar de nodige kritiek op de leiding van zijn huidige werkgever Team Sunweb heeft. De ploeg haalde niet de versterkingen die de kopman nodig heeft om meerdere grote rondes te winnen. Ook de knullige afhandeling van zijn in de Giro opgelopen knieblessure, waardoor hij de Tour de France moest missen, deed de de nodige vraagtekens oproepen.</p><p>Vrijwaringsovereenkomst</p><p>Dumoulin heeft met Team Sunweb nog een overeenkomst tot en met 2021. Het is geen abc’tje zoals in voetbal om hieronder uit te komen. Contracten worden in het wielrennen over het algemeen gerespecteerd. Al is Iwan Spekenbrink juist de teammanager die met het eerder ontbinden van de overeenkomsten met Marcel Kittel, Warren Barguil en Edward Theuns dé uitzondering op de regel is.</p><p>Zolang Dumoulin niet de handtekening van Sunweb-manager Spekenbrink onder een vrijwaringsovereenkomst heeft, is zijn vertrek alleen af te dwingen via de rechter. Uiteindelijk zal hij op die manier wel zijn gelijk halen, maar veel chiquer zou een herenakkoord tussen beide partijen zijn.</p><p>Transfermarkt</p><p>Jumbo-Visma is dus druk bezig op de transfermarkt. Zo meldde Telesport vorige week al dat de Nederlandse succesploeg vrijwel rond is met zijn vedettes Dylan Groenewegen en Primoz Roglic om hun nog doorlopende contract reeds open te breken en te verlengen tot en met 2023. Met beide renners heeft het team een mondeling akkoord bereikt zodat ze Jumbo-Visma de komende vier jaar trouw blijven. Het zetten van de handtekening onder het contract is nog slechts een kwestie van tijd.</p><p>Naast Groenwegen en Roglic heeft Jumbo-Visma ook Wout van Aert (t/m 2021), Kruijswijk (2021), Mike Teunissen (2022) en Robert Gesink (2021) voor meerdere jaren vastliggen.</p><p>Successen in Tour</p><p>Jumbo-Visma beleeft momenteel een succesvolle Tour. Zo had de ploeg na de winst van Mike Teunissen in de eerste etappe tijdelijk het geel in het bezit, werd vervolgens de ploegentijdrit gewonnen en zegevierden Groenewegen en Van Aert allebei één keer.</p><p>Maar misschien belangrijker nog. Kruijswijk strijdt met drie zware Alpenritten voor de boeg nog altijd mee om de eindzege. Hij is de huidige nummer 3 van het algemeen klassement op één minuut en 47 seconden van geletruidrager Julian Alaphilippe. De laatste keer dat een Nederlander (Joop Zoetemelk) de Ronde van Frankrijk won, was in 1980.</p>
