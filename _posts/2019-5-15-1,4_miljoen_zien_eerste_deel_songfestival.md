---
layout: post
title: "1,4 miljoen zien eerste deel songfestival"
date: Wed, 15 May 2019 07:59:35 +0200
category: entertainment
externe_link: "https://www.telegraaf.nl/entertainment/3588942/1-4-miljoen-zien-eerste-deel-songfestival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/acf23c50-76d6-11e9-a0e7-0217670beecd.jpg"
---

<p class="intro">Ruim 1,4 miljoen Nederlandse kijkers hebben dinsdagavond op NPO 1 afgestemd op de eerste halve finale van het Eurovisiesongfestival in Tel Aviv. Dat blijkt uit cijfers van Stichting KijkOnderzoek. Vorig jaar tijdens de editie in Lissabon keken er bijna 1,1 miljoen kijkers naar de eerste ronde, in 2017 keken er 1,5 miljoen Nederlanders.</p> <p>Tijdens de eerste halve finale kwam Duncan Laurence nog niet in in actie voor Nederland. Zeventien landen maakten hun opwachting. Tien landen wisten zich te kwalificeren voor de finale van zaterdag. Dat zijn onder meer Australië en IJsland. De Australische Kate Miller-Heidke, die op het podium de zwaartekracht tart in Zero Gravity, is een serieuze concurrent van Duncan Laurence.</p><p>België slaagde er dinsdagavond niet in een plek in de finale van zaterdag te veroveren. Verrassingen waren er natuurlijk ook, zoals San Marino en Slovenië. Griekenland, Tsjechië, Cyprus, Servië en Estland veroverden eveneens een finaleplek. Ook de jongste deelnemer aan het Eurovisiesongfestival van dit jaar, de 16-jarige ZENA uit Wit-Rusland, mag zaterdag nogmaals optreden.</p><p>Vooruitblik</p><p>Voorafgaand aan de eerste halve finale zond de AVROTROS Op weg naar het Songfestival uit, waarin BN'ers vooruitblikten op het evenement. Dat programma trok 924.00 kijkers, tegen 749.000 vorig jaar en 1,3 miljoen in 2017.</p><p>Donderdag is het de beurt aan de Nederlandse inzending Duncan Laurence met zijn lied Arcade.</p>
