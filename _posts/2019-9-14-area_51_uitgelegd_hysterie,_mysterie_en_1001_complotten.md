---
layout: post
title: "Area 51 uitgelegd: hysterie, mysterie en 1001 complotten"
date: Sat, 14 Sep 2019 08:01:17 +0200
category: cultuur
externe_link: "https://nos.nl/l/2301621"
feature_image: "https://nos.nl/data/image/2019/09/14/577109/1008x567.jpg"
aantal: 348
unieke: 234
bron: "NOS"
---

<p>Met nog minder dan een week op de teller voor de geplande bestorming, zijn de eerste Nederlanders al gearresteerd bij misschien wel het meest mysterieuze stukje op aarde: Area 51. De youtubers Ties Granzier (20) en Govert Sweep (21) probeerden dinsdag binnen te dringen bij de zwaarbeveiligde militaire basis in de Amerikaanse staat Nevada. Wat is toch die aantrekkingskracht van Area 51?</p>
<p>NOS op 3 legt uit waarom we het ineens weer over Area 51 hebben. En wat er wél over bekend is:</p>
<p>Afgelopen juli maakte Matty Roberts uit Californië voor de grap een Facebookevenement aan. Hij riep mensen op zich aan te melden voor een bestorming van Area 51 op 20 september. Meer dan twee miljoen mensen meldden zich aan en nog eens ruim anderhalf miljoen mensen stonden op 'geïnteresseerd'.</p>
<h2>Complotdenkers</h2>
<p>De CIA deed jarenlang supergeheimzinnig over het bestaan van Area 51. De geheime dienst gaf pas in 2013 toe dat de basis daadwerkelijk bestaat.</p>
<p>Al dat mysterieuze gedoe is voer voor complotdenkers. "Als een speciale plek niet wordt erkend, leidt dat tot discussie", zegt Jaron Harambam die bij de UvA onderzoek doet naar complottheorieën.</p>
<p>Over Area 51 gaan dus talloze complottheorieën rond. Sommige mensen denken dat de Amerikanen er onderzoek doen naar ufo's, aliens en ander buitenaards leven.</p>
<p>Andere complotdenkers geloven juist dat dit hele alienverhaal de Amerikaanse overheid goed uitkomt. Omdat niemand het dan heeft over waar de VS Area 51 eigenlijk voor gebruikt, zoals 'world domination' en het beïnvloeden van het weer.</p>
<h2>Doofpot</h2>
<p>"Het centrale idee van complotdenken is dat de overheid iets in de doofpot stopt, iets achterhoudt, of niet transparant is. Nothing is what it seems", zegt Stef Aupers, die voor de KU Leuven ook onderzoek doet naar de psychologie achter complotdenken.</p>
<p>"En het internet verergert dat. Daar kun je een gemeenschap ontwikkelen waarmee je gelijkgestemden vindt. Je vindt altijd wel bevestiging van je eigen gelijk."</p>
<p>"Ook als bewijs ontbreekt, versterkt dat de vermoedens van de complottheorie", zegt Harambam. Maar volgens de onderzoeker moeten we de bestorming van Area 51 ook niet te serieus nemen: "Dat hele evenement is vooral ironisch bedoeld."</p>
