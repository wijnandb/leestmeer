---
layout: post
title: "Spanje klopt Roemenen, Italië komt vroege achterstand te boven"
date: Thu, 05 Sep 2019 20:04:59 +0200
category: sport
externe_link: "https://nos.nl/l/2300496"
feature_image: "https://nos.nl/data/image/2019/09/05/575243/1008x567.jpg"
---

<p>Spanje heeft aan het EK-kwalificatieduel met Roemenië drie punten overgehouden. In Boekarest werd het 1-2.</p>
<p>Na een moment van stilte ter nagedachtenis aan de overleden dochter van ex-bondscoach Luis Enrique begon Spanje sterk aan de ontmoeting.</p>
<p>Paco Alcácer en Sergio Ramos vonden Ciprian Tatarusanu op hun weg. De Roemeense doelman had na bijna een half uur geen antwoord op een penalty van Ramos, na een overtreding van Ciprian Deac op Dani Ceballos.</p>
<p>Kort na de pauze verdubbelde Alcácer de marge na een prachtig uitgespeelde aanval via Ceballos en Jordi Alba.</p>
<p>Zo leek er geen vuiltje aan de lucht voor Spanje, maar na een uur bracht de ingevallen Florin Andone met een kopbal de spanning terug.</p>
<p>Tot overmaat van ramp kreeg Diego Llorente in de slotfase rood na een vermeende overtreding op de doorgebroken George Puscas. Toch bleef het bij 1-2, ook omdat Kepa in blessuretijd redding bracht op een enorme kopkans voor Puscas.</p>
<p>In dezelfde groep versloeg Zweden, mede dankzij twee treffers van ex-Willem II'er Alexander Isak, gastheer Faeröer Eilanden met 4-0. Noorwegen klopte Malta met 2-0. </p>
<h2>Eriksen op schot</h2>
<p>In groep D had Denemarken geen kind aan het thuisspelende Gibraltar. Christian Eriksen was met twee strafschoppen medeverantwoordelijk voor de 6-0 overwinning.</p>
<p>Ierland en Zwitserland speelden met 1-1 gelijk. De Ieren blijven aan kop, met de Denen en de Zwitsers als achtervolgers.</p>
<p>Italië blijft foutloos in de EK-kwalificatie. Ook de vijfde wedstrijd werd in winst omgezet. In en tegen Armenië zegevierde de ploeg van Roberto Mancini met 3-1.</p>
<p>De Italianen kwamen in de openingsfase nog wel op achterstand. Alexander Karapetyan liet het thuispubliek juichen.</p>
<p>Nog voor rust herstelde Torino-spits Andrea Belotti het evenwicht. Vlak voor het verstrijken van de eerste helft kreeg doelpuntenmaker Karapetyan zijn tweede gele kaart.</p>
<p>Met een man meer maakte Italië het karwei in de tweede helft af, al vielen de goals pas in de slotfase. Lorenzo Pellegrini en opnieuw Belotti, met hulp van verdediger Aram Ayrapetyan, scoorden.</p>
<p>Zondag speelt Italië in Tampere tegen Finland, dat Griekenland door een benutte penalty van Teemu Pukki met 1-0 naar huis stuurde. Bij de Grieken is John van 't Schip bondscoach.</p>
<p>Bekijk hieronder het programma en de stand van de groepen D, E en J:</p>
