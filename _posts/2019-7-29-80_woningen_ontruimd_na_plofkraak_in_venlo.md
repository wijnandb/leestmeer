---
layout: post
title: "80 woningen ontruimd na plofkraak in Venlo"
date: Mon, 29 Jul 2019 06:44:45 +0200
category: binnenland
externe_link: "https://www.telegraaf.nl/nieuws/265156343/80-woningen-ontruimd-na-plofkraak-in-venlo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/73536eda-b1da-11e9-bef1-02d2fb1aa1d7.jpg"
---

<p class="intro">In de nacht van zondag op maandag heeft rond 03.30 uur een plofkraak plaatsgevonden aan de Keulsepoort in Venlo. Daarbij zijn geen gewonden gevallen. Ongeveer tachtig omliggende woningen werden uit voorzorg ontruimd, net als de gasten van een nabijgelegen hotel.</p> <p>De Explosieven Opruimingsdienst Defensie (EOD) onderzocht of er explosief materiaal is achtergebleven. Het gebied rond de bank bleef nog een aantal uur afgezet vanwege het onderzoek en de veiligheid. De EOD heeft na inspectie geen explosieven aangetroffen in de omgeving.</p><p>Getuigen zagen kort na de knal een scooter hard wegrijden uit de straat. Volgens de politie zaten daar mogelijk de daders op.</p><p>De Keulsepoort is een winkelstraat in het centrum van Venlo. In de straat staan twee bankgebouwen.</p>
