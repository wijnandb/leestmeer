---
layout: post
title: "Rosberg: ’Straf Vettel volkomen terecht’"
date: Tue, 11 Jun 2019 10:11:08 +0200
categories: 
- entertainment 
- opinie 
externe_link: "https://www.telegraaf.nl/sport/479817560/rosberg-straf-vettel-volkomen-terecht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4b0b1a3e-8c25-11e9-a042-02d1dbdc35d1.jpg"
---

<p class="intro">Sebastian Vettel was ziedend, Ferrari over de rooie en ook oud-collega’s namen het op voor de Duitse coureur; de vijf seconden tijdstraf bij de GP van Canada, die hem de zege kostte, was volgens velen totaal onterecht. Daar denkt voormalig wereldkampioen Formule 1 Nico Rosberg echter anders over.</p> <p>Op zijn eigen YouTube-kanaal legt de oud-Mercedes-coureur uit dat het toch echt gewoon een verdiende straf voor Vettel was. Hierdoor won overigens zijn voormalig ploeggenoot (en rivaal) Lewis Hamilton.</p><p>„Vettel was aan het schreeuwen: ’er zit vuil op mijn banden! Ik had geen controle, waar moest ik dan heen?. Ik had moeite om de wagen te controleren en ik kon Lewis Hamilton niet zien!’ „Oké. Prima. Maar Lewis zit daar wel. En de regels geven aan: als je van de baan gaat, moet je op een veilige manier terugkomen. Het is heel erg duidelijk dat het helaas een onveilige manier was om terug te komen op de baan. Dat is nou eenmaal de regel en dan is een straf verdiend. Absoluut een verdiende straf dus.”</p><p>Dát die regels er zijn, is voor de landgenoot van Vettel wel logisch. „Want sommige gasten zijn gewoon knettergek”, stelt hij. Vervolgens valt Rosberg Vettel helemaal af.</p><p>„Als je het aan de coureurs laat dan zijn er geen regels meer en wordt het te gevaarlijk. Ik zou willen dat ik kon zeggen hoe geweldig Sebastian is, zoals ik wel deed na de kwalificatie, maar dat kan ik nu niet. Hij bleef maar klagen over de boordradio over een beslissing waarop hij geen invloed heeft. Hij kon zich beter focussen op het racen en proberen om een afstand te creëren van vijf seconden. Hij denkt altijd dat hij gelijk heeft en schuift de schuld op anderen af.”</p>
