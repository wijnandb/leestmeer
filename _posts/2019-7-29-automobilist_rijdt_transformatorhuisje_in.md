---
layout: post
title: "Automobilist rijdt transformatorhuisje in"
date: Mon, 29 Jul 2019 11:44:09 +0200
category: binnenland
externe_link: "https://www.telegraaf.nl/nieuws/1647415774/automobilist-rijdt-transformatorhuisje-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/42115974-b1f1-11e9-9c3d-02c309bc01c1.jpg"
---

<p class="intro">Hulpdiensten hebben in het Overijsselse Wierden een automobilist bevrijd die door de muur van een elektriciteitshuisje was gereden. De bestuurder zat ruim een uur bekneld in de auto. Voordat hij kon worden bevrijd, moest de stroom in het transformatorhuisje worden uitgeschakeld.</p> <p>Het stond onder stroom en er lagen losse kabels waardoor het te riskant was om de auto los te trekken, aldus de veiligheidsregio.</p><p>Nadat de stroom eraf was gehaald, werd de auto alsnog uit het huisje getrokken. De bestuurder is naar het ziekenhuis gebracht, hij is volgens de veiligheidsregio goed aanspreekbaar. Omdat de stroom van het gebouwtje werd gehaald, zaten ook woningen in de directe omgeving enige tijd zonder elektriciteit.</p><p>Hoe de auto van de Industrieweg is geraakt, moet nog worden onderzocht.</p>
