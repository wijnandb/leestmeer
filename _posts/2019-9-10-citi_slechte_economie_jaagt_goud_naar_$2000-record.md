---
layout: post
title: "Citi: Slechte economie jaagt goud naar $2000-record"
date: Tue, 10 Sep 2019 16:12:17 +0200
categories: 
- financieel 
- koersen 
externe_link: "https://www.telegraaf.nl/financieel/1742239989/citi-slechte-economie-jaagt-goud-naar-2000-record"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9691d1c6-d3d5-11e9-8388-02d2fb1aa1d7.jpg"
---

<p class="intro">Er komt nog veel meer paniek en vluchtgedrag op financiële markten. Daarvoor waarschuwt zakenbank Citigroup, dat daarom voorziet dat de goudprijs, van nu rond $1500, naar $2000 per 31,1 gram zal stijgen.</p> <p>Dat zou een absoluut record worden. Acht jaar geleden kwam goud op $1900 te midden van de kredietcrisis.</p><p>Citigroup ziet een aantal redenen voor de forse stijging van goud, dat doorgaans als vluchtheuvel voor beleggers wordt gezien.</p><p>Allereerst zal de Amerikaanse economie haar groeitempo verliezen. Tegelijkertijd verlaagt de Federal Reserve als stelsel van centrale banken de beleidsrente, wat de verdienkansen voor beleggers drastisch vermindert nu veel rentes van staatsobligaties negatief staan.</p><p>China uit dollar</p><p>Daarnaast zal er onzekerheid ontstaan over wie de presidentsverkiezingen gaat winnen.</p><p>Een andere bron van onzekerheid is China. Citi constateert dat grote valutabezitters zoals China, dat $ 3100 miljard aan reserves bezit, hun portefeuilles willen diversifiëren om de blootstelling aan de Amerikaanse dollar te beperken. De centrale bank van China heeft de afgelopen negen maanden voor nog eens $4,8 miljard aan goud gekocht.</p><p>Centrale banken kopen dit jaar ondertussen al meer goud op dan in alle negen voorgaande jaren, meldt brancheorganisatie World Gold Council.</p><p>De goudprijs steeg dit jaar met 17%. Het edelmetaal koerst daarmee op het hoogste niveau sinds 2010.</p>
