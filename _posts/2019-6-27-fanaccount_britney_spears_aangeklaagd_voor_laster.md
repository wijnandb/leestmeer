---
layout: post
title: "Fanaccount Britney Spears aangeklaagd voor laster"
date: Thu, 27 Jun 2019 09:04:58 +0200
categories: 
- entertainment 
- gossip 
externe_link: "https://www.telegraaf.nl/entertainment/679793111/fanaccount-britney-spears-aangeklaagd-voor-laster"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dfbb8e30-98a9-11e9-8d4b-02d2fb1aa1d7.jpg"
---

<p class="intro">Jamie Spears, de vader van Britney, is helemaal klaar met de man die achter het Instagram-account Absolutely Britney zit.</p> <p>Volgens de man, genaamd Anthony Stevens, zou het team van de zangeres positieve comments onder haar eigen sociale media-posts verwijderen, om zo de illusie te wekken dat ze hulp nodig heeft. Volgens Jamie klopt hier niets van en klaagt hij Stevens daarom aan. Dit meldt The Blast.</p><p>Spears zegt dat zowel hij als Britney de afgelopen maanden de meest wilde verhalen voorbij hebben zien komen en dat fans haar team vals beschuldigen van het manipuleren van haar sociale media. Stevens doet volgens Jamie aan stemmingmakerij en ’helpt de ene na de andere leugen de wereld in over alles wat met Britney te maken heeft’.</p><p>„Het is genoeg geweest. Niemand verwijdert commentaar van fans, laat staan dat Britney in een verkeerd daglicht gesteld zou worden. Stevens moet maar eens voelen dat zijn woorden en daden consequenties hebben en hij niet blind allerlei onjuistheden kan verspreiden”, aldus Jamie.</p><p>Spears klaagt Stevens aan voor laster en eist een, nog onbekende, schadevergoeding.</p>
