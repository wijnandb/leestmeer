---
layout: post
title: "Belgische luchthavens getroffen door staking luchtverkeersleiders"
date: Thu, 16 May 2019 12:14:18 +0200
category: nieuws
externe_link: "https://nos.nl/l/2284907"
feature_image: "https://nos.nl/data/image/2019/05/16/550338/1008x567.jpg"
---

<p>Het vliegverkeer in BelgiÃ« is ernstig ontregeld door een grote staking op de luchthaven van Brussel. De luchtverkeersleiders hebben tot 13.00 uur het werk neergelegd vanwege onvrede over het vorige week gesloten sociaal akkoord. Honderd vluchten van en naar Brussel en de luchthaven van Charleroi zijn geannuleerd. Reizigers houden de rest van de dag last van de actie.</p>
<p>Luchtverkeersleiders zijn al langer ontevreden over hun werkomstandigheden. Werkgevers Skeyes sloot vorige week een sociaal akkoord dat alleen omarmd werd door de kleine socialistische vakbond. Twee grotere vakbonden gingen niet akkoord.</p>
<p>De directie van Skeyes wilde vandaag de afspraken aan de medewerkers toelichten. Maar toen het bestuur hoorde dat de luchtverkeersleiders dat zouden aangrijpen om de luchthavens plat te leggen, werd de vergadering afgelast. Daarop besloten de luchtverkeersleiders alsnog om te staken. De directie spreekt in een persbericht van wilde stakingen en noemt de acties ongerechtvaardigd.</p>
<p>Vooral de luchtvaartmaatschappij Brussels Airlines heeft last van de stakingen. Kim Daenen van de maatschappij zegt tegen de krant De Standaard volop bezig te zijn om de planning van de vluchten te herzien. Ze spreekt van onmacht: "We hebben opnieuw heel laat geweten dat er actie werd gevoerd, dus reizigers zijn weer het slachtoffer. Dit is al de zoveelste dag dit jaar."</p>
<p>Reizigers wordt geadviseerd om informatie over hun vluchten online in de gaten te houden.</p>
