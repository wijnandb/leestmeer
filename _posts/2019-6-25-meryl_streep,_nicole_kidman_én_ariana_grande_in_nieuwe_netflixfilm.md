---
layout: post
title: "Meryl Streep, Nicole Kidman én Ariana Grande in nieuwe Netflixfilm"
date: Tue, 25 Jun 2019 18:34:23 +0200
category: entertainment
externe_link: "https://www.telegraaf.nl/entertainment/1337432567/meryl-streep-nicole-kidman-en-ariana-grande-in-nieuwe-netflixfilm"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1804fc52-9767-11e9-a7a2-02d1dbdc35d1.jpg"
---

<p class="intro">Meryl Streep, Nicole Kidman en Ariana Grande gaan de hoofdrollen spelen in The Prom, de nieuwe film die producent Ryan Murphy voor Netflix gaat maken. Volgens Deadline speelt ook James Corden een rol in de film.</p> <p>The Prom is een veelgeprezen musical die momenteel op Broadway te zien is. In het stuk wil een lesbisch meisje in het conservatieve Indiana niets liever dan met haar stiekeme vriendinnetje naar het grote eindfeest van school gaan. Als de media lucht krijgen van de zaak, besluit een groep aan lager wal geraakte acteurs uit New York het meisje te gaan helpen om hun eigen ingedutte carrières weer wat glans te geven.</p><p>Streep en Kidman spelen twee van de acteurs. Zij waren eerder samen al te zien in The Hours en de serie Big Little Lies. Ariana Grande is gecast als Alyssa, de dochter van de conservatieve moeder die de strenge ouderraad leidt. De hoofdrol van het meisje Emma is nog niet vergeven. De opnames vinden deze zomer plaats.</p><p>Ryan Murphy, die onder meer hits als Glee en American Horror Story ontwikkelde, heeft van Netflix carte blanche gekregen om een aantal nieuwe series en films te gaan maken. Het is nog niet bekend of de musical The Prom binnenkort ook in Nederland te zien zal zijn.</p>
