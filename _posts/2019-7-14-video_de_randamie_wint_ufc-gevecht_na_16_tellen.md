---
layout: post
title: "Video: De Randamie wint UFC-gevecht na 16 tellen"
date: Sun, 14 Jul 2019 14:27:42 +0200
category: sport
externe_link: "https://www.telegraaf.nl/sport/280987364/video-de-randamie-wint-ufc-gevecht-na-16-tellen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4a463ed2-a64f-11e9-93d7-02d1dbdc35d1.jpg"
---

<p class="intro">Germaine de Randamie heeft bij de UFC haar visitekaartje afgegeven. Bij het event in Sacramento sloeg de Utrechtse vechtsporter haar ongeslagen Amerikaanse opponente Aspen Ladd met een harde kaakslag naar de grond. Daarop staakte de scheidsrechter de strijd en won De Randamie via en technische knock-out.</p> <p>De Randamie kroonde zich in 2017 nog tot wereldkampioen in de toen nieuw opgerichte vedergewichtdivisie. The Iron Lady mocht haar titel verdedigen tegen Cris Cyborg, maar daar had de Nederlandse MMA-vechtster destijds geen trek in. Ze zag een gevecht met de Braziliaanse niet zitten vanwege diens dopingverleden. Daarop besloot de UFC om De Randamie de wereldtitel af te nemen.</p><p>Inmiddels is De Randamie binnen de UFC overgestapt naar de lichtere bantamgewichtsklasse. Dankzij de zege op Ladd komt nu een wereldtitelgevecht steeds dichterbij. De Braziliaanse Amanda Nunes is de regerend kampioene.</p>
