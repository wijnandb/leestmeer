---
layout: post
title: "Federer ontdoet zich van Pouille, Nadal na tennisshow door"
date: Sat, 06 Jul 2019 17:41:43 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/dSQP-A6om84/2292311"
feature_image: "https://nos.nl/data/image/2019/07/06/561654/1008x567.jpg"
---

<p>Roger Federer heeft zijn 350ste Grand Slam-wedstrijd gewonnen. De Zwitser was de Fransman Lucas Pouille in drie sets de baas (7-5, 6-2, 7-6 (4)).</p>
<p>Ook Rafael Nadal maakte geen fouten tegen Jo-Wilfried Tsonga. De Spanjaard won in straight sets en behaalde daarmee de achtste finales op Wimbledon (6-2, 6-3, 6-2).</p>
<h2>Breekkansen</h2>
<p>Pouille (ATP-28) hoefde in de eerste en derde set niet veel onder te doen voor achtvoudig Wimbledonkampioen Federer. Op 5-5 kreeg de Fransman breekkansen, maar Federer hield stand. De Zwitser toonde vervolgens zijn klasse en sleepte de eerste set binnen na een afzwaaier van Pouille.</p>
<p>Ook in de derde set had Federer bij 6-5 een kans om het door een break af te maken. Dat mislukte, maar in de tiebreak belandde op zijn derde matchpoint een backhand van Pouille in het net.</p>
<h2>Nadalshow</h2>
<p>Rafael Nadal ondervond van Jo-Wilfried Tsonga minder tegenstand dan Federer van Pouille. Tsonga was voor het grootste deel van de partij een figurant in een grote Nadalshow. De Mallorcaan gaf geen enkel breakpoint weg en rondde de wedstrijd binnen twee uur af.</p>
<p>Op 5-1 in de derde set had de tweevoudig kampioen (2008, 2010) al drie mogelijkheden om de wedstrijd naar zich toe te trekken, maar enkele snoeiharde aces van Tsonga zorgden voor nog wat extra vermaak voor het publiek. Op eigen service benutte Nadal zijn vierde matchpoint wel.</p>
<p>Eerder vandaag bereikte Kei Nishikori al de achtste finales.</p><img src="http://feeds.feedburner.com/~r/nossporttennis/~4/dSQP-A6om84" height="1" width="1" alt=""/>
