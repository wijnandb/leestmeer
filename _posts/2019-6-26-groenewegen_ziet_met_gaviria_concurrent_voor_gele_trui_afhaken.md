---
layout: post
title: "Groenewegen ziet met Gaviria concurrent voor gele trui afhaken"
date: Wed, 26 Jun 2019 11:10:31 +0200
categories: 
- sport 
- wielrennen 
externe_link: "https://nos.nl/l/2290739"
feature_image: "https://nos.nl/data/image/2019/06/26/559295/1008x567.jpg"
---

<p>De kans dat Dylan Groenewegen op 6 juli de eerste geletruidrager wordt van de aankomende Tour de France wordt steeds groter. De Nederlandse sprinter hoeft voor de winst in de eerste etappe geen rekening te houden met concurrent Fernando Gaviria.</p>
<p>De Colombiaanse renner van UAE-Team Emirates is niet op tijd hersteld van knieproblemen die hij in april opliep. Eerder dit seizoen kampte hij al met een luchtwegaandoening.</p>
<h2>Vorig jaar pakte Gaviria het geel</h2>
<p>Vorig jaar won Gaviria de eerste etappe van de Tour en was de eerste gele trui voor hem. De sprinter hoopt nu later dit jaar de Vuelta a Espa√±a te kunnen rijden.</p>
<p>Dylan Groenewegen liet dit weekend in een reportage van de NOS weten er veel vertrouwen in te hebben dat hij de gele trui pakt, iets wat hem vorig jaar niet lukte.</p>
<p>Met Gaviria heeft de Tour alweer een prominente afvaller. Eerder al zetten onder anderen Tom Dumoulin, Chris Froome en Primoz Roglic een streep door de Ronde van Frankrijk.</p>
<h2>Tourploeg UAE Team Emirates</h2>
<p>Daniel Martin is de kopman van UAE Team Emirates. De Ier eindigde vorig jaar als achtste in het eindklassement. De andere geselecteerden zijn Sergio Henao, Fabio Aru (winnaar Vuelta in 2015), Rui Costa, Jasper Philipsen, Alexander Kristoff, Sven Erik Bystrom en Vegard Stake Laengen.</p>
