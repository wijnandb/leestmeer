---
layout: post
title: "Zeilster Bouwmeester pakt zilveren plak op EK Laser Radial in Portugal"
date: Sat, 25 May 2019 20:33:12 +0200
category: sport
externe_link: "https://nos.nl/l/2286292"
feature_image: "https://nos.nl/data/image/2018/09/15/499872/1008x567.jpg"
---

<p>Zeilster Marit Bouwmeester heeft een zilveren medaille gewonnen op het EK Laser Radial in Portugal. De Nederlandse, die de afgelopen drie jaar steeds de beste was, moest nu de eindoverwinning aan Anne-Marie Rindom uit Denemarken laten.</p>
<p>Op de slotdag zette olympisch kampioene Bouwmeester nog een sterke serie neer met een eerste en vierde plaats, maar het was niet voldoende voor een gouden plak. Rindom eindigde op 33 punten, terwijl Bouwmeester er 45 nodig had. Vorig jaar eindigde de Nederlandse op het WK in Denemarken eveneens als tweede.</p>
<p>Daphne van der Vaart kwam op het EK in Portugal niet verder dan de zevende stek.</p>
<h2>Zonder training</h2>
<p>De dertigjarige Bouwmeester besloot vrijwillig om zonder echte voorbereiding aan het EK te beginnen. Ze wilde leren omgaan met onverwachte omstandigheden op het water.</p>
