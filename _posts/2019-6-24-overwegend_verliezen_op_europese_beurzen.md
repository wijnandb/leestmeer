---
layout: post
title: "Overwegend verliezen op Europese beurzen"
date: Mon, 24 Jun 2019 15:56:14 +0200
categories: 
- financieel 
- koersen 
externe_link: "https://www.telegraaf.nl/financieel/127522779/overwegend-verliezen-op-europese-beurzen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f6c811f8-9687-11e9-9adb-02d1dbdc35d1.jpg"
---

<p class="intro">De Europese aandelenbeurzen lieten maandag een overwegend lager beeld optekenen, zonder grote koersbewegingen. Beleggers bleven voorzichtig door de politieke spanningen tussen de Verenigde Staten en Iran. Ook werd uitgekeken naar de G20-top later deze week. Op het Damrak ging Fastned onderuit na de koersexplosie bij het beursdebuut van het bedrijf afgelopen vrijdag.</p> <p>De AEX-index op Beursplein 5 noteerde in de middaghandel 0,2 procent in de min op 561,26 punten. De MidKap daalde 0,4 procent tot 775,16 punten. De beurs in Parijs verloor 0,1 procent en Londen won 0,1 procent. Frankfurt zakte 0,5 procent, na een daling van het Duitse ondernemersvertrouwen.</p><p>Op de lokale markt raakte Fastned 23 procent kwijt. De Vereniging van Effectenbezitters (VEB) vraagt beursuitbater Euronext om duidelijkheid over de beursgang van Fastned. Op de eerste handelsdag afgelopen vrijdag vervijfvoudigde de koers van de uitbater van snellaadstations.</p><p>Corbion</p><p>Ahold Delhaize was de grootste daler bij de hoofdfondsen op het Damrak met een verlies van 2,4 procent. Sterkste stijger was informatieleverancier RELX met een winst van 1,4 procent. Maaltijdbestelbedrijf Takeaway, die promoveerde naar de AEX, won 1,2 procent, na een adviesverhoging door Morgan Stanley.</p><p>In de MidKap sloot vastgoedfonds Eurocommercial Properties de rij met een min van 2,6 procent. Speciaalchemieconcern Corbion voerde de stijgers aan met een plus van 2 procent. Corbion heeft de Fransman Olivier Rigaud genomineerd als opvolger van bestuursvoorzitter Tjerk de Ruiter.</p><p>Carrefour</p><p>Daimler zakte 3,5 procent in Frankfurt na een winstwaarschuwing. De Duitse maker van onder meer Mercedes-Benz kampt met de naweeÃ«n van een dieselschandaal.</p><p>In Parijs klom Carrefour 1,5 procent. De Franse supermarktketen verkoopt een meerderheidsbelang in zijn Chinese tak aan het Chinese bedrijf Suning.com voor ongeveer 613 miljoen euro.</p><p>De euro was 1,1382 dollar waard, tegen 1,1325 dollar op vrijdag. De prijs van een vat Amerikaanse olie daalde 0,1 procent tot 57,36 dollar. Brentolie zakte 0,5 procent op 64,84 dollar per vat.</p>
