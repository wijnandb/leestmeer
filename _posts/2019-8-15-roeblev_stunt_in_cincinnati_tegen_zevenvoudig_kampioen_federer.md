---
layout: post
title: "Roeblev stunt in Cincinnati tegen zevenvoudig kampioen Federer"
date: Thu, 15 Aug 2019 23:55:05 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/_f8_sntp-7o/2297701"
feature_image: "https://nos.nl/data/image/2019/08/15/570430/1008x567.jpg"
---

<p>Op het masterstoernooi van Cincinnati heeft de 21-jarige Andrej Roeblev voor een enorme stunt gezorgd door Roger Federer in de achtste finales in twee sets te kloppen: 6-3, 6-4.</p>
<p>Roeblev haalde in 2017 de kwartfinales van de US Open, kreeg in 2018 veel last van een rugblessure en zakte op de ATP-ranglijst van de 31ste naar de 70ste plaats. Hij bereikte het hoofdtoernooi in Cincinnati via de kwalificaties.</p>
<p>De 38-jarige Federer won het toernooi al zeven keer en stond vorig jaar nog in de eindstrijd. Hij speelde nooit eerder tegen Roeblev en werd door de 17 jaar jongere Rus volstrekt kansloos gelaten in hun eerste duel.</p>
<p>Roeblev sloeg in de hele partij maar zes afzwaaiers tegenover 19 voor Federer en had de zege binnen 1 uur en 2 minuten op zak.</p>
<h2>Snelle cijfers</h2>
<p>Sinds 2002 had Federer niet meer verloren van een qualifier op hardcourt. En sinds 2003 had hij ook niet meer zo kort op de baan gestaan. Zestien jaar geleden ging de Zwitser in 54 minuten met 6-2, 6-3 onderuit tegen Franco Squillari in Sydney.</p><img src="http://feeds.feedburner.com/~r/nossporttennis/~4/_f8_sntp-7o" height="1" width="1" alt=""/>
