---
layout: post
title: "'Meer nodig voor koersherstel Unibail'"
date: Mon, 17 Jun 2019 10:53:56 +0200
categories: 
- financieel 
- koersen 
externe_link: "https://www.telegraaf.nl/financieel/589623719/meer-nodig-voor-koersherstel-unibail"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/79893cee-90dd-11e9-8062-02d1dbdc35d1.jpg"
---

<p class="intro">Unibail-Rodamco-Westfield heeft analisten van ING niet heel erg enthousiast gemaakt op zijn beleggersdagen in Londen vorige week. Vanzelfsprekend presenteerde het bedrijf zich als "goed geoliede machine", schrijven de marktvorsers in een rapport. Maar volgens ING hebben beleggers meer nodig dan alleen mooie woorden en beloftes.</p> <p>Er is nog steeds een kloof tussen de prognoses van het bedrijf zelf en de verwachtingen van de markt, aldus de bank. Voor echt koersherstel zijn in de ogen van ING enkele zaken nodig. Allereerst is het belangrijk dat er vertrouwen komt in de balans, en daarvoor zal Unibail nog meer bezittingen moeten afstoten. Verder is meer vertrouwen nodig in de ambities van Unibail, bijvoorbeeld wat betreft groei van de huurinkomsten.</p><p>,,Dit vereist tijd, vertrouwen en uitvoering'', merkt ING op. De bank handhaaft voorlopig zijn holdadvies voor het vastgoedfonds, met een koersdoel van 148 euro. Het aandeel Unibail stond maandag omstreeks 10.40 uur nagenoeg vlak op 135,80 euro.</p>
