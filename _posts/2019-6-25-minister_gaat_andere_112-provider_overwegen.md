---
layout: post
title: "Minister gaat andere 112-provider overwegen"
date: Tue, 25 Jun 2019 14:55:57 +0200
categories: 
- financieel 
- koersen 
externe_link: "https://www.telegraaf.nl/financieel/152565284/minister-gaat-andere-112-provider-overwegen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bffb4a20-9748-11e9-94e8-02d1dbdc35d1.jpg"
---

<p class="intro">Het kabinet bekijkt of het een tweede telecombedrijf moet inschakelen om in de toekomst een storing van alarmnummer 112 te kunnen opvangen. Onderzoek naar de urenlange netwerkstoring die maandag ook het noodnummer trof, moet dat uitwijzen, zegt minister Ferd Grapperhaus (Justitie en Veiligheid).</p> <p>De oorzaak van de storing is nog niet gevonden, vertelde de minister een onthutste en geïrriteerde Tweede Kamer. Wel is duidelijk dat de drie back-upsystemen geen van alle hebben gewerkt. De politie en de andere diensten hebben volgens Grapperhaus het draaiboek voor zulke gevallen vervolgens goed gevolgd. Maar de Kamer bleek daarover minder te spreken, waarop de minister beloofde ook die crisismaatregelen te onderzoeken.</p><p>Onder andere regeringspartij D66 en oppositiepartij SP dringen erop aan dat het Rijk naast KPN nog een provider in de arm neemt. Grapperhaus sluit dat niet uit, maar wil het onderzoek afwachten. Hij verwacht binnen twee à drie weken een "eerste grondige analyse van KPN wat er is gebeurd".</p>
