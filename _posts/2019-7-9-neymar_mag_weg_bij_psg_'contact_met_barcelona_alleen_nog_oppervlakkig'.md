---
layout: post
title: "Neymar mag weg bij PSG: 'Contact met Barcelona alleen nog oppervlakkig'"
date: Tue, 09 Jul 2019 10:34:36 +0200
category: sport
externe_link: "https://nos.nl/l/2292705"
feature_image: "https://nos.nl/data/image/2019/07/09/562218/1008x567.jpg"
---

<p>Neymar mag weg bij Paris Saint-Germain. Er is echter nog geen bod voor hem binnengekomen. Bovendien: de interesse van Barcelona bestaat vooralsnog uit "oppervlakkige gesprekken". Dat zegt Leonardo, de technisch directeur van PSG, in dagblad Le Parisien.</p>
<p>"Hij wil weg. Dat is wel duidelijk. Dat mag ook als er een bod komt waar iedereen tevreden over is", stelt Leonardo. "Vooralsnog weten we niet of er een club is die hem wil kopen en voor hoeveel. Zeker is dat dit alles niet in een dag afgerond is."</p>
<p>PSG nam Neymar in 2017 voor 222 miljoen euro over van Barcelona. Daarmee is hij nog altijd met afstand de duurste voetballer in de geschiedenis. Het is een publiek geheim dat de Braziliaanse aanvaller graag terug wil naar Catalonië.</p>
<p>Leonardo: "We hebben geen bod van Barcelona ontvangen. Wat wel waar is, is dat er oppervlakkige gesprekken zijn geweest..."</p>
<h2>Neymar niet op training</h2>
<p>Neymar haalde gisteren de woede van Paris Saint-Germain op de hals door niet op de eerste training van het seizoen te verschijnen. Hij is nog in Brazilië, mogelijk om een transfer te forceren.</p>
