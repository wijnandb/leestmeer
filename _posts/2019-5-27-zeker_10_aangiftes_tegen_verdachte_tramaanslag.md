---
layout: post
title: "Zeker 10 aangiftes tegen verdachte tramaanslag"
date: Mon, 27 May 2019 12:59:15 +0200
categories: 
- entertainment 
- opinie 
externe_link: "https://www.telegraaf.nl/nieuws/3653090/zeker-10-aangiftes-tegen-verdachte-tramaanslag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9ce617c2-806e-11e9-ba0b-02d1dbdc35d1.jpg"
---

<p class="intro">Meer dan tien mensen hebben de afgelopen tijd aangifte gedaan tegen de verdachte van de aanslag in de tram op 18 maart in Utrecht. Het gaat niet alleen om mensen die gewond raakten, maar het zijn bijvoorbeeld ook getuigen en mensen die te hulp schoten. Een woordvoerder van het Openbaar Ministerie (OM) bevestigde een bericht daarover van RTLNieuws.</p> <p>De betrokkenen deden aangifte van poging tot moord, poging tot doodslag en bedreiging met een terroristisch oogmerk. Hun zaken komen ook op de aanklacht van het OM tegen Gökmen T. te staan. Op de tenlastelegging staat waarvoor hij precies wordt vervolgd. De aangevers kunnen tijdens de strafzaak een schadevergoeding van hem eisen voor het nadeel dat zij zouden hebben geleden, bijvoorbeeld als gevolg van trauma’s.</p><p>Het is volgens het OM gebruikelijk dat mensen die benadeeld zijn aangifte doen tegen een verdachte in een strafzaak.</p><p>Bij de schietpartij op het 24 Oktoberplein werden drie mensen gedood en raakten drie anderen ernstig gewond. Een van hen overleed later alsnog.</p><p>De zaak tegen T. komt op 1 juli voor het eerst voor de rechter, in Utrecht, tijdens een niet-inhoudelijke behandeling.</p>
