---
layout: post
title: "FC Twente stelt assistent García García als trainer aan"
date: Thu, 16 May 2019 17:03:06 +0200
categories: 
- sport 
- voetbal 
externe_link: "https://nos.nl/l/2284965"
feature_image: "https://nos.nl/data/image/2019/05/16/550449/1008x567.jpg"
---

<p>FC Twente gaat met Gonzalo García García als trainer de eredivisie in. De 35-jarige Uruguayaan was afgelopen seizoen de assistent van de recent aan de kant gezette Marino Pusic.</p>
<p>García García tekent een contract voor een jaar bij de promovendus en start 13 juni met de voorbereiding op het nieuwe seizoen.</p>
<p>"Ik ben nog jong en natuurlijk zullen er twijfels zijn. Die twijfels zullen er misschien ook na drie maanden nog zijn, maar na een maand of zes is dat hopelijk anders", zegt de oefenmeester.</p>
<p>"Afgelopen seizoen heb ik de club goed leren kennen en ik heb een voetbalidee dat aansluit bij de filosofie waar FC Twente voor staat. Het is ook de club die ik nog ken uit mijn tijd toen ik er zelf als speler tegen voetbalde."</p>
<h2>Voetbalklik</h2>
<p>"Gonzalo ken ik vanaf mijn tijd bij AGOVV, al ruim zestien jaar", zegt technisch directeur Ted van Leeuwen van Twente. "Ik heb met hem dezelfde voetbalklik die ik ook had met trainers als Peter Bosz en Fred Rutten. Trainers met een duidelijk voetbalplan en die daar niet van afwijken. Gonzalo is weliswaar nog jong, maar klaar voor het hoofdtrainerschap. In zijn hoofd is hij al jaren trainer."</p>
<p>García García kwam in zijn actieve carrière onder meer uit voor Real Madrid, AGOVV, Heerenveen, Heracles Almelo en FC Groningen.</p>
