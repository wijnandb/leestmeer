---
layout: post
title: "Snoop Dogg wil hogere bonussen voor voetbalsters"
date: Mon, 08 Jul 2019 22:54:16 +0200
categories: 
- entertainment 
- gossip 
externe_link: "https://www.telegraaf.nl/entertainment/879572986/snoop-dogg-wil-hogere-bonussen-voor-voetbalsters"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ab5cc510-a1c2-11e9-a7c4-0218eaf05005.jpg"
---

<p class="intro">De Amerikaanse voetbalsters zijn zondag wel voor de vierde keer wereldkampioen geworden, maar krijgen daarvoor lang niet zo’n grote bonus als hun mannelijke collega’s voor zo’n prestatie zouden krijgen. Niemand minder dan Snoop Dogg pleit daarom in een video op social media voor meer geld voor de kersverse wereldkampioenen.</p> <p>Snoop begint zijn pleidooi met felicitaties aan de Amerikaanse voetbalsters. Daarna stipt hij fijntjes het verschil tussen hen en de mannen aan, waarbij het vooral gaat om de, in zijn ogen oneerlijke, betaling naar prestatie. „De vrouwen krijgen maar 90.000 dollar extra per speler, terwijl de mannen 500.000 krijgen als ze winnen! De f*cking trieste mannen van het Amerikaanse voetbalteam... Ze hebben nog nooit iets gewonnen en gaan ook nooit iets winnen! Ze komen verdomme niet eens de eerste ronde door”, briest de rapper.</p><p>De oplossing volgens Snoop? „Betaal die vrouwen wat ze horen te verdienen! Geef ze 500.000 dollar per speler. Dat moet van Snoop Dogg.”</p>
