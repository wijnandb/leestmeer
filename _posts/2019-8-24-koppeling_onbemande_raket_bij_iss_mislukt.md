---
layout: post
title: "Koppeling onbemande raket bij ISS mislukt"
date: Sat, 24 Aug 2019 09:36:31 +0200
category: buitenland
externe_link: "https://www.telegraaf.nl/nieuws/747582067/koppeling-onbemande-raket-bij-iss-mislukt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f0ce9d00-c641-11e9-b9ef-02c309bc01c1.jpg"
---

<p class="intro">De koppeling van de eerste onbemande Sojoez-raket met het internationale ruimtestation ISS is mislukt. Dat hebben Russische persbureaus gemeld. Later volgt een nieuwe koppelingspoging, maar niet meer deze zaterdag.</p> <p>De raket heeft als enige ’passagier’ de mensachtige robot Fjodor -in het Russisch gespeld als Fedor- aan boord. De naam is een afkorting van ’Final Experimental Demonstration Object Research’. Zijn belangrijkste taak is het leren imiteren van menselijke bewegingen. In het ISS moet de robot tien dagen lang testen wat hij kan bij lage zwaartekracht, zodat hij mogelijk op termijn de astronauten kan helpen.</p><p>Op verschillende sociale media heeft Fjodor een account, waar hij bijvoorbeeld meldt hoe hij leert een fles open te draaien.</p><p>De raket werd donderdag gelanceerd vanaf de basis in Bajkonoer. Bij vertrek zei Fjodor „Pojechali!” (’Daar gaan we!’), dezelfde woorden die Joeri Gagarin sprak toen hij op 12 april 1961 in een baan om de aarde werd gebracht en zo de eerste mens in de ruimte werd. De raket wordt 7 september weer op aarde terugverwacht.</p>
