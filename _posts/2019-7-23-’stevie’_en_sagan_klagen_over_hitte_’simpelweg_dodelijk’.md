---
layout: post
title: "’Stevie’ en Sagan klagen over hitte: ’Simpelweg dodelijk’"
date: Tue, 23 Jul 2019 22:34:00 +0200
categories: 
- sport 
- wielrennen 
externe_link: "https://www.telegraaf.nl/sport/1719940755/stevie-en-sagan-klagen-over-hitte-simpelweg-dodelijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0762cdd0-ad8c-11e9-8943-02d1dbdc35d1.jpg"
---

<p class="intro">Steven Kruijswijk kwam de zestiende Tour-etappe zonder kleerscheuren door, maar klaagde wel over de extreme hitte. De temperatuur steeg tot en met de 38 graden en ook vandaag wordt het een snikhete dag. „Als het zo vreselijk warm is, valt daar bijna niet tegen aan te drinken of te koelen. Je moet zuinig zijn met je krachten, zo’n dag als vandaag hakt er echt in”, aldus de nummer drie van het algemeen klassement.</p> <p>Er bestaat een weerprotocol van de Internationale wielerbond UCI, waaronder ook extreme hitte valt. Er wordt echter geen maximale temperatuur bij vermeld. „Ik moet er niet aan denken dat dit in een bergrit gebeurt”, maakt Peter Sagan zich zorgen. „Dat is simpelweg dodelijk. De rennersvakbond CPA moet iets ondernemen. In deze extreme hitte kunnen we echt niet verder.”</p><p>„Dit lijkt me niet echt gezond”, vervolgt Kruijswijk. „Misschien moet er nagedacht worden om in te grijpen bij extreme hitte. Ik weet ook niet de oplossing meteen en ik snap dat het niet gemakkelijk is. Misschien is het inkorten van de etappe een oplossing. Bij zulke temperaturen moet er aan de gezondheid van de renners gedacht worden. Het moet allemaal wel verantwoord blijven. Ik ben de etappe verder wel goed doorgekomen, maar je moet niet te veel van zulke dagen hebben.”</p>
