---
layout: post
title: "Vrouw op Bahama’s neemt 97 honden in huis om orkaan"
date: Tue, 03 Sep 2019 08:24:48 +0200
categories: 
- entertainment 
- opinie 
externe_link: "https://www.telegraaf.nl/nieuws/1725727635/vrouw-op-bahama-s-neemt-97-honden-in-huis-om-orkaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/194819b0-ce25-11e9-b90b-0217670beecd.jpg"
---

<p class="intro">Een reddingsactie van een vrouw op de Bahama’s, waar de orkaan Dorian grote verwoestingen veroorzaakt, zorgt voor beroering. Ze nam in totaal 97 honden in huis. „Daarvan zitten er 79 in mijn master bedroom.”</p> <p>Chella Phillips claimt zelf meer dan duizend dakloze en verlaten honden te hebben geholpen in de afgelopen vier jaar. Toen ze hoorde over de naderende orkaan, twijfelde ze geen moment.</p><p>Haar ruimhartigheid is echter geen sinecure, vertelt ze in een Facebookbericht dat de afgelopen dagen massaal is gedeeld.</p><p>„Het is krankzinnig sinds afgelopen nacht, poep en plas overal, maar gelukkig respecteren ze mijn bed.”</p><p>Op foto’s is te zien hoe de honden inderdaad de slaapkamer van Phillips bevolken. De honden hebben het niet slecht. In ’alle kamers van het huis’ wordt muziek gespeeld. Verder is er airconditioning.</p><p>Tegenover een lokaal tv-station van ABC News laat Phillips weten dat er een kleine hoeveelheid water haar huis is binnengedrongen, maar dat ze het verder goed maakt.</p><p>Orkaan Dorian heeft de afgelopen 24 uur voor veel schade gezorgd en tot minstens vijf dodelijke slachtoffers geleid. De premier van de Bahama’s, Hubert A. Minnis, noemt de situatie „een tragedie van historische proporties”. Volgens hem is „de verwoesting groter dan ooit”.</p>
