---
layout: post
title: "Oranjevrouwen naar finale van het WK!"
date: Thu, 04 Jul 2019 06:59:54 +0200
category: jeugdjournaal
externe_link: "http://feeds.nos.nl/~r/jeugdjournaal/~3/hrD56pcshn8/2291917"
feature_image: "https://nos.nl/data/image/2019/07/04/561037/1008x567.jpg"
---

<p>Het is gelukt! De Nederlandse voetbalvrouwen staan in de finale van het wereldkampioenschap voetbal. Dat is heel bijzonder, want nog nooit eerder lukte het de Nederlandse vrouwen om de finale te halen. Na een spannende wedstrijd tegen Zweden won Nederland met 1-0.</p>
<p>De halve finale was tot de laatste seconden spannend. Zweden had meer kansen maar het lukte beide teams niet om te scoren en het bleef 0-0.</p>
<p>Vooral keeper Sari van Veenendaal weerde een paar goede kansen van het Zweedse elftal. Vivianne Miedema had een goede kans maar kopte net op de lat.</p>
<p>Er kwam verlenging en toen maakte Jackie Groenen plots een mooie goal. Bekijk hieronder de samenvatting van de wedstrijd:</p>
<p>Grote blijdschap voor oranjefans in het stadion van Lyon. De Oranjevrouwen spelen aankomende zondag om 17:00 uur de finale tegen Amerika.</p><img src="http://feeds.feedburner.com/~r/jeugdjournaal/~4/hrD56pcshn8" height="1" width="1" alt=""/>
