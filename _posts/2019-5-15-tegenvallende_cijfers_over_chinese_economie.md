---
layout: post
title: "Tegenvallende cijfers over Chinese economie"
date: Wed, 15 May 2019 07:37:12 +0200
categories: 
- financieel 
- koersen 
externe_link: "https://www.telegraaf.nl/financieel/3588892/tegenvallende-cijfers-over-chinese-economie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c69ded5a-76d3-11e9-8689-0218eaf05005.jpg"
---

<p class="intro">De Chinese economie heeft in april aan kracht ingeboet, zo blijkt na tegenvallende cijfers over onder meer de winkelverkopen en industrie in het Aziatische land. De afzwakkende groei kan de Chinese overheid aanzetten tot meer maatregelen om de economie te stimuleren, ook met het oog op de oplaaiende handelsvete met de Verenigde Staten.</p> <p>De detailhandelsverkopen in China gingen in april met 7,2 procent omhoog op jaarbasis, wat de zwakste toename is in bijna zestien jaar. In maart was nog sprake van een stijging van de Chinese winkelverkopen met 8,7 procent en economen hadden in doorsnee op een stijging met 8,6 procent gerekend voor april. Daarbij ging de kledingverkoop zelfs voor het eerst sinds 2009 omlaag.</p><p>Daarnaast klom de industriÃ«le productie in China in april met 5,4 procent op jaarbasis. In maart was hier nog een plus van 8,5 procent te zien, het hoogste niveau in 4,5 jaar. Economen hielden voor april in doorsnee rekening met een stijging van de productie in de omvangrijke Chinese industrie met 6,5 procent. Naast industrie- en winkelcijfers waren er ook teleurstellende gegevens over de investeringen in China.</p>
