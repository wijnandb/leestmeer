---
layout: post
title: "Di Maio en Salvini eens over samenwerking"
date: Tue, 04 Jun 2019 19:51:22 +0200
category: buitenland
externe_link: "https://www.telegraaf.nl/nieuws/342402725/di-maio-en-salvini-eens-over-samenwerking"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6572daf8-86f1-11e9-a487-02d2fb1aa1d7.jpg"
---

<p class="intro">De twee vice-premiers van Italië, Luigi Di Maio en Matteo Salvini, zijn het dinsdag eens geworden over een „gezond verstand”-deal om samen te werken in het belang van de politieke stabiliteit, zei Di Maio.</p> <p>De twee politieke rivalen, die vorig jaar na de verkiezingen een onwaarschijnlijke coalitie vormden, kibbelen al maanden, tot ongenoegen van investeerders. Het wakkerde speculaties aan dat hun een jaar oude regering zou omvallen.</p><p>Maandag dreigde premier Giuseppe Conte op te stappen als beide partijen hun onenigheid niet bijleggen. „Ik heb Salvini vanmorgen gebeld, we hebben naar elkaar geluisterd en een oplossing van het gezond verstand gevonden”, vertelde Di Maio aan verslaggevers in Rome. Wat die oplossing precies inhoudt, zei hij er niet bij.</p><p>De beide coalitiepartners zijn het vooral oneens over het economisch beleid. Minister van Binnenlandse Zaken en Lega-leider Matteo Salvini betwist de huishoudregels van Brussel en wil belastingen verlagen om de economie aan te zwengelen. Ook de voorman van de M5S, minister Luigi di Maio, wil geld vrijmaken om armoede te bestrijden en de economie vlot te trekken. Maar ze hebben kiezers verschillende zaken beloofd.</p>
