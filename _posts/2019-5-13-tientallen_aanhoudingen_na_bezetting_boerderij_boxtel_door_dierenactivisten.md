---
layout: post
title: "Tientallen aanhoudingen na bezetting boerderij Boxtel door dierenactivisten"
date: Mon, 13 May 2019 22:20:33 +0200
category: nieuws
externe_link: "https://nos.nl/l/2284495"
feature_image: "https://nos.nl/data/image/2019/05/13/549764/1008x567.jpg"
---

<p>De politie heeft gisteravond enkele tientallen dierenactivisten aangehouden die een varkensboerderij in Boxtel hadden bezet. Het gaat om activisten die niet wilden vertrekken of zich niet konden legitimeren.</p>
<p>Het is niet bekend of deze activisten vastzitten. De aanhoudingen vereisen een "behoorlijke administratieve inzet", zegt de politie op Twitter. Ze verwacht pas vanmiddag meer informatie te kunnen geven.</p>
<p>De ontruiming van de stal begon rond 22.00 uur en was tegen het einde van de avond klaar. Daartoe was besloten door de gemeente, het Openbaar Ministerie en de politie. "De burgemeester van Boxtel vindt het onacceptabel dat mensen binnendringen bij onze inwoners en hun bedrijf bezet houden", twittert de gemeente.</p>
<p>De actievoerders in de boerderij kregen voor de ontruiming te horen dat ze mochten gaan als ze hun identiteitsbewijs lieten zien. Het OM gaat nu kijken of alle demonstranten strafrechtelijk worden vervolgd.</p>
<p>Bekijk beelden van de beÃ«indiging van de bezetting:</p>
<h2>Auto's in greppel</h2>
<p>Gistermiddag bezetten ruim honderd actievoerders van de internationale actiegroep Meat the Victims de boerderij in Boxtel. Zij werden daarbij gesteund door activisten die buiten de boerderij leuzen scandeerden als there is no excuse for animal abuse.</p>
<p>Al snel besloten tientallen boeren een tegenreactie te houden. Enkele auto's van de activisten werden in een greppel gekieperd. De ME kwam ter plaatse om ervoor te zorgen dat de situatie niet verder uit de hand liep.</p>
