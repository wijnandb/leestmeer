---
layout: post
title: "Mercedes beslist snel: wie is volgend seizoen teamgenoot van Hamilton?"
date: Fri, 02 Aug 2019 09:22:01 +0200
categories: 
- sport 
- autosport 
externe_link: "https://www.telegraaf.nl/sport/1864540436/mercedes-beslist-snel-wie-is-volgend-seizoen-teamgenoot-van-hamilton"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/38a5ebae-b4f6-11e9-833d-0217670beecd.jpg"
---

<p class="intro">Nog deze maand wordt duidelijk wie volgend Formule 1-seizoen teamgenoot is van Lewis Hamilton bij Mercedes.</p> <p>Teambaas Toto Wolff zegt vrijdag in een interview met Die Welt dat hij niet lang meer wil wachten en daar in augustus duidelijkheid over komt.</p><p>De keuze gaat tussen de Fin Valtteri Bottas, de huidige ploeggenoot van Hamilton, en Esteban Ocon. De 22-jarige Fransman is nu testrijder bij Mercedes en sinds 2015 aan de ploeg verbonden.</p><p>„We hebben in Valtteri een topcoureur, daar zijn we ons van bewust”, aldus de 47-jarige Wolff. „Maar we hebben in Ocon ook een jonge, talentvolle coureur. Hij verdient zijn plaats in de Formule 1 ook. Als er maar één goede coureur zou zijn, was het makkelijk. Maar zo is het nu eenmaal niet. Allebei verdienen ze een kans in de Mercedes.”</p><p>De 29-jarige Bottas rijdt sinds 2017 voor Mercedes. Hij werd daar gehaald als vervanger van Nico Rosberg, die in 2016 kort na het behalen van zijn wereldtitel stopte.</p><p>In de Formule 1 Opwarmronde blikt onze verslaggever Erik van Haren samen met simulatorcoureur Rudy van Buren vooruit op de Grand Prix van Hongarije.</p>
