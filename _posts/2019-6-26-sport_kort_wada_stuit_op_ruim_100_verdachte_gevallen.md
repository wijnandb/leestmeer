---
layout: post
title: "Sport kort: WADA stuit op ruim 100 verdachte gevallen"
date: Wed, 26 Jun 2019 21:21:00 +0200
category: sport
externe_link: "https://www.telegraaf.nl/sport/520217342/sport-kort-wada-stuit-op-ruim-100-verdachte-gevallen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b6f0374c-9847-11e9-8d4b-02d2fb1aa1d7.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>21.18 uur: Het wereldantidopingagentschap WADA heeft meer dan honderd verdachte gevallen aangetroffen bij het analyseren van een omstreden dopinglab van Moskou. Voorzitter Craig Reedie meldde dit woensdag tijdens een sessie van het Internationaal Olympisch Comité (IOC).</p><p>19.23 uur: De Nederlandse waterpolosters zijn goed aan de Diapolo Cup in Boedapest begonnen. De ploeg van bondscoach Arno Havenga rekende af met Italië: 10-8 ( 1-2 4-0 4-4 1-2).</p><p>18.54 uur: In navolging van Arantxa Rus heeft ook tennisster Lesley Kerkhove de derde en laatste ronde bereikt van het kwalificatietoernooi voor Wimbledon. De huidige nummer 203 van de wereldranglijst verraste de Amerikaanse Varvara Lepchenko, die honderd plaatsen hoger staat op de mondiale ladder. Kerkhove zegevierde in drie sets: 4-6 6-1 6-2.</p><p>18.05 uur: Wielrenner Piotr Havik is als tweede geëindigd in de Belgische eendagswedstrijd Halle - Ingooigem. De Nederlander van BEAT Cycling Club moest alleen de Belgische winnaar Dries De Bondt voorlaten.</p><p>18.04 uur: Griekenland is na een absentie van vier jaar weer vertegenwoordigd in het Internationaal Olympisch Comité (IOC). De baas van het Grieks olympisch comité, Spyros Capralos, werd woensdag tijdens het IOC-congres in Lausanne met negen anderen gekozen als nieuw IOC-lid.</p><p>16.59 uur: Arantxa Rus is doorgedrongen tot de derde en laatste kwalificatieronde voor het hoofdtoernooi op Wimbledon. De Nederlandse tennisster won in twee sets van Jekaterine Gorgodze uit Georgië. In bijna anderhalf uur zegevierde de 28-jarige Zuid-Hollandse in twee sets: 6-3 6-3.</p><p>15.40 uur: Tallon Griekspoor moet nog wachten op zijn debuut in het hoofdschema van een grandslamtoernooi. De Nederlandse tennisser verloor woensdag in de tweede kwalificatieronde van Wimbledon van de Brit Liam Broady. Griekspoor, die in de eerste ronde te sterk was voor de Argentijn Pedro Cachin, verloor in drie sets: 4-6 7-6 (2) 2-6.</p><p>15.08 uur: Gabriela Bayardo mag volgend jaar meedoen aan de Olympische Spelen in Tokio. De handboogschutter stelde woensdag een ticket veilig door bij de Europese Spelen in Minsk de halve eindstrijd te bereiken op de recurve. Bayardo is de eerste Nederlandse vrouwelijke handboogschutter in 23 jaar tijd die naar de Spelen gaat.</p><p>15.07 uur: Steden die interesse hebben in het organiseren van de Olympische Spelen dienen eerst een referendum te houden onder de inwoners alvorens zich officieel kandidaat te stellen. Dat is besloten op het congres van het Internationaal Olympisch Comité in Lausanne.
14.47 uur: Boksster Jemyma Betrian is bij de Europese Spelen doorgedrongen tot de halve finales. De Nederlandse, die uitkomt in de klasse tot 57 kilogram, was in de kwartfinales in Minsk met 3-2 te sterk voor de Italiaanse Alessia Mesiano.</p><p>14.10 uur: Manchester United heeft de tweede aankoop voor het nieuwe voetbalseizoen binnen. Verdediger Aaron Wan-Bissaka komt voor 50 miljoen pond (ruim 63 miljoen euro) over van Crystal Palace en ondertekent een contract voor meerdere seizoenen, meldt de BBC.</p><p>12.00 uur Het Internationaal Olympisch Comité (IOC) heeft de internationale boksbond AIBA geschorst. De mondiale boksbond verkeert in een diepe financiële en bestuurlijke crisis. De federatie heeft inmiddels een schuld opgebouwd van 16 miljoen dollar.</p><p>11.48 uur Gabriela Bayardo mag volgend jaar meedoen aan de Olympische Spelen in Tokio. De handboogschutter stelde woensdag een ticket veilig door bij de Europese Spelen in Minsk de halve eindstrijd te bereiken op de recurve. Bayardo is de eerste Nederlandse vrouwelijke handboogschutter in 23 jaar tijd die naar de Spelen gaat.</p><p>08.30 uur De honkballers van New York Yankees hebben een nieuw record in de Major League Baseball gevestigd. De ploeg, waar de Nederlander Didi Gregorius speelt, slaagde er voor de 28e wedstrijd op rij in homeruns te slaan. DJ LeMahieu, Aaron Judge, Gleyber Torres en Edwin Encarnacion namen in het duel met Toronto Blue Jays alle vier een homerun voor hun rekening. De Yankees wonnen daardoor met 4-3.</p>
