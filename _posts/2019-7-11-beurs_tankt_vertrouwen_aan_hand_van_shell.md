---
layout: post
title: "Beurs tankt vertrouwen aan hand van Shell"
date: Thu, 11 Jul 2019 10:13:00 +0200
categories: 
- financieel 
- koersen 
externe_link: "https://www.telegraaf.nl/financieel/1628882123/beurs-tankt-vertrouwen-aan-hand-van-shell"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c8c642fa-a3b3-11e9-aeba-02c309bc01c1.jpg"
---

<p class="intro">Het vooruitzicht van een Amerikaanse renteverlaging doet beleggers zichtbaar goed. Op een groengekleurde Amsterdamse beurs is Shell een van de uitblinkers.</p> <p>De AEX-index, de belangrijkste graadmeter aan Beursplein 5, staat na een uurtje handelen 0,4% hoger op 567,6 punten. De Midkap-index start de dag op 794,9 punten, een plus van 0,5%. Ook elders in Europa boeken beleggers mooie winsten, met 0,3% erbij voor de Londense FTSE100, een plus van 0,3% voor de CAC-40 in Parijs, en 0,2% in Frankfurt voor de DAX-index.</p><p>De belangrijkste beurzen in Azië sloten vannacht ook hoger, met 0,5% erbij voor de Nikkei in Tokio, een plus van 0,8% voor de Hang Seng in Hongkong, en 0,1% winst voor de beurs van Shanghai. Ook de grote indices op Wall Street staan voorbeurs in de plus.</p><p>Powell</p><p>Dat alles is het werk van één man: Jerome Powell. De voorzitter van de Amerikaanse centrale bank Fed hintte gisteren in het Amerikaanse Huis van Afgevaardigden nadrukkelijk op een renteverlaging in juli. Met het prachtige banenrapport van afgelopen vrijdag vreesden beleggers even dat die verlaging er niet meer in zat, maar nu lijkt de Fed toch weer de economie te gaan stimuleren.</p><p>Vanmiddag spreekt Powell ook nog met leden van de Senaat. Bovendien komen de notulen naar buiten van de laatste rentevergadering van de Europese Centrale Bank.</p><p>Zwaargewicht Shell geeft een mooie zwieper aan de Amsterdamse beurs, met een 0,8% hogere koers in de vroege handel. De olieprijs staat op $67,44 per vat, 0,6% in de plus. Verder beleven ook telecombedrijf KPN (+0,8%), biotechbedrijf Galapagos (+1,1%), vastgoedreus Unibail-Rodamco-Westfield (+0,8%) en wetenschappelijk uitgever RELX (+1,1%) een mooi begin van de dag.</p><p>In de Midkap-index schieten de techbedrijven uit de startblokken: chipbedrijven ASMI en BESI winnen allebei 0,9%, Eurocommerce Properties volgt branchegenoot Unibail met een winst van 1,6% winst. Ook farmaceut Fagron (+0,9%) en SBM Offshore (+0,8%) beleven een mooie ochtend.</p><p>Bij de kleinere aandelen kan het maar niet op voor Sif. De fabrikant van windmolenfunderingen mag aan de slag voor Vattenfall, en krijgt er dik 8% bij. Investeerder Value8 wordt beloond voor de halfjaarcijfers met een 3,3% hogere koers.</p>
