---
layout: post
title: "Verslagenheid bij amazone Scholtens na overlijden van zieke tophengst Apache"
date: Fri, 06 Sep 2019 20:58:32 +0200
category: sport
externe_link: "https://nos.nl/l/2300641"
feature_image: "https://nos.nl/data/image/2019/09/06/575496/1008x567.jpg"
---

<p>Het paard Apache, dat afgelopen voorjaar met Emmelie Scholtens nog schitterde tijdens de wereldbekerfinale in GÃ¶thenborg, is overleden. Omdat de hengst aan ernstige hoefbevangenheid leed, werd besloten het dier in te laten slapen.</p>
<p>Amazone Scholtens groeide op met de 14-jarige Apache en maakte samen met hem deel uit van het Nederlands team, dat volgend jaar ook op de Olympische Spelen actief is.</p>
<p>De broer van Scholtens liet aan horses.nl weten dat de verslagenheid groot is, maar dat ze de hengst verder lijden wilden besparen.</p>
<p>Onlangs gaf Scholtens na wikken en wegen de voorkeur aan het paard Desperado, waarmee ze meteen indruk maakte tijdens het afgelopen EK in augustus. Het is niet bekend of de ziekte van Apache een rol heeft gespeeld in die keuze.</p>
