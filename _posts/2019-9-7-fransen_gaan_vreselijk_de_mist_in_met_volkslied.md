---
layout: post
title: "Fransen gaan vreselijk de mist in met volkslied"
date: Sat, 07 Sep 2019 21:04:13 +0200
categories: 
- sport 
- voetbal 
externe_link: "https://www.telegraaf.nl/sport/399832054/fransen-gaan-vreselijk-de-mist-in-met-volkslied"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/063ef238-d1ab-11e9-acd1-0255c322e81b.jpg"
---

<p class="intro">Het EK-kwalificatieduel tussen Frankrijk en Albanië begon zaterdagavond met een lelijke mispeer. In het Stade de France werd geblunderd rond het volkslied van de bezoekers.</p> <p>Aanvankelijk werd het verkeerde volkslied afgespeeld, dat van Andorra. Op het veld ontstond commotie. De onvergeeflijke blunder was tegen het zere been van eergevoelige spelers van Albanië. Zij keken elkaar eerst verbaasd aan, lieten boos blijken dat het verkeerde volkslied was gespeeld en weigerden vervolgens te spelen voordat het juiste volkslied werd afgespeeld.</p><p>De fans van Albanië op de tribune reageerden ook woest met een fluitconcert en opgestoken middelvingers.</p><p>Toen de organisatie het juiste bandje had gevonden, duurde de malaise echter onverminderd voort. De speaker vroeg het publiek - tot twee(!) keer toe - om respect voor het volkslied van Armenië, in plaats van Albanië.</p><p>Hij herstelde dat snel, waarna alsnog de hymne van Albanië klonk in het stadion in Saint-Denis, nabij Parijs. Het duel begon zodoende een stuk later dan in het strak geregisseerde schema stond.</p>
