---
layout: post
title: "Sea-Watch kapitein komt vrij"
date: Tue, 02 Jul 2019 21:08:27 +0200
category: buitenland
externe_link: "https://www.telegraaf.nl/nieuws/435003840/sea-watch-kapitein-komt-vrij"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e799a864-9d02-11e9-ab1d-02d2fb1aa1d7.jpg"
---

<p class="intro">De kapitein van de Duitse hulporganisatie Sea-Watch, de 31-jarige Carola Rackete, wordt vrijgelaten. Een Italiaanse onderzoeksrechter heeft het huisarrest tegen Rackete opgeheven, meldde het Italiaanse persagentschap ANSA dinsdagavond.</p> <p>De Italiaanse autoriteiten hadden de kapitein opgepakt nadat ze tientallen Afrikaanse migranten naar Italië had gebracht in weerwil van een zeeblokkade door Italië. Het schip Sea-Watch-3 is in beslag genomen en Rackete werd onder huisarrest geplaatst.</p><p>De Italiaanse minister van Binnenlandse Zaken Matteo Salvini zei dat hij op een hardere reactie van de rechtbank had gehoopt, maar beloofde de kapitein zo snel mogelijk het land uit te zetten. Zij vormt een bedreiging voor de nationale veiligheid, stelde hij.</p><p>Rackete wordt ervan beschuldigd de levens van vier politieagenten aan boord van een patrouilleboot die tegen de kadezijde werd gedrukt, in gevaar te hebben gebracht. Ze had Italiaanse militaire orders genegeerd en was zaterdag de haven van het Italiaanse eiland Lampedusa binnengevaren.</p><p>De Duitse organisatie Sea-Watch zegt te water geraakte vluchtelingen voor de kust van Afrika te redden. De Italiaanse regering stelt dat de organisatie mensensmokkel bevordert door daar migranten op te pikken en naar Italië te varen.</p>
