---
layout: post
title: "Tot welke leeftijd is een kind eigenlijk onschuldig? En is het daarna ‘schuldig’? Waaráán dan?"
date: Wed, 26 Jun 2019 16:02:40 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/tot-welke-leeftijd-is-een-kind-eigenlijk-onschuldig-en-is-het-daarna-schuldig-waaraan-dan~b1b64af1/"
feature_image: "https://images0.persgroep.net/rcs/dqOw_AGOaiB-AzC8wBSfls8ZWmA/diocontent/151287350/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Het was warm in het park. In de zogeheten ‘kindervijver’ plensde het stadsgrut rond in verschillende stadia van ontkleding. Sommige kindertjes waren helemaal bloot, andere droegen een zwembroek of zo’n ‘zwemluier’ waarvan ik het hygiënisch nut betwijfel ( ja, een nette, stevige drol houdt zo’n ding wel binnen, maar al het andere niet, lijkt me); ook waren er nogal wat T-shirtjes, hoedjes en petjes voorhanden en een enkeling droeg zelfs een zwempak dat armen en benen bedekte, compleet met Darth Vader-achtig hoofddeksel ter bescherming van het nekje ­tegen de zon.
