---
layout: post
title: "WK vrouwen: Brazilië geeft 2-0 voorsprong uit handen"
date: Thu, 13 Jun 2019 23:25:00 +0200
categories: 
- sport 
- voetbal 
externe_link: "https://www.telegraaf.nl/sport/1565125165/wk-vrouwen-brazilie-geeft-2-0-voorsprong-uit-handen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/28935a26-8e22-11e9-b4d0-02c309bc01c1.jpg"
---

<p class="intro">Het wereldkampioenschap voetbal voor vrouwen is begonnen. De groepswedstrijden zijn in volle gang. Dagelijks verzamelen we hier het voetbalnieuws uit Frankrijk.</p> <p>In groep B was China in Parijs te sterk voor Zuid-Afrika. Het werd 1-0 door een doelpunt van Li Ying in de 40e minuut. Het leverde de Chinese vrouwen de eerste punten op in een poule waarin Duitsland de leiding heeft voor Spanje. Zuid-Afrika is puntloos laatste.</p><p>Brazilië heeft donderdagavond tegen Australië een 2-0 voorsprong uit handen gegeven. Op slag van rust zorgde tekende Caitlin Foord voor de aansluitingstreffer. De Aussies trokken na rust de winst uiteindelijk helemaal naar zich toe 3-2.</p><p>Wendie Renard had woensdagavond een vervelende primeur voor gastland Frankrijk. Zij is de eerste Française die in eigen doel schoot op een WK. En wat voor een...</p><p>De Duitse voetbalsters hebben de achtste finales bereikt van het WK. Na de 1-0 zege op China bleek de Mannschaft ook woensdagavond met 1-0 te sterk voor Spanje. Sara Däbritz tekende vlak voor rust voor de winnende treffer. Er is alleen een te veronachtzame theoretische mogelijkheid dat Duitsland zijn koffers kan pakken.</p><p>De FIFA heeft een bericht over de kaartverkoop voor het WK voetbal voor vrouwen in Frankrijk moeten verbeteren. Op dinsdag meldde de FIFA nog dat er inmiddels 1 miljoen tickets waren verkocht. Een dag later kwam de wereldvoetbalbond daar op terug. Volgens de FIFA zijn er 1 miljoen tickets „toegewezen.” Daar vallen ook alle kaarten onder waarvoor niet is betaald.</p>
