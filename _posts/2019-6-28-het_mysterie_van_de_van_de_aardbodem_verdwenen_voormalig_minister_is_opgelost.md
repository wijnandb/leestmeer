---
layout: post
title: "Het mysterie van de van de aardbodem verdwenen voormalig minister is opgelost"
date: Fri, 28 Jun 2019 19:13:29 GMT
categories: 
- financieel 
- economie 
externe_link: "https://www.volkskrant.nl/nieuws-achtergrond/eurlings-is-maltezer-ridder-tans-gewipt-bij-booking-com~b5e94d12/"
feature_image: "https://images3.persgroep.net/rcs/wrWs36Sr57TgsNXXcXJ1MBqE5F0/diocontent/116929702/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Het mysterie van de van de aardbodem verdwenen voormalig minister, CDA-troonpretendent, bestuursvoorzitter van de KLM en IOC-lid is deze week opgelost. Camiel Eurlings werkt voor Knighthood Capital, een grote zak geld van 30 miljard dollar dat een kantoor of brievenbus heeft op Malta. Begin deze maand verscheen nog het boek Camiel van een FD-journalist die ondanks gesprekken met zoâ€™n 200 mensen niet wist waar de 45-jarige Eurlings na een breed uitgemeten handgemeen met een van zijn liefdes was gebleven, of wat hij deed. Maar voordat Spoorloos en Vermist een zoekactie begonnen, is hij opgedoken als Maltezer Ridder in de haute finance. Knigthood is twee jaar geleden opgericht door James Hogan die in de woestijn van Abu Dhabi vliegmaatschappij Etihad in de vaart der volkeren opstootte. Hij werd daarmee een luis in de pels van de KLM, waar Eurlings een blauwe maandag leiding gaf. Maar dat heeft een blijvende vriendschap niet geblokkeerd. Sinds februari 2018 is Eurlings al een van zijn consultants en dat bevalt zo goed dat hij is opgeklommen tot directeur van Knighthood. Eurlings heeft weer een baantje van negen tot vijf. Hogan heeft zoveel vertrouwen in de Nederlander dat hij op zijn eigen website met hem pronkt als een voetbalclub met een supertransfer. Eurlings is weer terecht. En hij is nog altijd jong en veelbelovend.
