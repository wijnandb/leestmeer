---
layout: post
title: "Brein achter 9_11 in 2021 voor de rechter"
date: Fri, 30 Aug 2019 21:59:09 +0200
category: buitenland
externe_link: "https://www.telegraaf.nl/nieuws/331430518/brein-achter-9-11-in-2021-voor-de-rechter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b1b5e5b4-cb60-11e9-92ca-02d2fb1aa1d7.jpg"
---

<p class="intro">Het vermeende brein achter ’9/11’ verschijnt bijna 20 jaar na de aanslagen voor de rechter. Een militaire rechter heeft besloten dat het proces tegen Khalid Sheikh Mohammed en vier medeverdachten begin 2021 van start gaat.</p> <p>Dat bericht The New York Times. De vijf mannen worden vervolgd voor hun aandeel in de aanslagen op 11 september 2001. Moslimextremisten kaapten vier passagiersvliegtuigen en gebruikten die als wapens tegen doelen in de VS. Ze ramden onder meer het World Trade Center in New York en het Pentagon. Er vielen bijna 3000 doden.</p><p>Sheikh Mohammed en zijn medeverdachten zijn in 2002 en 2003 gevangen genomen in Pakistan. Ze zaten volgens de krant eerst vast in geheime gevangenissen van de CIA. Die detentiecentra waren berucht vanwege de martelpraktijken die er plaatsvonden, zoals waterboarding.</p><p>De mannen zijn in 2006 overgebracht naar de Amerikaanse basis Guantanamo Bay op Cuba. Daar moet het proces op 11 januari 2021 beginnen. Sheikh Mohammed wordt ervan verdacht de architect te zijn van het terreurcomplot. De andere vier mannen zouden de vliegtuigkapers hebben ondersteund.</p>
