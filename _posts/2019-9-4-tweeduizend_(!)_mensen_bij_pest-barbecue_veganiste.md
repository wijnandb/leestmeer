---
layout: post
title: "Tweeduizend (!) mensen bij pest-barbecue veganiste"
date: Wed, 04 Sep 2019 23:02:38 +0200
category: opmerkelijk
externe_link: "https://www.telegraaf.nl/nieuws/648346221/tweeduizend-mensen-bij-pest-barbecue-veganiste"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/72b9c43a-cf6f-11e9-9a49-02d2fb1aa1d7.jpg"
---

<p class="intro">De Australische Cilla Carden sleepte haar buren voor de rechter vanwege geuroverlast van hun barbecue. Carden, een veganiste, zal daar spijt van hebben. Meer dan tweeduizend Aussies willen volgende maand een megabarbecue houden pal voor haar huis.</p> <p>Volgens Carden maakt haar buurman Toan Vu haar het leven zuur. Volgens haar zette hij de barbecue tijdens familie-etentjes met zijn vrouw en kinderen op een specifieke plek, die ervoor zorgt dat de geuren van warm vlees en verse vis precies in haar richting komen.</p><p>Carden sleepte haar buren vervolgens voor de rechter. Die oordeelde dat er weinig bewijs was voor haar claim. De veganiste ging vervolgens naar het hooggerechtshof maar ving ook daar bot. Ze zou alweer een nieuw proces overwegen.</p><p>Op Facebook is inmiddels meer slecht nieuws op komst. Het evenement ’Community BBQ for Cilla Carden’ dat eind volgende maand moet plaatsvinden, heeft van tweeduizend mensen het vinkje met ’aanwezig’ gekregen. Nog eens zesduizend anderen zijn ’geïnteresseerd’.</p><p>Traditie</p><p>Australiërs zijn enorm gehecht aan barbecueën. „Laat Cilla deze goede oude Aussie traditie niet kapotmaken”, staat vermeld bij het evenement. „Kom naar de gemeenschapsbarbecue en help Cilla Carden om wat varkensvlees op haar vork te prikken. Breng je eigen hotdogbroodjes mee.”</p><p>Carden ontkent dat alle tumult draait om een strijd tussen veganisten en vleeseters. „Ik respecteer het recht om vlees te eten en ik heb ook geen probleem met barbecues”, zegt ze tegen Australische media. „Het is puur een burenruzie.”</p>
