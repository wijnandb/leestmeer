---
layout: post
title: "Gedoe om ’te donkere’ coverfoto Jennifer Aniston"
date: Thu, 05 Sep 2019 07:36:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1234869116/gedoe-om-te-donkere-coverfoto-jennifer-aniston"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/009a5192-cfa3-11e9-b66a-0218eaf05005.jpg"
---

<p class="intro">Het Amerikaanse tijdschrift InStyle heeft deze maand actrice Jennifer Aniston op de cover, maar de foto die is gebruikt doet volgens fans in de verste verte niet aan de Friends-ster denken. Volgens hen is haar huidskleur veel te donker gemaakt en lijkt ze meer op een wassen beeld dan zichzelf.</p> <p>Op Instagram regent het klachten onder de betreffende foto. „Mooie cover, maar waarom is ze tien tinten donkerder dan ze normaal gesproken is?”, vraagt iemand zich af. „Dit is 2019, als jullie een donkere vrouw op de cover willen, zet dan gewoon een donkere vrouw op de cover”, schrijft een ander.</p><p>Weer een andere volger verwees naar de Friends-aflevering waarin personage Ross Geller naar een spraytansalon gaat en verkeerd aftelt voordat het bruiningsmiddel uit de machine komt. Hierdoor wordt de voorkant van zijn lijf donkerbruin en blijft de achterkant wit. „One Mississippi... two Mississippi...”</p><p>Het blad zelf heeft nog niet gereageerd op de ontstane commotie.</p>
