---
layout: post
title: "Dimension Data zonder Cavendish naar de Tour"
date: Tue, 02 Jul 2019 10:35:23 +0200
category: sport
externe_link: "https://nos.nl/l/2291583"
feature_image: "https://nos.nl/data/image/2019/07/02/560541/1008x567.jpg"
---

<p>Dimension Data treedt in de Tour de France aan zonder sprinter Mark Cavendish, die in zijn carri√®re al dertig Tour-etappes op zijn naam heeft geschreven. Ook voor klassementsrenner Louis Meintjes en de Nederlander Tom-Jelte Slagter is geen plaats in de Zuid-Afrikaanse ploeg.</p>
<p>Het is voor het eerst sinds zijn debuut in de Tour in 2007 dat Cavendish er niet bij is in Frankrijk. In 2016 won hij zijn laatste etappes, dat jaar kwam hij vier keer als eerste over de streep.</p>
<p>De achtkoppige formatie van Dimension Data zal vooral voor dagsuccessen gaan. Daartoe heeft Dimension Data een aantal troeven in handen: de debuterende Italiaanse sprinter Giacomo Nizzolo, de Noor Edvald Boasson Hagen (winnaar van drie Tour-etappes) en de Deen Michael Valgren zijn drie van de mogelijke rittenkapers.</p>
<p>De ploeg bestaat verder uit de eveneens uit Denemarken afkomstige Lars Bak, de Zuid-Afrikaan Reinardt Janse van Rensburg, de Brit Stephen Cummings, de Tsjech Roman Kreuziger (vier keer toptien in de Tour) en de Amerikaan Ben King.</p>
