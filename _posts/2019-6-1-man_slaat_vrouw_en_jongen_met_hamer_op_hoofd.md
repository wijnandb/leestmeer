---
layout: post
title: "Man slaat vrouw en jongen met hamer op hoofd"
date: Sat, 01 Jun 2019 12:11:59 +0200
category: binnenland
externe_link: "https://www.telegraaf.nl/nieuws/3677243/man-slaat-vrouw-en-jongen-met-hamer-op-hoofd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c1621a32-8457-11e9-927b-0218eaf05005.jpg"
---

<p class="intro">Een 44-jarige man is vrijdagavond in zijn woning in Kruiningen aangehouden. De man wordt ervan verdacht twee kinderen en een vrouw te hebben mishandeld. Ook zou de man de vrouw uit Steenbergen hebben bedreigd met een mes.</p> <p>De man zou de vrouw (32) en haar negenjarige zoon beiden met een hamer op het hoofd hebben geslagen. De driejarige zoon van de vrouw zou zijn geschopt door de man.</p><p>De politie meldt dat er enkele mensen getuigen waren van het incident en ingrepen door de verdachte vast te pakken. Zij belden ook de politie. De man wist echter vrij te komen, naar zijn auto te rennen en weg te rijden.</p><p>De identiteit van de man werd achterhaald en zo kon de man gelokaliseerd worden. De vrouw en kinderen zijn in een huisartsenpost nagekeken. De reden van dit gewelddadige incident is vooralsnog onduidelijk.</p><p>De vrouw heeft aan de politie verklaard de man niet te kennen. Ze heeft aangifte gedaan van poging doodslag. De man zit vast.</p>
