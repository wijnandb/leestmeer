---
layout: post
title: "Kandidaten afgewezen, verkiezingen Algerije uitgesteld"
date: Sun, 02 Jun 2019 15:45:17 +0200
category: buitenland
externe_link: "http://feeds.nos.nl/~r/nosnieuwsbuitenland/~3/SkrqqTOCTeA/2287312"
feature_image: "https://nos.nl/data/image/2019/06/02/554170/1008x567.jpg"
---

<p>De verkiezingen in Algerije voor de opvolging van de weggestuurde president Bouteflika zijn uitgesteld. Ze zouden op 4 juli worden gehouden, maar de Constitutionele Raad heeft de kandidaatstelling van de twee personen die zich hadden aangemeld, afgewezen. Het is onduidelijk waarom.</p>
<p>Het gevolg is dat interim-president Bensalah langer aan kan blijven. De Constitutionele Raad heeft hem gevraagd een nieuwe verkiezingsdatum aan te wijzen.</p>
<p>Bensalah werd in april na het wegsturen van Bouteflika aangesteld om een overgangsregering te leiden, die na de verkiezingen zou opstappen. De demonstranten die Bouteflika met hulp van het leger ten val brachten, zien Bensalah als een vertegenwoordiger van het oude regime.</p>
<p>Vrijdag gingen in Algiers nog honderden mensen de straat op om zijn aftreden en dat van premier Bedoui te eisen.</p><img src="http://feeds.feedburner.com/~r/nosnieuwsbuitenland/~4/SkrqqTOCTeA" height="1" width="1" alt=""/>
