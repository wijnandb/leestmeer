---
layout: post
title: "Kanker blijft meest voorkomende doodsoorzaak in Nederland, 47.000 sterfgevallen"
date: Tue, 02 Jul 2019 02:09:03 +0200
category: binnenland
externe_link: "http://feeds.nos.nl/~r/nosnieuwsbinnenland/~3/OjXxSa--64k/2291550"
feature_image: "https://nos.nl/data/image/2019/07/02/560498/1008x567.jpg"
---

<p>Kanker blijft de meest voorkomende doodsoorzaak in Nederland, blijkt uit cijfers van het Centraal Bureau voor de Statistiek. Bij bijna 47.000 van de 153.000 sterfgevallen in 2018 was kanker de oorzaak, net als in de afgelopen jaren ruim 30 procent.</p>
<p>Mannen sterven vaker aan kanker dan vrouwen. Overlijden door psychische stoornissen of ziekten van het zenuwstelsel, zoals dementie en alzheimer, komt vaker voor bij vrouwen. Dat komt voor een groot deel doordat vrouwen gemiddeld ouder worden dan mannen.</p>
<p>Bij personen tussen de 40 en 80 jaar is kanker de meest voorkomende doodsoorzaak: 45 procent van de gevallen.</p>
<h2>Hart- en vaatziekten</h2>
<p>Ongeveer 25 procent overleed het afgelopen jaar aan hart- en vaatziekten. Ruim 1500 mensen, ongeveer 1 procent, kwam vorig jaar te overlijden door griep.</p>
<p>In 2018 overleden 7500 mensen door een niet-natuurlijke oorzaak, zoals zelfdoding, moord of een ongeval.</p><img src="http://feeds.feedburner.com/~r/nosnieuwsbinnenland/~4/OjXxSa--64k" height="1" width="1" alt=""/>
