---
layout: post
title: "Ex Jeff Bezos geeft helft van miljarden weg"
date: Wed, 29 May 2019 09:16:25 +0200
categories: 
- entertainment 
- gossip 
externe_link: "https://www.telegraaf.nl/entertainment/3663851/ex-jeff-bezos-geeft-helft-van-miljarden-weg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/04760304-81ee-11e9-b26a-02c309bc01c1.jpg"
---

<p class="intro">Van een vechtscheiding is absoluut geen sprake bij Jeff Bezos en zijn ex-vrouw MacKenzie. De Amazon-baas, en tevens rijkste man ter wereld, liet zich in een tweet lovend uit over zijn ex, nadat zij bekendmaakte de helft van het bedrag dat ze na hun scheiding meekrijgt aan goede doelen wil schenken. Dit meldt Entertainment Tonight.</p> <p>Bezos twitterde: „MacKenzie gaat het geweldig doen op het gebied van filantropie en ik ben trots op haar. Zet hem op MacKenzie!”</p><p>Het vermogen van de ex-vrouw van Amazon-topman wordt geschat op 37 miljard dollar (33 miljard euro). MacKenzie scheidde dit jaar van Jeff Bezos, nadat bleek dat het al een poosje rommelde in hun huwelijk. De twee kwamen overeen dat Mackenzie 4 procent van de aandelen van Amazon krijgt. Die aandelen zijn 31 miljard euro waard. „Ik heb onevenredig veel geld om te delen”, aldus MacKenzie. Ze weet nog niet waar het geld naar toe gaat. „Dat zal tijd, inspanning en zorg vergen.”</p>
