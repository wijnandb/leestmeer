---
layout: post
title: "#136: Meghan Markle's doula, Franse kerk in brand en boze boa's"
date: Sat, 06 Apr 2019 14:36:39 +0200
category: podcast
externe_link: "https://podcast.npo.nl/file/het-beste-uit-het-oog/5043/nporadio1_het-beste-uit-het-oog_20190406_136-meghan-markle-s-doula-franse-kerk-in-brand-en-boze-boa-s_Z34EKQ.mp3"
---

Ergens in de komende weken wordt de baby van prins Harry en Meghan Markle geboren. Naar verluidt wil Markle op geheel andere wijze bevallen dan de meeste Britse royals: thuis in bad met een doula. Zo'n bevallingscoach wint ook steeds meer terrein in Nederland. Annelies Mulder, een Nederlandse doula, legt in de podcast uit wat haar werk inhoudt.

En moeten buitengewone opsporingsambtenaren (boa's) een wapenstok en pepperspray krijgen? Als het aan boa's Barry de Langen en Patrick Meier ligt wel. "Er komt een hoop geweld onze kant uit, daar staan wij dan met onze zaklamp en zakdoek."

Naar aanleiding van de film Grâce à Dieu, over misbruik in de Franse katholieke kerk, legt theoloog Hendro Munsterman uit hoe de 'toedekcultuur' ervoor gezorgd heeft dat het misbruik zo lang onbelicht bleef. 

Tot slot duikt filosoof Stine Jensen in de aantrekkingskracht van goeroe's. Waarom willen zoveel mensen zich aan een spiritueel leider onderwerpen?
