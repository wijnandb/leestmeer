---
layout: post
title: "Maher gaat nog niet achter het geld aan"
date: Tue, 04 Jun 2019 06:15:00 +0200
category: sport
externe_link: "https://www.telegraaf.nl/sport/3686668/maher-gaat-nog-niet-achter-het-geld-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/89ca1532-8689-11e9-b3f4-0255c322e81b.jpg"
---

<p class="intro">FC Utrecht sloeg maandag een slag op de transfermarkt met het binnenhalen van Adam Maher, maar de transfervrije middenvelder had een keuze kunnen maken die voor hem een stuk lucratiever was geweest.</p> <p>„Ik kon zeker vijf, zes keer meer verdienen in het buitenland, maar op dit moment zie ik mezelf niet achter het geld aangaan”, aldus Maher. „Natuurlijk is het leuk als je goed kunt verdienen. Maar uiteindelijk zijn het plezier in het voetbal en het goede gevoel dat je bij een club hebt belangrijker voor mij. Je kunt nog zo veel verdienen, maar als je niet gelukkig bent en het niet naar je zin hebt bij een club dan is dat toch niks waard.”</p><p>Hereniging</p><p>De middenvelder kiest op gevoel en wordt in de Domstad herenigd met coach John van den Brom, waar hij in het verleden al eens bij FC Twente neerstreek waar met Gertjan Verbeek ook al een oude bekende van hem werkzaam was.</p><p>„Je wordt ouder, je bent meer ervaren en hebt meer dingen meegemaakt. De overstap van AZ naar PSV is een keuze die ik weer zou maken als de situatie zich zou herhalen. Maar uiteindelijk komen er dingen op je pad die je niet in de hand hebt. Als je niet meer aan spelen toekomt, gaat dat ten koste van je plezier. En dat is voor mij het belangrijkste in het voetbal. Op basis van de ervaringen uit het verleden, kijk je nu naar het complete plaatje.”</p>
