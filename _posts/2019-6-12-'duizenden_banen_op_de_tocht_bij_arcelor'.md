---
layout: post
title: "'Duizenden banen op de tocht bij Arcelor'"
date: Wed, 12 Jun 2019 08:49:07 +0200
categories: 
- financieel 
- koersen 
externe_link: "https://www.telegraaf.nl/financieel/273571469/duizenden-banen-op-de-tocht-bij-arcelor"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/76f2dbb4-8cde-11e9-85ee-0218eaf05005.jpg"
---

<p class="intro">Staalreus ArcelorMittal kampt met overcapaciteit in Europa en lijkt om die reden afscheid te willen nemen van 19.500 werknemers met een tijdelijke aanstelling. Het bedrijf is in gesprek met vakbonden over de op handen zijnde ingreep. Dat zegt topman Lakshmi Mittal in een interview met de Duitse krant Frankfurter Allgemeine.</p> <p>Door de Amerikaanse heffingen op staal en aluminium wordt veel meer staal, en dan vooral goedkoop staal uit Azië, afgezet op de relatief open Europese markt. Volgens Mittal is er duidelijk sprake van overvloed. Sinds 2017 is de import van staal naar landen binnen de Europese Unie volgens hem met 30 tot 40 procent gestegen. Daarnaast is de vraag naar staal tanende.</p><p>Recent kondigde Arcelor al aan zijn productie in Europa te verlagen. Fabrieken in het Poolse Krakau, het Franse Duinkerke en het Duitse Eisenhüttenstadt maken al minder staal. Later dit jaar zal ook een fabriek in Bremen in Duitsland minder produceren als een geplande reparatie van een hoogoven wordt verlengd. Ook bij een fabriek in het Spaanse Asturië werd de productie verlaagd en wordt eind dit jaar een hoogoven gerepareerd. Die fabriek gaat daardoor langer dicht dan eerder gepland.</p>
