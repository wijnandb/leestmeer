---
layout: post
title: "Federer geniet van warm welkom in Parijs"
date: Sun, 26 May 2019 22:18:46 +0200
category: sport
externe_link: "https://www.telegraaf.nl/sport/3650667/federer-geniet-van-warm-welkom-in-parijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/78d301fe-7ff3-11e9-82fa-02d1dbdc35d1.JPG"
---

<p class="intro">Roger Federer kreeg zondagmiddag een warm welkom van de Franse fans. De 37-jarige Zwitser, die Roland Garros in 2016, 2017 en 2018 liet schieten, had genoten van zijn terugkeer in Parijs.</p> <p>„De ontvangst die ik vandaag kreeg, was geweldig. Het was echt mooi om een vol stadion te zien voor een eerste ronde als deze”, zei Federer, die de Italiaan Lorenzo Sonego met 6-2 6-4 6-4 kansloos liet.</p><p>Federer verbaasde de tenniswereld enigszins door in januari aan te kondigen Roland Garros niet langer links te laten liggen. „Het belangrijkste punt is dat je in de stemming moet zijn om het te doen, want het spelen op gravel vergt veel extra voorbereidingen”, aldus de nummer 3 van de wereld. „Zeker dit jaar, want ik word er niet jonger op. En ik heb jaren niet meer op gravel gespeeld. Maar ik zag meer positieve dan negatieve punten en kreeg de steun van mijn team en familie.”</p><p>Gezien zijn absentie van de afgelopen jaren op gravel wordt Federer niet tot de favorieten gerekend. „Het is fijn om een outsider te zijn”, zei Federer. „Ik weet zeker dat als Wimbledon eraan komt, dat ik dan weer als één van de kanshebbers word gezien.”</p>
