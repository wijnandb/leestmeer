---
layout: post
title: "Ed Sheeran zoekt onbekend talent voor voorprogramma"
date: Thu, 20 Jun 2019 09:50:24 +0200
category: entertainment
externe_link: "https://www.telegraaf.nl/entertainment/169538741/ed-sheeran-zoekt-onbekend-talent-voor-voorprogramma"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/17be16a6-9330-11e9-b9d9-0255c322e81b.jpg"
---

<p class="intro">Ed Sheeran is zijn roots niet vergeten. De zanger zoekt voor zijn concerten in zijn thuisstad Ipswich naar lokale acts voor in zijn voorprogramma, meldt de BBC die in opdracht van Ed een zoektocht is gestart.</p> <p>Ed sluit zijn wereldtournee in augustus af met shows in een park in zijn eigen buurt. Voor drie concerten wordt steeds een andere band of artiest gekozen die een set van 20 minuten mag spelen voor het publiek van ruim 45.000 mensen. Muzikanten kunnen zich tot en met 4 juli aanmelden via de BBC waarna de gelukkigen worden geselecteerd.</p><p>Ook voor het voorprogramma van de laatste show heeft Ed iets bijzonders bedacht. Daarvoor komt er een competitie waarin bands tegen elkaar gaan strijden voor een plekje op het podium. De winnaar van deze ’battle of the bands’ wordt door het aanwezige publiek gekozen.</p><p>De onbekende artiesten en bands zijn overigens niet de enige acts die naast de zanger het podium zullen betreden. Ook onder meer The Darkness, Lewis Capaldi en Passenger zijn aangekondigd als opwarmer van het publiek.</p>
