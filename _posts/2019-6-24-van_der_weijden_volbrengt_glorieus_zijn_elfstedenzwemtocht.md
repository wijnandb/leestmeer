---
layout: post
title: "Van der Weijden volbrengt glorieus zijn Elfstedenzwemtocht"
date: Mon, 24 Jun 2019 19:32:39 +0200
categories: 
- entertainment 
- opinie 
externe_link: "https://www.telegraaf.nl/nieuws/953393918/van-der-weijden-volbrengt-glorieus-zijn-elfstedenzwemtocht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cc8ca188-96af-11e9-ad06-02d1dbdc35d1.jpg"
---

<p class="intro">Maarten van der Weijden is glorieus geslaagd bij zijn Elfstedenzwemtocht. Hij finishte vanavond in Leeuwarden na zijn monstertocht van 195 kilometer langs de Friese Elf Steden om geld op te halen voor kankeronderzoek. Hij haalde daarmee ruim 3,9 miljoen euro op voor de bestrijding van kanker.</p> <p>Hij werd tijdens het laatste stuk massaal toegejuicht door het extreem enthousiaste publiek bij de finish in Leeuwarden. Van der Weijden werd opgevangen door zijn vrouw Daisy, familie, vrienden en genodigden. Hij begon zijn marathontocht in de Swettehaven in Leeuwarden.</p><p>Van der Weijden had geleerd van zijn gestrande poging vorig jaar toen hij na 163 kilometer moest opgeven. Zo sliep en at hij dit keer meer. Ook droeg hij een warmer pak, en ontving hij steun van meezwemmers. Hij had vandaag last had van schuurplekken, toch slaagde hij in zijn missie om de finish te halen.</p><p>KWF Kankerbestrijding liet weten enorm trots te zijn op de prestatie van Van der Weijden. „Het waren geweldige dagen waarin heel Nederland met hem meeleefde. Maarten heeft samen met zijn team, alle honderden vrijwilligers en natuurlijk iedereen die met hem heeft meegezwommen en gedoneerd, een hele bijzondere prestatie geleverd”, aldus directeur Johan van de Gronden. Het geld gaat naar elf verschillende kankeronderzoeken.</p><p>Ook koning Willem-Alexander en koningin Máxima loofden de wereldprestatie van de topsporter. „De 11e stempel is binnen! Met spanning en bewondering hebben wij de Elfstedenzwemtocht van Maarten van der Weijden gevolgd. Een tocht van 195 kilometer door de Friese wateren voor het goede doel: wat een topprestatie. Van harte gefeliciteerd.”</p>
