---
layout: post
title: "Varkenspest ’nationale ramp’ voor China"
date: Thu, 16 May 2019 17:06:36 +0200
categories: 
- financieel 
- koersen 
externe_link: "https://www.telegraaf.nl/financieel/3599501/varkenspest-nationale-ramp-voor-china"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e5898848-77f3-11e9-be41-0217670beecd.jpg"
---

<p class="intro">In China heeft de varkenspest de omvang van een nationale crisis bereikt. De ziekte tast de sector met een omvang van $128 miljard aan met een „ontzagwekkende” kaalslag aan, aldus de branchevereniging.</p> <p>Bij deze belangenbehartiger in de grootste markt voor dit vlees komen steeds meer alarmsignalen uit het hele land binnen.</p><p>De zogeheten Afrikaanse varkenspest die al tijden onder de miljoenen varkens woedt is nog altijd niet afdoende beperkt, meldt Bloomberg donderdag.</p><p>Boeren mogen dan voorlopig wel profiteren van de prijsstijging voor het immer gewilde varkensvlees, de verwerkers lijden onder de krapte in de markt.</p><p>De uitval van varkens, die vanwege de pest massaal worden afgemaakt, bij de grote vraag van consumenten, leidt al maanden tot een stijgende prijs. Ingrepen vanuit de overheid hebben nauwelijks effect gehad.</p><p>Het effect van de schade aan de veelstapel door deze ziekte was dit voorjaar tot in de Nederlandse markt doorgedrongen. De afzet van Chinees varkensvlees is al met 30 tot 40% teruggelopen, aldus de Vereniging van Nederlandse Vleeswarenindustrie half april.</p><p>Om vlees voor de gewone Chinees betaalbaar te houden, is een ingreep van de overheid in Peking nodig, aldus Li Xirong van de belangenvereniging tegenover vierhonderd vertegenwoordigers uit de sector bijeen in Wuhan. Alleen met subsidie kan de sector de klap opvangen, stelt Li Xirong.</p><p>Grote internationale bijeenkomsten van de varkenssector zoals die in het Amerikaanse Des Moines volgende maand, zijn afgelast uit vrees voor besmettingen, hoewel het virus niet op mensen wordt overgedragen.</p>
