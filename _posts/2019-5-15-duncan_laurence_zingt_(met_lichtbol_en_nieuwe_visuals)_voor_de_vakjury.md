---
layout: post
title: "Duncan Laurence zingt (met lichtbol en nieuwe visuals) voor de vakjury"
date: Wed, 15 May 2019 18:26:19 +0200
category: nieuws
externe_link: "https://nos.nl/l/2284794"
feature_image: "https://nos.nl/data/image/2019/05/15/550158/1008x567.jpg"
---

<p>Het wordt een hele spannende avond voor Duncan Laurence. Op het Eurovisie Songfestival staat hij in de vakjury-show voor de tweede halve finale. De show in Tel Aviv is met publiek en moet eigenlijk precies hetzelfde zijn als de show die wij morgen op tv kunnen zien.</p>
<p>Vanavond kijken de vakjury's via een beveiligde verbinding mee. Na afloop geven ze de punten door, maar die blijven geheim tot na de finale. Belangrijk zijn de punten zeker, want net als het publiek bepaalt de vakjury voor de helft welke tien landen doorgaan naar de finale op zaterdagavond. Als je bookmakers mag geloven wordt dat voor de Nederlandse inzending geen probleem: Laurence staat nog steeds op 1.</p>
<h2>Nieuwe visuals</h2>
<p>Aan de voorbereidingen van de act van Laurence kan het in ieder geval niet liggen. Er zijn maar liefst drie extra technische repetities geweest om de problemen met de lichtbol de baas te worden. Ook vlak voor de repetitie van vanmiddag is het productieteam nog met de lamp bezig geweest. Toen de Nederlandse zanger het podium op kwam om Arcade ten gehore te brengen, werd de lamp aan een draad uit het plafond opgehangen. Het licht was nog wat fel, maar verder leek alles te werken.</p>
<p>Verder viel ook op dat er nieuwe visuals te zien zijn. Tegen het einde van het nummer verschijnen witte golvende strepen op het grote scherm. De laserlichten die daar voorheen schenen, komen nu vanuit het publiek.</p>
<p>Duncan Laurence is morgenavond als zestiende aan de beurt. Het verlossende woord wordt verwacht rond 23.00 uur.</p>
<p>Gisteren was de eerste halve finale van Eurovisie Songfestival. Kijk hier welke landen door zijn naar de finale op zaterdag: </p>
