---
layout: post
title: "Zalig waren die keren dat ik er zelf rokend bij had gezeten"
date: Fri, 31 May 2019 10:46:16 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/de-keren-dat-ik-er-zelf-rokend-bij-had-gezeten-zalige-maar-andere-tijden~bef5450c/"
feature_image: "https://images2.persgroep.net/rcs/e_SVV4ZFkge0JleGoTla-7K4Tlw/diocontent/149577894/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Op het verder lege terras van een café in een middelgrote provinciestad waar ik juist zat uit te hijgen van een interview met iemand die maar niet van ophouden wilde weten, kwam een al even vermoeide vijftiger in een grote leren jas aangelopen die uitgerekend op de stoel naast mij neerzeeg. Bij het zijgen kwam er een klap lucht vrij die mijn krant omhoog deed waaien, maar de man keek op noch om en begon in plaats daarvan op z’n dooie akkertje aan de punt van een bescheiden sigaar te draaien. Pas toen de kelner met een plichtmatige zwier een uitsmijter kaas voor me neerzette en ik aan mijn eerste hap wilde beginnen, vroeg hij: ‘Je heb toch geen last van de rook, hè?’
