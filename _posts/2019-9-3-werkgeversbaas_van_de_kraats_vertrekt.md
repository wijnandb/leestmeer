---
layout: post
title: "Werkgeversbaas Van de Kraats vertrekt"
date: Tue, 03 Sep 2019 12:17:50 +0200
categories: 
- financieel 
- koersen 
externe_link: "https://www.telegraaf.nl/financieel/1136043442/werkgeversbaas-van-de-kraats-vertrekt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1589f7e4-ce34-11e9-b9ef-02c309bc01c1.jpg"
---

<p class="intro">Directeur Harry van de Kraats vertrekt eind dit jaar bij werkgeversorganisatie AWVN. Hij legt tegelijk ook zijn directiefuncties bij ondernemingsorganisaties VNO-NCW en MKB Nederland neer. Van de Kraats is vanaf volgend jaar partner bij Maes &amp; Lunau, een gespecialiseerd headhuntersbureau voor directieleden.</p> <p>De scheidend directeur wil „zijn brede bedrijfservaring inzetten bij het samenstellen van teams van directies en toezichthouders en de invulling van de rollen binnen die teams.” Hij neemt zijn ervaring mee uit eerdere directiefuncties bij NS en TomTom. Hij begon zijn carrière bij Unilever.</p><p>„AWVN staat er op vele gebieden goed voor. De raad van toezicht is Van de Kraats hiervoor zeer dankbaar en wenst hem veel succes bij zijn volgende carrièrestap”, aldus voorzitter van de werkgeversorganisatie Guido van Woerkom. De raad van toezicht gaat op zoek naar een opvolger van Van de Kraats.</p>
