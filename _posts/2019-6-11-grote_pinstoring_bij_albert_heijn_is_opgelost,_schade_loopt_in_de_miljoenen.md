---
layout: post
title: "Grote pinstoring bij Albert Heijn is opgelost, schade loopt in de miljoenen"
date: Tue, 11 Jun 2019 06:52:04 +0200
category: binnenland
externe_link: "http://feeds.nos.nl/~r/nosnieuwsbinnenland/~3/TmytUMe_H54/2288499"
feature_image: "https://nos.nl/data/image/2019/06/11/556011/1008x567.jpg"
---

<p>De pinstoring bij de vestigingen van Albert Heijn, Etos en Gall &amp; Gall is opgelost. Volgens een woordvoerder van telecombedrijf KPN kan er in alle winkels weer worden betaald met de pinpas.</p>
<p>De problemen werden veroorzaakt door een firewall van KPN, die het dataverkeer filtert en zo 'foute' data tegenhoudt. Door een onbekende oorzaak viel de firewall uit en nam een andere het over. Die blokkeerde vervolgens alle communicatie.</p>
<p>Daardoor ontstonden gistermiddag in het hele land problemen. Er stonden lange rijen bij de kassa's en verschillende winkels sloten eerder hun deuren.</p>
<p>De schade voor Ahold loopt in de miljoenen. Gemiddeld zet de keten meer dan 30 miljoen euro per dag om. Tachtig procent van alle winkels was gisteren open en die winkels hadden urenlang last van de storing.</p>
<p>Albert Heijn wil binnenkort met KPN om tafel om de storing "grondig te evalueren". Of er afspraken zijn met KPN over schadevergoedingen bij dit soort storingen wilde het bedrijf niks zeggen.</p><img src="http://feeds.feedburner.com/~r/nosnieuwsbinnenland/~4/TmytUMe_H54" height="1" width="1" alt=""/>
