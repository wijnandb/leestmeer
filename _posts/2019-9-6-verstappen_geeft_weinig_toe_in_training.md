---
layout: post
title: "Verstappen geeft weinig toe in training"
date: Fri, 06 Sep 2019 16:34:30 +0200
categories: 
- sport 
- autosport 
externe_link: "https://www.telegraaf.nl/sport/1205127077/verstappen-geeft-weinig-toe-in-training"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5d3b12ec-d0bb-11e9-a3f1-0217670beecd.jpg"
---

<p class="intro">Max Verstappen heeft de tweede vrije training op het circuit van Monza afgesloten met de vijfde tijd.</p> <p>De nieuwe motor in de racewagen van Verstappen lijkt hem wat dichter bij de concurrentie te hebben gebracht. Ferrari-coureur Charles Leclerc zette de beste tijd neer voor Lewis Hamilton van Mercedes, zijn teamgenoot Sebastian Vettel en Valtteri Bottas. Verstappen bleef teamgenoot Alexander Albon net voor. De Nederlander moest ruim 0,3 seconde toegeven op Leclerc.</p><p>Tijdens de eerste vrije training was het chaos troef. Door de veelvuldige regenval was het voor de coureurs lastig om hun bolides op de baan te houden. Net als later op de middag reed Leclerc naar de snelste ronde, voor Carlos Sainz en Lando Norris. Verstappen kwam niet verder dan de zevende tijd.</p><p>De nummer drie in de stand om het wereldkampioenschap weet overigens al dat een podiumplek realiseren bij de Grote Prijs van ItaliÃ« een bijzonder lastige aangelegenheid zal worden. Door de de nieuwe motor van Honda in zijn auto moet hij achteraan starten.</p><p>Zaterdagochtend is er nog een derde vrije training. In de middag volgt dan de kwalificatie, naar verwachting met regenachtig weer. Meteorologen verwachten dat het ook zondagmiddag tijdens de race gaat regenen.</p>
