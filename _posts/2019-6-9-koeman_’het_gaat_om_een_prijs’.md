---
layout: post
title: "Koeman: ’Het gaat om een prijs’"
date: Sun, 09 Jun 2019 19:52:18 +0200
category: sport
externe_link: "https://www.telegraaf.nl/sport/906557457/koeman-het-gaat-om-een-prijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4b3c3baa-8ae5-11e9-b76d-0255c322e81b.jpg"
---

<p class="intro">Ronald Koeman begint met Oranje met dezelfde elf spelers als tegen Engeland in de finale van de Nations League tegen Portugal. „Ik had twijfels.”</p> <p>Die twijfels lagen vooral in de fitheid van zijn mannen. „Ik moest eerst zien hoe iedereen er fysiek opstond. Als iedereen er fysiek goed op zou staan, zou ik met dezelfde elf beginnen”, zegt hij tegen de NOS.</p><p>De bondscoach vervolgt: „Het gaat om een prijs, misschien niet de allerbelangrijkste, maar wel een bevestiging dat we op de goede weg zijn. We zullen wel veel aan de bal zijn en proberen tussen de linies te spelen. Dat is niet makkelijk, want Portugal is doorgaans geen ploeg die druk zet of een tegenstander vastzet.”</p><p>Hoe gaat Koeman om met het fenomeen Ronaldo? „Hun kracht ligt bij Ronaldo, maar daar komt ook ruimte te liggen. Hij is een geweldige aanvaller natuurlijk. Een speler die altijd het verschil kan maken.”</p><p>Volgens Koeman is de prestatiedrang bij Oranje nog altijd zeer groot. „Iedereen wil zich laten zien. Als team zijn we op de goede weg. Ik heb er alle vertrouwen in dat we dat ook tegen Portugal kunnen bewijzen.”</p>
