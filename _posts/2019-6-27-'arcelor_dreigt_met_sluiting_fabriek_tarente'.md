---
layout: post
title: "'Arcelor dreigt met sluiting fabriek Tarente'"
date: Thu, 27 Jun 2019 09:18:32 +0200
categories: 
- financieel 
- koersen 
externe_link: "https://www.telegraaf.nl/financieel/1739182558/arcelor-dreigt-met-sluiting-fabriek-tarente"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/26d5eeda-98ac-11e9-84d6-0218eaf05005.jpg"
---

<p class="intro">Staalproducent ArcelorMittal dreigt zijn fabriek in het Italiaanse Tarente te sluiten als er geen wettelijke bescherming meer is voor het overtreden van de milieuregels vanaf september. Dat schrijft de Italiaanse krant La Repubblica die Geert Van Poelvoorde, Arcelors hoofd platte staalproducten in Europa, citeert.</p> <p>De fabriek in Tarente voldoet niet aan de milieu-eisen, maar is wettelijk beschermd tegen aansprakelijkheid voor de milieuschade die het bedrijf veroorzaakt. Die bescherming vervalt begin september. ArcelorMittal verwierf de fabriek twee jaar geleden en is die voor ongeveer 1,2 miljard euro aan het moderniseren. Pas als die modernisering is afgerond voldoet de installatie aan de milieu-eisen.</p><p>Volgens La Repubblica gaat de Italiaanse minister van Economische zaken Luigi di Maio begin juli met de top van ArcelorMittal in gesprek.</p>
