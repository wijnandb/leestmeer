---
layout: post
title: "Engelse bondscoach laat Trippier en Winks thuis"
date: Mon, 27 May 2019 23:00:18 +0200
category: sport
externe_link: "https://www.telegraaf.nl/sport/3657115/engelse-bondscoach-laat-trippier-en-winks-thuis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/72858982-80c2-11e9-ba0b-02d1dbdc35d1.jpg"
---

<p class="intro">Kieran Trippier en Harry Winks ontbreken in de Engelse selectie voor de finaleronde van de Nations League. Daarin spelen de Britten in de halve finales op 6 juni in Guimarães tegen Oranje. Bondscoach Gareth Southgate heeft het duo van Tottenham Hotspur gepasseerd.</p> <p>Trippier was vorig jaar op de rechtervleugel één van de gangmakers van de Engelse ploeg bij het WK in Rusland. De ploeg van Southgate haalde bij dat toernooi de laatste vier. Trent Alexander-Arnold (Liverpool) en Kyle Walker (Manchester City) krijgen nu echter de voorkeur van de Engelse bondscoach, die sprak van een zware beslissing. Middenvelder Winks is net hersteld van een blessure.</p><p>James Ward-Prowse en Nathan Redmond (beiden Southampton) hebben de definitieve selectie evenmin gehaald. Zij blijven echter in training voor het geval er spelers door blessures wegvallen.</p><p>De voorbereiding van Engeland op de finaleronde van de Nations League is behoorlijk gecompliceerd. Southgate mist vooralsnog bijna de helft van zijn selectie vanwege de komende finales in de Europa League en Champions League.</p>
