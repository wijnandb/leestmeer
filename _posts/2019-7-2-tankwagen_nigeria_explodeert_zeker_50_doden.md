---
layout: post
title: "Tankwagen Nigeria explodeert: zeker 50 doden"
date: Tue, 02 Jul 2019 17:22:21 +0200
category: buitenland
externe_link: "https://www.telegraaf.nl/nieuws/1568801035/tankwagen-nigeria-explodeert-zeker-50-doden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3c1ad5be-9cdd-11e9-8a4c-02d2fb1aa1d7.png"
---

<p class="intro">In Nigeria zijn zeker vijftig mensen om het leven gekomen en honderd gewond geraakt bij de ontploffing van een tankwagen, zeiden hulpdiensten dinsdag.</p> <p>De truck kantelde in de buurt van winkels op een weg bij het plaatsje Ahumbe in het zuidoosten van het land. Volgens ooggetuigen ontplofte de tankwagen daarna, evenals een bus. Onder de slachtoffers zijn inzittenden van de bus en mensen die op de plaats van het ongeval probeerden lekkende brandstof op te vangen.</p><p>De explosie gebeurde toen de bus met passagiers probeerde de tankwagen te passeren. Dat veroorzaakte vermoedelijk vonken, waardoor de tanker vlam vatte. „Zestien passagiers in het voertuig, inclusief twee kinderen en een zwangere vrouw, werden onmiddellijk verbrand”, zei de commandant van de hulptroepen.</p>
