---
layout: post
title: "Geluid van draaiende wereldstekker levert Kirsten ton op"
date: Thu, 24 Oct 2019 08:45:50 +0200
category: cultuur
externe_link: "https://nos.nl/l/2307445"
feature_image: "https://nos.nl/data/image/2019/10/24/587069/1008x567.jpg"
aantal: 199
unieke: 143
bron: "NOS"
---

<p>Een vrouw uit Veenendaal heeft 100.000 euro gewonnen door het juiste geluid te raden bij radiozender Qmusic. Het programmaonderdeel waarbij mensen een opgenomen geluid moeten raden is populair en nog nooit werd er zoveel geld mee verdiend.</p>
<p>De 36-jarige Kirsten meldde zich vanochtend tijdens de zogenoemde 'superronde' om 07.30 uur, waarbij er een vast bedrag van 100.000 euro kon worden gewonnen. Voorzichtig gaf ze haar suggestie door: "Het verstellen van een wereldstekker in de juiste stand."</p>
<p>Dat bleek het juiste antwoord. "Yes, echt waar? Wow. Jeetje. Ik ben een beetje sprakeloos." Ze gaat het geld delen. "Ik doe dus samen met een collega mee, die heb ik ook vanochtend wakker gebeld. Die zal ook wel aan het shaken zijn."</p>
<p>Presentatrice Marieke Elsinga kan het nog niet geloven, schrijft ze op Twitter: "Ik sta nog te trillen. Hoe moet Kirsten zich dan wel niet voelen?"</p>
<p>Eerder dit jaar was het spelletje van de radiozender sneller voorbij. Het vastklikken van een brandmelder werd in augustus al na een paar dagen geraden en het geluid daarna, het terugzetten van het stoffilter in de wasdroger, was al na iets meer dan 24 uur bekend.</p>
<p>Benieuwd geworden? Zo klinkt het verstellen van de wereldstekker:</p>
