---
layout: post
title: "Pil komt niet terug in het basispakket"
date: Thu, 04 Jul 2019 12:48:54 +0200
category: nieuws
externe_link: "https://nos.nl/l/2291995"
feature_image: "https://nos.nl/data/image/2019/07/04/561111/1008x567.jpg"
---

<p>De anticonceptiepil komt niet terug in het basispakket van de ziektekostenverzekering. PvdA-Kamerlid Ploumen had daar een voorstel voor ingediend. Vanavond stemt de Tweede Kamer daarover, maar nu is al duidelijk dat er geen meerderheid voor is.</p>
<p>Ploumen pleit voor de terugkeer van de pil in het basispakket, omdat vrouwen volgens haar geen financiÃ«le drempel mogen ervaren als ze zich willen beschermen tegen een ongewenste zwangerschap. Gynaecologen en abortusartsen steunen haar.</p>
<p>Het kabinet en de regeringspartijen vinden echter dat vrouwen boven de 21 jaar zelf moeten betalen voor de pil. Onder de 18 wordt het vergoed, tussen 18 en 21 valt het onder het eigen risico.</p>
<h2>50 euro per jaar</h2>
<p>De anticonceptiepil kost meestal minder dan 50 euro per jaar. Dat vinden de coalitiepartijen een aanvaardbaar bedrag. Omdat zo veel vrouwen het middel gebruiken zou opname in het basispakket een behoorlijke kostenpost betekenen voor de overheid. Ook oppositiepartijen als de PVV en de SGP zien weinig in het voorstel van Ploumen.</p>
<p>Vanochtend kreeg de Kamer nog ruim 42.000 handtekeningen aangeboden van mensen die de pil wel terug willen in het basispakket. De petitie is een initiatief van het Bureau Clara Wichmann, dat zich inzet voor vrouwenrechten, en werd ondersteund door verschillende bekende Nederlanders.</p>
<p>De pil zit sinds 2011 niet meer in basispakket voor volwassenen. Toenmalig minister Klink van Volksgezondheid nam die maatregel als bezuiniging. Er werd 32 miljoen euro per jaar mee bespaard.</p>
