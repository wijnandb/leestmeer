---
layout: post
title: "Duikteam zoekt vergeefs naar sporen vermiste Katwijkse"
date: Wed, 05 Jun 2019 16:45:35 +0200
category: binnenland
externe_link: "http://feeds.nos.nl/~r/nosnieuwsbinnenland/~3/lQ_EG2D1Xzc/2287754"
feature_image: "https://nos.nl/data/image/2019/06/05/554818/1008x567.jpg"
---

<p>De zoektocht naar de vermiste Anja Schaap door een speciaal duikteam heeft vanmiddag niets opgeleverd. Dat heeft de politie bekendgemaakt.</p>
<p>De 33-jarige Schaap verliet op 29 mei rond 01.00 uur 's nachts een caf√© in haar woonplaats en verdween daarna spoorloos. Twee dagen later werd in een sloot in Katwijk haar tas gevonden.</p>
<p>Uit nieuwe informatie van de politie blijkt dat Schaap in de nacht van haar vermissing voor het laatst is gezien op de Kanaaldijk. Daarom werden vandaag een boot met sonar en een duikteam ingezet.</p>
<h2>Pop-up-politiebureau</h2>
<p>Gisteren zette de politie een pop-up-politiebureau in Katwijk neer, waar Katwijkers terecht konden met vragen. Zo'n veertig mensen maakten daar gebruik van. "Dat leverde verschillende tips op", zegt een woordvoerder van de politie.</p>
<p>Ook na een uitzending van een regionaal opsporingsprogramma gisteravond kwamen er tips binnen. Of die tips de aanleiding waren voor de zoektocht langs de Kanaaldijk in Katwijk, wil de politie niet zeggen.</p><img src="http://feeds.feedburner.com/~r/nosnieuwsbinnenland/~4/lQ_EG2D1Xzc" height="1" width="1" alt=""/>
