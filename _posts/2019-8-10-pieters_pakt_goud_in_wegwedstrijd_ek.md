---
layout: post
title: "Pieters pakt goud in wegwedstrijd EK"
date: Sat, 10 Aug 2019 16:38:03 +0200
categories: 
- sport 
- wielrennen 
externe_link: "https://www.telegraaf.nl/sport/1309277426/pieters-pakt-goud-in-wegwedstrijd-ek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b12c046e-bb81-11e9-9316-02c309bc01c1.jpg"
---

<p class="intro">Amy Pieters is zaterdagmiddag in Alkmaar Europees kampioene op de weg geworden.</p> <p>De 28-jarige Nederlandse wielrenster was de sterkste van een kopgroep van drie. Pieters troefde in de sprint om het goud de Italiaanse Elena Cecchini en de Duitse Lisa Klein af. Lorena Wiebes won op 26 seconden achterstand van de kopgroep de sprint om de vierde plaats, voor de Britse Alice Barnes.</p><p>Overtuigend</p><p>Pieters, Klein en Cecchini reden zaterdag een groot deel van de dag voorop. Even leek de Nederlandse formatie het niet op een duel tussen de drie koploopsters te willen laten aankomen. De voorsprong werd teruggebracht tot 1 minuut, maar daarna kreeg Pieters toch het vertrouwen om het in de sprint af te maken. Dat deed de Noord-Hollandse overtuigend.</p><p>Titel heroverd</p><p>Nederland heeft de titel daarmee na een jaar terug. Vorig jaar was de Italiaanse Marta Bastianelli in Glasgow de sterkste, voor Marianne Vos. In 2017 pakte Vos in het Deense Herning wel goud en daarmee loste ze Anna van der Breggen af.</p><p>Voor Pieters is de Europese titel haar eerste grote individuele prijs op de weg. Woensdag won ze op de EK, samen met Floortje Mackaij, Riejanne Markus, Bauke Mollema, Ramon Sinkeldam en Koen Bouwman, al wel de gemengde ploegentijdrit (mixed team relay).</p><p>Meerdere successen</p><p>In 2014 schreef Pieters Omloop Het Nieuwsblad op haar naam en vorig jaar eindigde ze als tweede in de Ronde van Vlaanderen. Op de baan behaalde Pieters meerdere successen. In maart won ze bij de WK in Pruszkow samen met Kirsten Wild nog goud op de koppelkoers.</p>
