---
layout: post
title: "Poetin eist onderzoek na dodelijke brand onderzeeboot"
date: Tue, 02 Jul 2019 21:31:00 +0200
category: buitenland
externe_link: "https://www.telegraaf.nl/nieuws/1445844651/poetin-eist-onderzoek-na-dodelijke-brand-onderzeeboot"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fbb16d80-9cff-11e9-8c9c-0255c322e81b.jpg"
---

<p class="intro">De Russische president Vladimir Poetin heeft dinsdag een onderzoek gelast naar de brand op een onderzeeboot waardoor veertien opvarenden om het leven kwamen. Hij zei dat na een ontmoeting met zijn minister van Defensie Sergej Sjoigu.</p> <p>De brand veroorzaakte zo veel rook of gas dat veertien mariniers bezweken. Anderen aan boord wisten de brand te blussen en de duikboot is teruggekeerd naar Severomorsk, even ten noorden van Moermansk.</p><p>Poetin zei tegen Shoigu dat hij naar Severomorsk moest vliegen, de Russische marinebasis aan de Barentszzee waar de onderzeeër zich nu bevindt, om uit te zoeken wat de oorzaak van het incident was en om hem vervolgens verslag uit te brengen.</p><p>Het is onduidelijk om wat voor onderzeeër het precies gaat. Maar sommige Russische media stellen dat het om de atoomonderzeeër gaat met de bijnaam Losjarik. Het vaartuig kan tot zeer grote diepten duiken. De boot was volgens het Russische ministerie van Defensie ook nu diep onder water voor wetenschappelijk onderzoek.</p><p>De Russische president Vladimir Poetin trok zich dinsdag terug uit een gepland evenement over toerisme voor de ontmoeting met minister van Defensie Sjoigu.</p><p>Het incident was het dodelijkste met een Russische onderzeeër sinds augustus 2000. In dat jaar zonk de nucleair aangedreven Koersk in de Barentszzee na twee explosies. Alle 118 opvarenden kwamen daarbij om het leven.</p>
