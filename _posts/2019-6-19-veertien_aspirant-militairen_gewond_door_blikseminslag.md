---
layout: post
title: "Veertien aspirant-militairen gewond door blikseminslag"
date: Wed, 19 Jun 2019 10:29:52 +0200
category: binnenland
externe_link: "https://www.telegraaf.nl/nieuws/1190147058/veertien-aspirant-militairen-gewond-door-blikseminslag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e16292e0-9289-11e9-8e1e-0218eaf05005.jpg"
---

<p class="intro">Een aspirant-militair is woensdag zwaargewond geraakt door een blikseminslag op een militair oefenterrein in Ossendrecht (Noord-Brabant). Hij is per traumahelikopter naar een ziekenhuis in Antwerpen gebracht, zo meldt het Ministerie van Defensie. Dertien andere leerlingen van de VeVa-opleiding ROC Zuid-Holland zijn lichtgewond en naar het ziekenhuis gebracht voor controle.</p> <p>De gewonden door de blikseminslag zijn 16, 17 en 18 jaar oud en volgen de mbo-opleiding Vrede en Vakmanschap (VeVa). Die is een combinatie van lessen op school en praktijkoefenigen en leidt op tot een serie startfuncties bij de verschillende krijgsmachstdelen. In dit geval ging het om een klas die werd klaargestoomd voor een loopbaan bij de Koninklijke Luchtmacht.</p><p>In het veld</p><p>De leerlingen van een opleiding uit Zuid-Holland waren rond half negen bezig met een oefening in het veld toen ze werden overvallen door onweer. Het is bij de luchtmacht niet exact bekend wat deze oefening precies inhield, maar het ging waarschijnlijk om een bivak, mars of een andere soort verplaatsing door het veld. Deze praktijkonderdelen van de opleiding hebben plaats onder verantwoordelijkheid van defensie en worden verzorgd door militaire instructeurs.</p><p>Onderdeel van de planning van zulke oefeningen is volgens luchtmachtwoordvoerder Sidney Plankman ook een controle van het weer. Wanneer de voorspelling er reden toe geeft, worden trainingen geschrapt. Hoe de situatie in dit geval is beoordeeld kan de overste nog niet zeggen. Wel heeft de luchtmacht begrepen dat er geen justitieel vervolgonderzoek zal plaats hebben. De Inspectie Veiligheid Defensie doet wel verder onderzoek.</p><p>Ossendrecht heeft een uitgestrekt oefenterrein waar veel defensie-onderdelen gebruik van maken. Het complex kwam in maart 2016 in het nieuws omdat commando Sander Klap er om het leven kwam tijdens schietoefeningen. Dit incident was volgens de Onderzoeksraad voor Veiligheid terug te voeren op een gevaarlijke schietbaan en onvoldoende toezicht tijdens de oefening.</p>
