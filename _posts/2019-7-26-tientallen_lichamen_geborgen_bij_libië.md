---
layout: post
title: "Tientallen lichamen geborgen bij Libië"
date: Fri, 26 Jul 2019 17:28:15 +0200
category: buitenland
externe_link: "https://www.telegraaf.nl/nieuws/1256368252/tientallen-lichamen-geborgen-bij-libie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7f7f324-afd4-11e9-82c4-0255c322e81b.jpg"
---

<p class="intro">Reddingswerkers van de Rode Halvemaan hebben 62 lichamen geborgen nadat een boot met migranten was vergaan bij Libië. Een medewerker van de hulporganisatie zegt dat nog steeds lichamen naar de kust drijven. Hij kan daarom nog geen uitspraken doen over het totale dodental.</p> <p>Overlevenden zeggen dat honderden mensen aan boord waren van het vaartuig. De internationale organisatie voor migratie (IOM) meldde eerder dat ongeveer 145 mensen waren gered en naar schatting 110 personen worden vermist.</p><p>De boot met de migranten begon ongeveer anderhalf uur na vertrek water te maken, zegt overlevende Abdallah Osman. Volgens de Eritreeër passeerde ook een schip, maar de bemanning van dat vaartuig zou niets hebben ondernomen. „We dachten dat ze ons gingen redden, maar de mensen aan boord keken alleen maar toe.”</p><p>Zes tot zeven uur in het water</p><p>De drenkelingen zouden uiteindelijk zes tot zeven uur in het water hebben gelegen. In die periode zouden mannen, vrouwen en kinderen zijn verdronken. „Kort na zonsopkomst kwamen vissers met hun kleine bootjes. Ze namen ons mee naar de wal, vijf mensen per keer”, zegt de 28-jarige Osman.</p><p>De vissers hadden al gemeld dat het water vol lichamen lag. Een medewerker van de kustwacht, die anoniem wilde blijven, zei tegen AFP dat zijn organisatie de middelen niet heeft voor een grote zoektocht. „We moeten wachten tot de zee de lichamen terugbrengt.”</p><p>Libië is een belangrijk vertrekpunt is voor migranten die Europa willen bereiken. Zij proberen vaak de Middellandse Zee over te steken met boten die niet zeewaardig zijn.</p>
