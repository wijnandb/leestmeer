---
layout: post
title: "Topman Esperite krijgt dwangsom van AFM"
date: Thu, 04 Jul 2019 08:35:43 +0200
categories: 
- financieel 
- koersen 
externe_link: "https://www.telegraaf.nl/financieel/58279946/topman-esperite-krijgt-dwangsom-van-afm"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d770ebc-9e32-11e9-b8fa-02c309bc01c1.jpg"
---

<p class="intro">Topman Frédéric Amar van het beursgenoteerde stamcelbedrijf Esperite moet een dwangsom betalen aan de Autoriteit Financiële Markten (AFM), omdat hij tot op heden niet heeft voldaan aan informatieverzoeken van de toezichthouder. De bedrijfsbaas zelf verzet zich tegen de straf. Die is volgens hem ongerechtvaardigd. "Ik ben altijd volkomen transparant", zegt Amar in reactie tegen het ANP.</p> <p>De financiële waakhond legde de straf al in februari op. Iedere dag dat Amar niet aan de last voldeed, liep de dwangsom op met 5000 euro tot een maximum van 50.000 euro. Inmiddels is het dwangsombesluit onherroepelijk geworden.</p><p>Volgens de AFM is Amar wettelijk verplicht al zijn transacties in bijvoorbeeld aandelen van Esperite te melden. "Het is belangrijk dat de markt op elk moment een overzicht kan krijgen van het aandelenbezit en stemrecht van bestuurders en commissarissen", stelt de toezichthouder. De AFM heeft in dit kader nadere informatie bij Amar opgevraagd, om te kunnen vaststellen of hij de wet wel naleeft.</p><p>Accon</p><p>Esperite is nog niet zo lang geleden op het strafbankje van de Amsterdamse beurs gezet. Beursuitbater Euronext ging over tot die maatregel vanwege vertraging met het inleveren van het jaarverslag van de onderneming. Van Amar is bekend dat hij voor miljoenen euro's aan leningen heeft uitstaan in Esperite tegen fikse rente. Soms zet hij een deel van zijn leningen om in aandelen. Amar is tevens de grootste aandeelhouder in de onderneming.</p><p>Inmiddels is bekend geworden dat huisaccountant Accon de banden met Esperite heeft verbroken na onenigheid met Esperite over het niet halen van een deadline omtrent het jaarverslag. Het bestuur van Esperite is het niet eens met het vertrek van Accon en overweegt juridische stappen. Als het bedrijf op zoek moet naar een nieuwe accountant, loopt de publicatie van het jaarverslag waarschijnlijk nog meer vertraging op.</p>
