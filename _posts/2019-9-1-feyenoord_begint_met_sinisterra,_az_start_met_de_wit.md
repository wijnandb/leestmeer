---
layout: post
title: "Feyenoord begint met Sinisterra, AZ start met De Wit"
date: Sun, 01 Sep 2019 16:28:58 +0200
categories: 
- sport 
- voetbal 
externe_link: "https://www.telegraaf.nl/sport/715689278/feyenoord-begint-met-sinisterra-az-start-met-de-wit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d6dec164-ccc6-11e9-88f1-0255c322e81b.jpg"
---

<p class="intro">Luis Sinisterra begint om 16.45 uur in de basis bij Feyenoord in de uitwedstrijd tegen Willem II.</p> <p>De Colombiaanse vleugelspits vervangt Sam Larsson, die donderdag in de gewonnen Europese return tegen Hapoel Beer Sheva (0-3) een blessure opliep. Larsson zit ook niet bij de selectie van trainer Jaap Stam.</p><p>Stam heeft zijn ploeg verder ongewijzigd gelaten. Sinisterra vormt de Rotterdamse voorhoede met Steven Berghuis en Luciano Narsingh.</p><p>Bij Willem II ontbreekt Bart Nieuwkoop. De verdediger, deze week gehuurd van Feyenoord, is nog niet wedstrijdfit en moet het duel met de club waarbij hij onder contract staat daarom vanaf de tribune volgen. De Tilburgse ploeg van trainer Adrie Koster mag zich met negen punten de koploper van de eredivisie noemen.</p><p>Opstellingen</p><p>Willem II: Wellenreuther; Dankerlui, Holmén, Peters, Heerkens; Llonch, Saddiki; Nunnely, Vrousai, Köhlert; en Pavlidis.</p><p>Feyenoord: Vermeer; Karsdorp, Botteghin, Ié, Haps; Fer, Tapia, Kökcü; Berghuis, Narsing en Sinisterra.</p><p>AZ</p><p>Dani de Wit maakt als basisspeler direct zijn debuut bij AZ. De 21-jarige middenvelder, vrijdag door de Alkmaarders overgenomen van Ajax, staat om 16.45 uur in Arnhem aan de aftrap van de uitwedstrijd tegen Vitesse. De Wit heeft bij AZ het rugnummer 10 gekregen.</p><p>AZ: Bizot; Svensson, Vlaar, Wuytens, Wijndal; Midsjo, De Wit, Koopmeiners; Stengs, Boadu, Idrissi.</p><p>Vitesse: Pasveer; Lelieveld, Doekhi, Obispo, Karavaev; Tannane, Foor, Bero, Grot; Linssen, Matavz.</p>
