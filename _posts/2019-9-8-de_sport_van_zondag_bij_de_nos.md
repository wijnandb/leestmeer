---
layout: post
title: "De sport van zondag bij de NOS"
date: Sun, 08 Sep 2019 08:04:41 +0200
category: sport
externe_link: "https://nos.nl/l/2300793"
feature_image: "https://nos.nl/data/image/2019/09/05/575034/1008x567.jpg"
---

<p>Zoals elke zondag is er ook vandaag meer dan genoeg sport voor de liefhebbers. Op het programma staan onder andere voetbal, tennis, wielrennen en Formule 1.</p>
<p>Het Nederlands elftal reist vandaag van Hamburg naar Tallinn, waar het morgen de EK-kwalificatiewedstrijd speelt tegen Estland. Bondscoach Ronald Koeman geeft daar om 16.00 uur een persconferentie.</p>
<p>Die persconferentie is live te volgen op NOS.nl, de NOS-app en via de Facebook-pagina van NOS Sport. Vanaf 22.05 uur zal in Studio Voetbal op NPO 1 alles rondom het Nederlands elftal worden besproken met NOS-commentator Arno Vermeulen en oud-voetballers Pierre van Hooijdonk, Rafael van der Vaart en Theo Janssen.</p>
<h2>Etappe 15 in Vuelta</h2>
<p>De Ronde van Spanje is aanbeland bij de vijftiende etappe. Vandaag staat er een bergrit van 154 kilometer op het programma: van Tineo naar Santuario del Acebo.</p>
<p>De etappe is van begin tot eind te volgen in een liveblog op NOS.nl en in de NOS-app. Vanaf 14.00 uur is de rit ook te zien op NPO 1, NOS.nl en de NOS-app. Het commentaar is van Herbert Dijkstra en Stef Clement. Een samenvatting volgt om 19.00 uur in de uitzending van Studio Sport op NPO 1.</p>
<h2>Racen en crossen</h2>
<p>Op het circuit van Monza gaan de Formule 1-coureurs om 15.10 uur van start in de GP van ItaliÃ«. Vanwege een motorwissel start Max Verstappen in de achterhoede. Charles Leclerc start vanaf poleposition. De race is te volgen via het liveblog op NOS.nl, in de NOS-app en via Langs de Lijn op NPO Radio 1. </p>
<p>Ook op twee wielen wordt er hard gereden vandaag. De motocrossers komen in actie in de MXGP van Turkije. De eerste manche is vanaf 13.10 uur te volgen via de uitzending van Studio Sport op NPO 1, NOS.nl en in de NOS-app. De tweede manche, rond 16.10 uur, is te zien via een livestream op NOS.nl en in de NOS-app.</p>
<p>De sportdag wordt afgesloten met tennis. Om 22.00 uur staat de finale van de US Open bij de mannen op het programma. Daniil Medvedev neemt het daarin op tegen Rafael Nadal. Flitsen van de wedstrijd zijn te horen bij Langs de Lijn op NPO Radio 1.</p>
