---
layout: post
title: "Vijf miljoen tv-kijkers zien Oranje WK-finale halen"
date: Thu, 04 Jul 2019 08:58:06 +0200
category: nieuws
externe_link: "https://nos.nl/l/2291934"
feature_image: "https://nos.nl/data/image/2019/07/04/561057/1008x567.jpg"
---

<p>Iets meer dan vijf miljoen tv-kijkers zagen gisteravond de Nederlandse voetbalsters voor het eerst de finale van het WK halen. De gewonnen halve finale tegen Zweden was daarmee met afstand het best bekeken programma van de avond, aldus Stichting Kijkonderzoek.</p>
<p>Ook keken er nog nooit zoveel mensen naar een wedstrijd van de Oranjevrouwen. Ter vergelijking: naar de door Nederland gewonnen EK-finale in 2017 keken gemiddeld 4,1 miljoen mensen.</p>
<p>De ploeg van bondscoach Sarina Wiegman versloeg de Zweedse vrouwen met 1-0, dankzij een doelpunt van Jackie Groenen in de eerste helft van de verlenging.</p>
<p>Zondag staat Nederland om 17.00 uur in de finale tegenover topfavoriet Amerika. Net als de halve finale tegen Zweden wordt dat duel gespeeld in Lyon.</p>
<p>Koning Willem-Alexander is zondag een van de toeschouwers, meldt de Rijksvoorlichtingsdienst. Op het EK, twee jaar geleden in Nederland, woonde hij alleen de openingswedstrijd bij.</p>
<p>De voetbalsters plaatsten zich door het bereiken van de halve finale van het WK al voor de Olympische Spelen van Tokio volgend jaar.</p>
<p>Ondanks het recordaantal kijkers is er van massale Oranje-gekte in de Nederlandse straten nog geen sprake. Bekijk de reportage die Martijn Bink hierover maakte: </p>
