---
layout: post
title: "Sousa klopt voormalig Wimbledon-finalist Cilic in Londen, Federer eenvoudig door"
date: Thu, 04 Jul 2019 16:51:41 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/S9ZzKlcUt9I/2292039"
feature_image: "https://nos.nl/data/image/2019/07/04/561174/1008x567.jpg"
---

<p>Jo√£o Sousa heeft op Wimbledon voor een verrassing gezorgd door Marin Cilic in de tweede ronde uit te schakelen. De Portugese nummer 69 van de wereld won met 6-4, 6-4, 6-4 van de Kroaat (ATP-18), die in 2017 in de finale verloor van Roger Federer.</p>
<p>Sousa neemt op Wimbledon voor de zesde keer deel en staat na 2016 voor de tweede keer in de derde ronde. </p>
<p>Achtvoudig kampioen Roger Federer nam de tweede horde zonder veel moeite. De Zwitserse nummer twee van de plaatsingslijst was de Brit Jason Clarke (ATP-169) met 6-1, 7-6 (3), 6-2 de baas.</p>
<p>Kei Nishikori bereikte voor de zevende keer in acht jaar de derde ronde. De Japanse nummer zeven van de wereld deed dat door met 6-4, 6-4, 6-0 te winnen van de Brit Cameron Norrie.</p>
<p>Nishikori, die vorig jaar tot de kwartfinales reikte, had even nodig om in zijn ritme te komen. In de beginfase liet hij de nodige fouten noteren, maar toen hij eenmaal op toeren was gekomen, boog hij een 2-4 tussenstand met speels gemak om in setwinst.</p>
<p>In de tweede set kon Norrie, de mondiale nummer 55, de schade na een vroege break direct herstellen. Nishikori sloeg echter onmiddellijk opnieuw toe, hield het voordeel vast en had in de derde set geen kind meer aan de Brit.</p><img src="http://feeds.feedburner.com/~r/nossporttennis/~4/S9ZzKlcUt9I" height="1" width="1" alt=""/>
