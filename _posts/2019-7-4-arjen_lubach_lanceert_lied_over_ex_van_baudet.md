---
layout: post
title: "Arjen Lubach lanceert lied over ex van Baudet"
date: Thu, 04 Jul 2019 12:48:38 +0200
category: entertainment
externe_link: "https://www.telegraaf.nl/entertainment/1443570478/arjen-lubach-lanceert-lied-over-ex-van-baudet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/69330dec-9e49-11e9-97eb-0218eaf05005.jpg"
---

<p class="intro">Arjen Lubach brengt donderdag het lied Beter in Bed uit, een van de succesnummers uit zijn theatershow Arjen Lubach Live!. Het nummer is te beluisteren op Spotify; om 13.00 uur wordt op YouTube ook de clip gelanceerd. De animatie is gemaakt door Brontomus Collective.</p> <p>In het lied beschrijft Lubach een wilde nacht met de ex-minnares van Forum voor Democratie-leider Thierry Baudet. De song werd door vrijwel alle recensenten geprezen als een van de hoogtepunten van de voorstelling. Daarom besloot Lubach het nummer uit te brengen met de hulp van platenlabel TopNotch.</p><p>„Al snel bleek na afloop van de shows dat het publiek dit nummer graag nog eens zou luisteren of zou laten horen aan anderen”, aldus Lubach. „Het op ware gebeurtenissen gebaseerde lied (geen commentaar verder) zou dan ook zeker een leven buiten de theaters verdienen.” Lubach speelde zijn voorstelling het afgelopen halfjaar in 140 zalen.</p><p>Het is overigens niet de eerste keer dat Arjen Lubach en Top Notch samenwerken. In 2014 maakte hij een remix van de track Zandloper van Typhoon, waarvoor destijds een remix-wedstrijd werd georganiseerd.</p>
