---
layout: post
title: "Ewan wint Giro-etappe na moeilijke finale in Pesaro"
date: Sat, 18 May 2019 17:15:43 +0200
categories: 
- sport 
- wielrennen 
externe_link: "https://nos.nl/l/2285255"
feature_image: "https://nos.nl/data/image/2019/05/18/550910/1008x567.jpg"
---

<p>Wielrenner Caleb Ewan heeft de achtste etappe van de Giro d'Italia gewonnen. In de rit van liefst 239 kilometer langs de Adriatische kust klopte de sprinter van Lotto-Soudal Elia Viviani en Pascal Ackermann in de sprint.</p>
<p>Net voor de gevaarlijke afdaling richting Pesaro, met zeven haarspeldbochten, werden de laatste vluchters ingelopen, waarop een sprint onvermijdelijk werd.</p>
<p>Ondanks drie haakse bochten in de laatste anderhalve kilometer gebeurden er geen ongelukken.</p>
<h2>Twee Italianen op kop</h2>
<p>De Italianen Marco Frapporti en Damiano Cima mochten de eerste tweehonderd kilometer van de langste etappe in deze Giro hun gang gaan.</p>
<p>Ook Nathan Brown was meegesprongen, maar hij hield het twintig kilometer later alweer voor gezien.</p>
<h2>Knechten Ewan doen hun werk</h2>
<p>De knechten van sprinter Ewan hielden het verschil klein en op veertig kilometer blies rasaanvaller Thomas De Gendt het sprookje uit.</p>
<p>Louis Vervaeke demarreerde op de laatste klim van vierde categorie en kreeg Fran√ßois Bidard en de drager van de bergtrui Giulio Ciccone mee, maar de sprintersploegen stelden op tijd orde op zaken.</p>
<p>In de top van het algemeen klassement veranderde niks. Valerio Conti gaat morgen in de roze trui de tijdrit rijden.</p>
