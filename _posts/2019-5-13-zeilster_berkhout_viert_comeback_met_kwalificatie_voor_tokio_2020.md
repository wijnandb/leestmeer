---
layout: post
title: "Zeilster Berkhout viert comeback met kwalificatie voor Tokio 2020"
date: Mon, 13 May 2019 19:20:48 +0200
category: sport
externe_link: "https://nos.nl/l/2284475"
feature_image: "https://nos.nl/data/image/2019/05/13/549726/1008x567.jpg"
---

<p>Zeilsters Lobke Berkhout en Afrodite Zegers hebben zich bij de EK in Sanremo verzekerd van een plaats op de Olympische Spelen 2020 in Tokio. Het zeilduo komt uit in de 470-klasse.</p>
<p>Berkhout/Zegers streed met het koppel Anneloes van Veen/Mandy Mulder om het enige voor Nederland beschikbare ticket in de 470-klasse. Formeel moet sportkoepel NOC*NSF nog wel de kwalificatie van het koppel Berkhout/Zegers bekrachtigen.</p>
<p>Berkhout en Zegers beslisten de strijd in hun voordeel door zich te plaatsen voor de medal race. Van Veen/Mulder haalde de slotrace, waarin de prijzen worden verdeeld, niet.</p>
<p>Een internationale wedstrijd op Mallorca (begin april) en de EK in Sanremo golden voor Nederlandse 470-zeilsters als kwalificatiemoment voor Tokio. Op Mallorca wisten beide teams zich niet voor de medal race te plaatsen, waardoor de strijd in Sanremo allesbeslissend werd.</p>
<h2>Derde Olympische Spelen Berkhout</h2>
<p>Het is voor Berkhout de derde keer dat ze naar de Olympische Spelen gaat. De 38-jarige Amsterdamse won in 2008 en 2012 respectievelijk olympisch zilver en brons.</p>
<p>Berkhout maakte in november 2018 bekend haar comeback te maken in de 470-klasse.</p>
<p>Aan het olympisch kwalificatietraject kleefde nog een pikant detail: Zegers en Van Veen zeilden op de Spelen van 2016 in Rio de Janeiro nog met elkaar, maar nadat ze daar als vierde waren geÃ«indigd besloten ze uit elkaar te gaan en elk een nieuwe zeilpartner te zoeken.</p>
