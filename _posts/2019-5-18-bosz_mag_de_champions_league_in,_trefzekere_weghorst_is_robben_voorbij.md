---
layout: post
title: "Bosz mag de Champions League in, trefzekere Weghorst is Robben voorbij"
date: Sat, 18 May 2019 17:25:36 +0200
categories: 
- sport 
- voetbal 
externe_link: "https://nos.nl/l/2285260"
feature_image: "https://nos.nl/data/image/2019/05/18/550915/1008x567.jpg"
---

<p>Peter Bosz heeft voor een enorme stunt gezorgd door zich met Bayer Leverkusen te plaatsen voor de Champions League. Op een sensationele slotdag werd het felbegeerde ticket veiliggesteld. Hertha BSC kreeg met 5-1 klop.</p>
<p>Bosz had zich bij zijn aanstelling eind december Europees voetbal ten doel gesteld. Leverkusen stond toen slechts negende.</p>
<p>Met attractief voetbal werd meteen de aanval geopend op de gevestigde orde. Zo werd kampioen Bayern MÃ¼nchen in een van zijn eerste wedstrijden op een nederlaag getrakteerd. Toen de resultaten even minder werden, kreeg Bosz ook kritiek op zijn speelstijl.</p>
<p>De laatste weken toonden de talenten van Bosz zich echter van hun beste kant, wat zaterdag leidde tot de mooist denkbare bekroning. Hertha BSC werd in Berlijn op een ruime nederlaag getrakteerd. Concurrent Gladbach verloor tegelijkertijd van Dortmund.</p>
<p>De supertalenten Kai Havertz en Julian Brandt wezen Leverkusen de weg in het Olympiastadion. Havertz trapte hard binnen toen de keeper aarzelde bij een diepe bal (0-1), Brandt krulde de bal prachtig in de bovenhoek (1-3).</p>
<p>Hertha kwam tussendoor nog even terug in de wedstrijd, maar Lucas Alario zette Leverkusen ondanks een beuk van Karim Rekik snel weer op voorsprong. De Argentijn maakte na rust zijn hattrick vol.</p>
<h2>Weghorst op schot</h2>
<p>Onder impuls van Wout Weghorst haalde Wolfsburg flink uit op eigen veld tegen Augsburg. Het werd maar liefst 8-1. Weghorst zorgde na knap werk met zijn lichaam en een uitstekende balcontrole voor de 1-0, waarna hij met een volley ook de tweede goal op het bord zette.</p>
<p>Het hoogtepunt voor Weghorst was de 4-0, van afstand steenhard in het dak van het doel getrapt. Met zijn zeventiende seizoenstreffer doet hij het beter dan Arjen Robben, die in zijn debuutjaar in de Bundesliga zestien keer scoorde.</p>
<p>Wolfsburg mag net als Gladbach (direct) en Eintracht Frankfurt (voorronde) de Europe League in.</p>
