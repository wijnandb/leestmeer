---
layout: post
title: "Nieuw nummer van zanger Jules de Corte ontdekt"
date: Fri, 12 Jul 2019 16:32:00 +0200
categories: 
- entertainment 
- sterren 
externe_link: "https://www.telegraaf.nl/entertainment/1642695265/nieuw-nummer-van-zanger-jules-de-corte-ontdekt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/19eae284-a4af-11e9-ab22-02d2fb1aa1d7.jpg"
---

<p class="intro">Bijna een kwart eeuw na zijn dood verschijnt er binnenkort een nieuw nummer van pianist en zanger Jules de Corte.</p> <p>Producent Ben van der Linden vond recent een lied uit 1958, De Beiaardier van Vlissingen, dat is opgenomen op de nieuwe cd Bells Forever die half augustus verschijnt. Het lied werd onlangs ontdekt in het archief van Beeld en Geluid.</p><p>Van der Linden heeft een bericht hierover van het NPO 5-programma Volgspot bevestigd. Van der Linden vond het nummer toen hij de cd met allerlei songs over klokken samenstelde. De Corte was groot liefhebber van klokken.</p><p>Jules de Corte (1924-1996) schreef vele honderden liedjes voor onder meer de KRO-radio en werd bekend met nummers als De vogels, Ik zou wel eens willen weten en Als je overmorgen oud bent. Hij werd voor zijn oeuvre bekroond met talloze grote prijzen, waaronder een Edison, een Gouden Harp en de Louis Davids-prijs.</p><p>De cd Bells Forever wordt uitgegeven door Big Ben Music. De presentatie vindt op 12 augustus plaats in de St. Janskerk in Gouda.</p>
