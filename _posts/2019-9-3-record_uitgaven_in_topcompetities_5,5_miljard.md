---
layout: post
title: "Record uitgaven in topcompetities: 5,5 miljard"
date: Tue, 03 Sep 2019 16:51:29 +0200
categories: 
- entertainment 
- opinie 
externe_link: "https://www.telegraaf.nl/sport/1524399763/record-uitgaven-in-topcompetities-5-5-miljard"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4fab05e6-ce5a-11e9-ae50-02d1dbdc35d1.jpg"
---

<p class="intro">De vijf grootste voetbalcompetities in Europa hebben bij elkaar opgeteld deze zomer een recordhoeveelheid geld uitgegeven aan transfers. Dat meldt de BBC.</p> <p>In Engeland, Duitsland, Frankrijk, Italië en Spanje gaven de clubs in totaal bijna 5,5 miljard euro uit. Dat is 880 miljoen meer dan een jaar eerder, rekende accountantskantoor Deloitte uit voor de Britse omroep.</p><p>In Engeland werd met 1,55 miljard euro het meeste geld gespendeerd. Daarachter komen Spanje (1,36 miljard), Italië ( 1,17 miljard) Duitsland (740 miljoen) en Frankrijk (670 miljoen). In Engeland daalden uitgaven aan transfers met 55 miljoen.</p><p>In Spanje stegen de uitgaven het snelst. Dit jaar gaven de twintig clubs uit La Liga bijna twee keer zoveel uit als twee jaar geleden en werd de grens van 1 miljard euro voor het eerst geslecht.</p><p>De grootste transfers werden allemaal door Spaanse clubs gedaan. De duurste transfer was die van de 19-jarige Portugees Joao Felix, die voor 126 miljoen euro van Benfica naar Atlético Madrid overstapte.</p>
