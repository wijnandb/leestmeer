---
layout: post
title: "Eerste vaatje haring onder de hamer"
date: Tue, 11 Jun 2019 06:55:24 +0200
category: binnenland
externe_link: "https://www.telegraaf.nl/nieuws/1872979180/eerste-vaatje-haring-onder-de-hamer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/25c25690-8c05-11e9-b4a1-02d1dbdc35d1.JPG"
---

<p class="intro">Liefhebbers van haring kunnen de komende tijd hun hart weer ophalen. Dinsdag is â€™ie er namelijk weer, Hollandse Nieuwe. Met de veiling van het eerste vaatje, dinsdagmiddag op de Scheveningse visafslag, gaat het haringseizoen officieel van start. Vanaf woensdag is de haring overal in het land te koop.</p> <p>Het Nederlands Visbureau organiseert de traditionele veiling van het eerste vaatje haring. Dit jaar gaat de opbrengst naar de Stichting Mag Ik Dan Bij Jou. Cabaretier en liedjesschrijver Claudia de Breij zal als beschermvrouwe van deze stichting de cheque in ontvangst nemen. De stichting Mag Ik Dan Bij Jou wil bijdragen aan de veiligheid en geborgenheid van kinderen met kanker tijdens hun behandeling in het ziekenhuis door met een Nationaal Mag Ik Dan Bij Jou Fonds een financieel vangnet te bieden, zodat ouders er zo goed mogelijk voor hun zieke kind kunnen zijn.</p><p>Vorig jaar bracht het eerste vaatje Hollandse Nieuwe 78.000 euro op. De opbrengst ging toen naar Hulphond Nederland, een stichting die honden opleidt en plaatst bij mensen met een fysieke of geestelijke beperking.</p><p>Het jaar daarvoor, in 2017, werd met het eerste vaatje iets minder opgehaald: 65.000 euro. Dat geld ging toen naar de stichting Make-A-Wish. In 2016 was het bedrag flink hoger: 90.000 euro, voor de stichting Het Vergeten Kind.</p>
