---
layout: post
title: "Er zijn nog steeds te weinig leraren"
date: Mon, 08 Jul 2019 12:15:14 +0200
category: jeugdjournaal
externe_link: "http://feeds.nos.nl/~r/jeugdjournaal/~3/msotr-HvWA8/2292575"
feature_image: "https://nos.nl/data/image/2019/07/08/562006/1008x567.jpg"
---

<p>Op veel plekken moet de zomervakantie nog beginnen, maar nu zijn veel scholen al bang dat ze volgend schooljaar te weinig leraren hebben. Het afgelopen jaar was er ook al een tekort, maar het probleem is dit jaar nog groter geworden.</p>
<p>Lege plekken</p>
<p>Op dit moment zijn er zo'n 3500 leraren nodig op basisscholen in het hele land. Maar volgens deskundigen zijn er niet genoeg leraren op die plekken op te vullen. Ze verwachten dat er voor zeker 1400 plekken geen leraar gevonden zal worden.</p>
<p>Vier dagen school</p>
<p>Vorig jaar lukte het ook niet alle scholen om leraren te vinden. Eerder zag je in het Jeugdjournaal leerlingen van basisschool De Spiegel in Zaandam. Bij hun was ook lerarentekort en daarom kreeg groep 5 nog maar vier dagen les in plaats van vijf. </p>
<p>Vooral op scholen in grote steden is het een probleem. Veel schoolbesturen zeggen dat als er geen oplossing komt, ze leerlingen naar huis moeten sturen. Of dat ze iemand laten lesgeven die eigenlijk helemaal geen leraar is.</p><img src="http://feeds.feedburner.com/~r/jeugdjournaal/~4/msotr-HvWA8" height="1" width="1" alt=""/>
