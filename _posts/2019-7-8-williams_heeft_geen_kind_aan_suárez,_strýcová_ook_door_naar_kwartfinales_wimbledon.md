---
layout: post
title: "Williams heeft geen kind aan Suárez, Strýcová ook door naar kwartfinales Wimbledon"
date: Mon, 08 Jul 2019 15:39:41 +0200
category: sport
externe_link: "https://nos.nl/l/2292605"
feature_image: "https://nos.nl/data/image/2019/07/08/562055/1008x567.jpg"
---

<p>Serena Williams heeft moeiteloos de kwartfinales van Wimbledon gehaald. De Amerikaanse ondervond geen hinder van de Spaanse Carla Suárez Navarro op weg naar haar achtste titel in Londen. De nummer elf van de wereldranglijst won met 6-2, 6-2.</p>
<p>Suárez maakte geen schijn van kans tegen de 37-jarige Williams. De Spaanse, die nog nooit verder dan de vierde ronde kwam in Londen, kwam in de tweede set nog even terug van een 3-0 achterstand, maar Williams kwam nooit echt in gevaar en serveerde op 5-2 de wedstrijd uit.</p>
<h2>Exit Mertens</h2>
<p>Barbora Strýcová, die in de derde ronde Bertens de baas was, bereikte voor de tweede keer in haar loopbaan op Wimbledon de kwartfinales. In de vierde ronde ontsnapte Strýcová tegen de Belgische Elise Mertens. Mertens, die in Londen voor het eerst in de achtste finales stond, won namelijk de eerste set en kwam in de tweede set op 5-2.</p>
<p>De Tsjechische won vervolgens negen games op rij. Het verzet van de Belgische, die ook nog aan haar rug werd behandeld, was daarmee gebroken: 6-4, 5-7, 2-6.</p>
<p>Jelina Svitolina, de nummer acht van de wereld, versloeg Petra Martic in de strijd voor een plekje in de kwartfinales. Eerder vandaag plaatste Alison Riske zich ook daarvoor ten koste van de nummer 1 van de wereld, Ashleigh Barty.</p>
