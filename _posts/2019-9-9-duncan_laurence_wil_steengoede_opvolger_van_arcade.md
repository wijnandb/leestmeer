---
layout: post
title: "Duncan Laurence wil steengoede opvolger van Arcade"
date: Mon, 09 Sep 2019 12:53:41 +0200
category: entertainment
externe_link: "https://www.telegraaf.nl/entertainment/851523708/duncan-laurence-wil-steengoede-opvolger-van-arcade"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/24897c9a-d2f0-11e9-b0b0-02c309bc01c1.jpg"
---

<p class="intro">Duncan Laurence wil niet te veel haasten als het gaat om de opvolger van zijn hit Arcade. Het nieuwe nummer moet „steengoed” zijn, zegt de zanger in gesprek met songfestival.be.</p> <p>„Dat is mijn overweging geweest om eventjes te wachten”, legt Duncan, die in mei met Arcade het songfestival won, uit. „Ik draai al lang mee in de muziekwereld en ik wéét gewoon dat het liedje het allerbelangrijkste is. Zo heb ik ook gewonnen. Dus het zou heel vreemd zijn als ik nu met man en macht zou proberen om razendsnel een nieuw liedje te droppen.”</p><p>In andere jaren was de winnaar er juist vaak als de kippen bij met een opvolger. Duncan wil juist heel erg zijn eigen weg volgen. „Ik denk dat het belangrijker is om een momentum te creëren of fans te hebben die jou waarderen als artiest en niet enkel omdat je de songfestivalwinnaar bent. Hoe mooi het ook is. Ik moet nu groeien en op eigen kracht vooruitkomen. Ik wil mensen bereiken met goede en mooie muziek waar ikzelf 100 procent achter sta.”</p><p>Over zijn eigen rol bij het komende Eurovisiesongfestival in Rotterdam is Duncan duidelijk. „Ik weet dat ik als winnaar nog eens mag zingen, maar over mijn exacte rol heb ik binnenkort een gesprek bij AVROTROS. Het songfestival is dé springplank voor mij geweest en daar ben ik superdankbaar voor. Maar ik hoef zeker niet in elk filmpje op te duiken volgend jaar”, aldus de zanger.</p>
