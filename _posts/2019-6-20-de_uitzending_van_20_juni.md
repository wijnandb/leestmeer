---
layout: post
title: "De uitzending van 20 juni"
date: Thu, 20 Jun 2019 11:09:44 +0200
category: binnenland
externe_link: "http://feeds.nos.nl/~r/nosnieuwsbinnenland/~3/x2nhvIoAnuQ/2289824"
feature_image: "https://nos.nl/data/image/2019/06/20/557824/1008x567.jpg"
---

<h2>De toekomst van de intensieve veehouderij</h2>
<p>De Raad van State oordeelde onlangs dat tien veehouderijen in Brabant, Gelderland en Limburg alleen nog mogen uitbreiden als zeker is dat de extra stikstofuitstoot geen schade oplevert aan kwetsbare natuurgebieden.</p>
<p>De uitspraak heeft grote gevolgen voor honderden projecten waarbij stikstof vrijkomt. Zo dreigt de opening van Lelystad Airport in gevaar te komen, net als de aanleg van nieuwe windmolenparken en bedrijventerreinen. Het kabinet heeft grote moeite om in kaart te brengen wat precies de gevolgen zijn.</p>
<p>Duidelijk is dat met name de intensieve veehouderij wordt geraakt: voor hen wordt het veel lastiger om een vergunning te krijgen als ze willen uitbreiden.</p>
<h2>Extra begeleiding voor verstandelijk beperkten in Adriano Huis</h2>
<p>In Bergen op Zoom is deze week het Adriano Huis geopend, een complex speciaal voor mensen met meervoudige problematiek, bijvoorbeeld een verstandelijke beperking en gedragsproblemen. Zij krijgen daar intensievere begeleiding dan ze elders kunnen krijgen. Het huis heeft plek voor twintig mensen, wat betekent dat er nog altijd honderden verstandelijk beperkte cliÃ«nten tussen wal en schip vallen.</p><img src="http://feeds.feedburner.com/~r/nosnieuwsbinnenland/~4/x2nhvIoAnuQ" height="1" width="1" alt=""/>
