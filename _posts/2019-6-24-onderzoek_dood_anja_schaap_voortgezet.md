---
layout: post
title: "Onderzoek dood Anja Schaap voortgezet"
date: Mon, 24 Jun 2019 15:50:06 +0200
category: binnenland
externe_link: "https://www.telegraaf.nl/nieuws/312729333/onderzoek-dood-anja-schaap-voortgezet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/30d4a56e-9697-11e9-91d6-02c309bc01c1.jpg"
---

<p class="intro">Het onderzoek van de politie naar de dood van Anja Schaap (33) uit Katwijk gaat door, ondanks de vondst van haar lichaam vorige week. De recherche sluit nog steeds een misdrijf niet uit. Dat meldt de politie Den Haag maandagmiddag.</p> <p>Er is inmiddels sectie verricht op het lichaam van de vrouw die op 29 mei ineens van de aardbodem verdween na een avondje stappen in Katwijk. Wat de sectie heeft opgeleverd, wil de politie niet zeggen. Er wordt nu aanvullend onderzoek gedaan naar de manier waarop zij om het leven is gekomen, onder meer door het nalopen van de vele tips. Het lichaam van Anja Schaap werd vorige week in zee gevonden bij de Waddeneilanden, door de bemanning van een Duitse boot.</p><p>Schaap wordt vrijdag in besloten kring begraven.</p>
