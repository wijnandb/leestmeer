---
layout: post
title: "Jan Smit dolblij met compliment na 8 kilo afvallen"
date: Sun, 30 Jun 2019 15:49:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1861931975/jan-smit-dolblij-met-compliment-na-8-kilo-afvallen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9dffb148-9b3c-11e9-8d4b-02d2fb1aa1d7.jpg"
---

<p class="intro">Jan Smit staat deze zomer lachend op de weegschaal. De Volendammer is acht kilo afgevallen en niet door extreem te sporten.</p> <p>Op Twitter reageert Jan Smit op een compliment van een bezoekster van festival Votown. Ze vindt dat hij er goed uitziet en wil weten of dat komt door sporten of het vele juichen voor de leeuwinnen.</p><p>„Jaaaaaaaaaaaa! Iemand ziet het!”, reageert Jan. „Ik ben de afgelopen weken acht kilo afgevallen. Maar gewoon door niet (teveel) te eten hoor! Het is soms simpeler dan je denkt. Maar bedankt voor het compliment. Jij krijgt die lach niet meer van mijn gezicht.”</p><p>Die laatste opmerking is een knipoog naar de hit die collega-zanger John de Bever in 2017 scoorde rond het vrouwenvoetbal. Dit jaar steken John de Bever en Jan Smit samen de Oranjeleeuwinnen een hart onder de riem met hun single Wij zijn Nederland.</p>
