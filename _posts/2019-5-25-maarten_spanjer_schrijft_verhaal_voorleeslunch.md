---
layout: post
title: "Maarten Spanjer schrijft verhaal voorleeslunch"
date: Sat, 25 May 2019 12:42:28 +0200
category: entertainment
externe_link: "https://www.telegraaf.nl/entertainment/3646373/maarten-spanjer-schrijft-verhaal-voorleeslunch"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d1f7b2e0-7ed9-11e9-b26a-02c309bc01c1.jpg"
---

<p class="intro">Maarten Spanjer schrijft dit jaar het verhaal voor de Nationale Voorleeslunch. Dat wordt op de eerste vrijdag van oktober, de Nationale Ouderendag, voorgelezen aan ouderen in het hele land. Initiatiefnemer de Leescoalitie wil naar eigen zeggen laten zien dat voorlezen ook voor ouderen een prettige en verbindende activiteit kan zijn.</p> <p>Het verhaal van Spanjer zal zich afspelen tegen de achtergrond van de wedstrijd tussen Ajax en Benfica in 1969. Afgelopen jaren schreven Yvonne Keuls (2018), Vonne van der Meer (2017), Jan Siebelink (2016) en Marjan Berk (2015) het Voorleeslunchverhaal.</p><p>Het evenement wordt dit jaar voor de zevende keer georganiseerd. Op Nationale Ouderendag werken bibliotheken, buurthuizen en zorginstellingen door het hele land samen om een Voorleeslunch voor ouderen te organiseren. Het voorlezen van een verhaal geeft hun ontspanning en is vaak aanleiding om met elkaar te praten of herinneringen op te halen.</p><p>Bij eerdere edities lazen onder meer Humberto Tan, Rik van de Westelaken, Dionne Stax, Willeke Alberti, Lodewijk Asscher, Femke Halsema en Ahmed Marcouch voor. Wie dit jaar de voorlezers zijn is nog niet bekend.</p>
