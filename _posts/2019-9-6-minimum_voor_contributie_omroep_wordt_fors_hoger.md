---
layout: post
title: "Minimum voor contributie omroep wordt fors hoger"
date: Fri, 06 Sep 2019 07:30:00 +0200
categories: 
- entertainment 
- opinie 
externe_link: "https://www.telegraaf.nl/nieuws/748771144/minimum-voor-contributie-omroep-wordt-fors-hoger"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/efe35bb6-d036-11e9-8388-02d2fb1aa1d7.jpg"
---

<p class="intro">Het minimumbedrag voor een lidmaatschap van een publieke omroep gaat binnenkort een forse stap omhoog. Nu is dat nog 5,72 euro per jaar. Minister Slob (Media) wil daar 8,50 euro van gaan maken.</p> <p>Publieke omroepen mogen grotendeels zelf bepalen hoeveel contributie ze van hun leden vragen, maar het ministerie van Onderwijs, Cultuur en Wetenschap stelt wel een bodemprijs vast. Tot voor kort was dat 5,72 euro, maar dat wordt opgekrikt. Minister Slob doet dat, omdat het bedrag sinds 1998 niet meer veranderd was en het zijns inziens voor de inflatie gecorrigeerd moet worden.</p><p>Het verhogen van het minimumbedrag is onderdeel van een groter pakket aan maatregelen dat Slob met de coalitie heeft afgesproken. De publieke omroep moet op de schop, vinden VVD, CDA, D66 en CU. Zo mag er straks voor acht uur ’s avonds geen reclame meer worden uitgezonden op de publieke zenders en NPO 3 wordt omgevormd tot Regio 3, een net met vooral veel regionale televisieprogramma’s.</p><p>In de mediadeal staat ook dat aspirant-omroepen, zoals WNL, Human en PowNed, voortaan niet meer zo veel leden aan zich hoeven te binden om in het omroepbestel te mogen blijven. Dat gaat omlaag van 150.000 naar 50.000.</p><p>Om fopleden te voorkomen eist het kabinet dat omroepen wel echt contributie vragen aan hun leden. Het minimumbedrag dat minister Slob daarvoor in zijn hoofd heeft, wordt dus 8,50 euro, laat hij weten.</p><p>Afhaken</p><p>In de Tweede Kamer bestaan zorgen over deze ophoging. Gevreesd wordt dat mensen met een laag inkomen hierdoor zullen afhaken.</p><p>Omroepen hanteren uiteenlopende contributietarieven. WNL vraagt het minimumbedrag van 5,72 euro, bij Omroep MAX en AVROTROS is het zo’n 7,50 euro. VPRO en EO zitten veel hoger dan het minimumbedrag en rekenen zo’n 15 euro.</p>
