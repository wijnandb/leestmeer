---
layout: post
title: "Facebook verliest op vlakke beurzen VS"
date: Fri, 06 Sep 2019 22:39:40 +0200
categories: 
- financieel 
- koersen 
externe_link: "https://www.telegraaf.nl/financieel/941750966/facebook-verliest-op-vlakke-beurzen-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/733e34e0-d0e6-11e9-bc1d-02d1dbdc35d1.jpg"
---

<p class="intro">De aandelenbeurzen in New York zijn vrijdag met overwegend kleine winsten de handel uitgegaan. Beleggers verwerkten onder meer een tegenvallend banenrapport van de Amerikaanse overheid en uitlatingen van Jerome Powell van de Federal Reserve. De Fed-voorzitter zei dat er significante risico's zijn die economische groei in de weg zitten, maar van een recessie zal volgens hem geen sprake zijn.</p> <p>NEW YORK (ANP)</p><p>De leidende Dow-Jonesindex sloot 0,3 procent hoger op 26.797,46 punten. De brede S&amp;P 500 steeg 0,1 procent tot 2978,71 punten en technologiebeurs Nasdaq verloor 0,2 procent tot 8103,07 punten.</p><p>Het Amerikaanse banenrapport toonde volgens Powell aan dat de situatie op de arbeidsmarkt stabiel is. Economen rekenden in doorsnee wel op een grotere banenaanwas. Nog altijd wordt alom rekening gehouden met een renteverlaging later deze maand. Powell wees er andermaal op dat de Fed klaarstaat om in te grijpen als dat nodig is.</p><p>Facebook</p><p>Veel aandacht ging ook uit naar techreuzen. Dit na berichten dat Amerikaanse staten bij het kartelonderzoek naar Google ook bedrijven als Facebook en Amazon in het vizier hebben. Google-moeder Alphabet raakte 0,5 procent van zijn beurswaarde kwijt. Facebook en Amazon verloren tot 1,8 procent.</p><p>Ford sloot vlak. De automaker ligt naar verluidt ook onder een vergrootglas van autoriteiten. Volgens The Wall Street Journal begint Justitie in de VS een onderzoek naar Ford vanwege mogelijk verboden afspraken over emissietesten met de staat CaliforniÃ«. Ook het Japanse Honda, en Duitse automakers BMW en Volkswagen zijn bij de afspraken betrokken.</p><p>Lululemon Athletic</p><p>Yoga- en sportkledingmerk Lululemon Athletic won bijna 8 procent. Het bedrijf verhoogde zijn verwachtingen voor heel 2019. Verder was Symantec (plus 4,5 procent) een opvallende stijger. Investeerders azen naar verluidt op een overname van het cyberbeveiligingsbedrijf, ondanks dat Symantec recent een akkoord bereikte over de verkoop van zijn zakelijke tak aan chipreus Broadcom.</p><p>De euro was 1,1027 dollar waard, tegen 1,1042 dollar bij het slot van de Europese beurzen eerder op de dag. De prijs van een vat Amerikaanse olie steeg 0,5 procent tot 56,58 dollar. Brentolie werd 0,9 procent duurder tot 61,51 dollar per vat.</p>
