---
layout: post
title: "De uitzending van 14 mei"
date: Tue, 14 May 2019 13:17:43 +0200
category: nieuws
externe_link: "https://nos.nl/l/2284570"
feature_image: "https://nos.nl/data/image/2019/05/14/549842/1008x567.jpg"
---

<h2>Boa's willen wapenstok en pepperspray</h2>
<p>Buitengewoon opsporingsambtenaren (boa's), zoals handhavers, pleiten voor extra bewapening omdat ze te vaak te maken krijgen met agressie en geweld. De politie, net als minister Ferdinand Grapperhaus van Justitie en Veiligheid, is hierop tegen vanwege de vrees voor een glijdende schaal; het begint met een wapenstok en pepperspray en het eindigt met een vuurwapen, is de redenering.</p>
<p>Te gast is de Haarlemse burgemeester Jos Wienen over de vraag of boa's extra bewapend moeten worden, en wie hierover beslist.</p>
<h2>Weerstand tegen nieuwe arbeidswet</h2>
<p>De arbeidsmarkt moet op de schop. Minister Wouter Koolmees van Sociale Zaken en Werkgelegenheid wil meer mensen aan een vaste baan helpen. Flexwerk en tijdelijke contracten moeten minder aantrekkelijk worden en het ontslaan van personeel in vaste dienst makkelijker.</p>
<p>Onder werkgevers- en werknemersorganisaties is kritiek op de wet. De Tweede Kamer heeft de wet al aangenomen, maar in de Eerste Kamer is er weerstand. Vanavond een reportage en een gesprek met huiseconoom Mathijs Bouman.</p>
