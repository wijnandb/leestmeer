---
layout: post
title: "Kruijswijk: ’Nog nooit zo makkelijk vooraan gezeten’"
date: Wed, 10 Jul 2019 17:48:03 +0200
categories: 
- entertainment 
- opinie 
externe_link: "https://www.telegraaf.nl/sport/211610421/kruijswijk-nog-nooit-zo-makkelijk-vooraan-gezeten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/edd824c8-a340-11e9-b258-02d2fb1aa1d7.jpg"
---

<p class="intro">Steven Kruijswijk werkte als kopman in de slotfase van de vijfde etappe in de Tour de France hard om ploegmakker Wout Van Aert zo goed mogelijk af te leveren. Dat lukte wel, maar toch ging Peter Sagan er met de winst aan de haal. „Die hulp aan Wout is vantevoren afgesproken.”</p> <p>Hij vervolgt voor de camera van de NOS. „Je probeert elkaar te helpen. Ik help Wout, Wout helpt mij. We hebben geprobeerd om als klimmers een sprinttrein op te zetten. Dat is ook goed voor het moraal.”</p><p>En dat ging goed, want Kruijswijk fietste in de laatste kilometer zelfs helemaal vooraan. „Ik heb nog nooit zo makkelijk bij een sprint van voren gezeten. Maar in de laatste kilometer is het dan niet meer aan mij.”</p><p>Zelf kwam de kopman van Jumbo-Visma de dag goed door. „Het is nu afwachten hoe het morgen zal gaan.” Van Aert kon wel leven met de tweede plaats. „Sagan sprintte sterker en ik kwam van te ver. Ik moest te veel door de wind naar voren. Ik wil de sprint nog wel eens goed bekijken om te zien of Sagan bij me weg sprint of niet. Het lijkt me wat te gewaagd te zeggen dat ik beter was dan hij”, aldus de Belg.</p><p>Kelderman</p><p>Wilco Kelderman had woensdag meer verwacht van de vijfde etappe in de Tour de France. „Een beetje teleurstellend dit resultaat. Ik zelf voelde me niet echt goed op de voorlaatste klim, daarom ben ik maar wat eerder tempo gaan rijden op de laatste klim. Maar het ging niet soepeltjes”, zei de Nederlander van Team Sunweb, dat Michael Matthews in stelling wilde brengen voor de sprint. De Australiër moest met slechts de zevende plek genoegen nemen.</p><p>Kelderman zat in de grote voorste groep van 77 overgebleven renners en passeerde de finish als 73e. In het klassement staat hij twaalfde op 51 seconden van de Franse leider Julian Alaphilippe. „Voor dit moment is het aardig. Sowieso ligt de laatste week me beter, als iedereen een beetje ’afgebot’ is en de langere beklimmingen komen”, aldus Kelderman, die niet zo goed weet wat hij donderdag van de eerste bergetappe kan verwachten. „Of ik dan voorop zit? Ach, dat zou kunnen. Het ligt eraan wie er weg rijdt en of ik de kans krijg om mee te gaan. Elke dag is weer een nieuwe kans, en als ik kan, pak ik die.”</p><p>Ploegleider Arthur van Dongen had op meer gehoopt voor Matthews. „We hebben de hele dag gereden om controle te houden. In de laatste drie kilometer ging het mis. Op de een of andere manier kwam Matthews daar in de verdrukking en belandde hij op twintigste positie. Om terug te keren, moest hij te veel door de wind naar voren. Dat zorgde er weer voor dat hij op de rotonde veel te ver van achteren zat.”</p><p>Volgens Van Dongen is Matthews meer geschikt voor een wat andere aankomst, met een sprint bergop. „Dat is altijd zo geweest. Maar dat zegt niet dat hij dit niet kan. Zeker als mannen als Dylan Groenewegen onderweg zijn afgehaakt. Maar dan moet het nog goed vallen, en dat gebeurde niet.”</p><p>Bekijk hier de uitslagen in de Ronde van Frankrijk.</p><p>Bekijk hier de klassementen in de Ronde van Frankrijk</p><p>Bekijk hier het etappeschema van de Ronde van Frankrijk.</p><p>Bekijk hier de deelnemende ploegen + renners aan de Ronde van Frankrijk</p>
