---
layout: post
title: "Definitief: PSV huurt spits Mitroglou"
date: Wed, 21 Aug 2019 23:53:55 +0200
categories: 
- sport 
- voetbal 
externe_link: "https://www.telegraaf.nl/sport/1744803644/definitief-psv-huurt-spits-mitroglou"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b96fd8bc-c45f-11e9-92ca-02d2fb1aa1d7.jpg"
---

<p class="intro">PSV heeft Kostas Mitroglou (31) binnen. Galatasaray meldt dat de Eindhovenaren de Griekse spits tot het eind van het seizoen huren.</p> <p>Olympique Marseille is de eigenlijke werkgever van Mitroglou, maar de Fransen verhuurden de aanvaller van 1,88 meter voor 1,5 jaar aan de Turken. PSV betaalt 1,25 miljoen euro - om de 65-voudig Grieks international te huren.</p><p>Hij speelde het afgelopen half jaar zeven duels (waarvan drie als basisspeler) en kwam tot één goal, waardoor de Turken niet onwelwillend stonden tegenover een vervroegd afscheid.</p><p>Mitroglou is een bewezen doelpuntenmaker, scoorde liefst 192 keer in zijn carrière en kende zijn beste tijd in zijn vaderland en de Portugese competitie. Hij maakte naam als goalgetter bij Olympiakos Piraeus en werd begin 2014 voor 15 miljoen euro overgenomen door Fulham. In de Premier League kwam hij niet uit de verf, Fulham degradeerde en de zomer erop keerde hij op huurbasis alweer terug bij Olympiakos. Na 16 goals in 24 duels schonk Benfica hem in de zomer van 2015 een nieuwe kans. De Portugezen namen hem na een jaar zelfs definitief over en de Griek liet in twee seizoenen liefst 35 goals noteren. Olympique Marseille nam hem twee jaar geleden over, maar in Frankrijk was hij anderhalf seizoen lang niet de onomstreden nummer één voor de spitspositie, waarna hij naar Galatasaray mocht vertrekken.</p><p>Mitroglou weet in ieder geval hoe het is om te scoren in Eindhoven. Drie jaar terug, op 1 september 2016, maakte hij namens Griekenland de 1-1 in een oefeninterland tegen het Nederlands elftal. De Grieken wonnen met 1-2.</p>
