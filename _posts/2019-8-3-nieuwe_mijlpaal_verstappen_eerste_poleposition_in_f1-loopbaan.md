---
layout: post
title: "Nieuwe mijlpaal Verstappen: eerste poleposition in F1-loopbaan"
date: Sat, 03 Aug 2019 16:01:37 +0200
categories: 
- sport 
- autosport 
externe_link: "https://nos.nl/l/2296170"
feature_image: "https://nos.nl/data/image/2019/08/03/567945/1008x567.jpg"
---

<p>Max Verstappen start bij de Grand Prix van Hongarije voor het eerst in zijn Formule 1-carri√®re van poleposition. De 21-jarige Limburger noteerde tijdens de kwalificatie op de Hungaroring 1.14,572 en hield daarmee Valtteri Bottas (+0,018) en Lewis Hamilton (+0,197) achter zich.</p>
<p>"Dit is ongelooflijk", reageerde Verstappen direct na de kwalificatie. "De auto voelt het hele weekend al goed. Ik ben heel erg blij hoe het vandaag liep, maar er komt nog een race aan en dat blijft uiteindelijk het belangrijkste. Maar dit is mooi, ook voor het team."</p>
<p>De Ferrari's van Charles Leclerc (+0,471) en Sebastian Vettel (+0,499) moesten genoegen nemen met respectievelijk de vierde en vijfde plaats.</p>
<p>Bekijk via de onderstaande tweet de ronde waarmee Max Verstappen op de Hungaroring poleposition pakt:</p>
<p>Verstappen verkeert al enige tijd in blakende vorm, getuige zijn recente zeges in Oostenrijk en Duitsland, en dat vertrouwen komt ook in Hongarije tot uiting.</p>
<h2>Toptijden in vrije trainingen</h2>
<p>De Red Bull-coureur klokte vrijdag en zaterdagochtend tijdens de vrije trainingen al toptijden en trok die lijn vervolgens 's middags door in de drie kwalificatiesessies.</p>
<p>De Grand Prix van Hongarije eindigde vorig jaar voor Verstappen in een deceptie. Al na zes ronden moest hij toen vanwege motorproblemen de strijd staken.</p>
<p>De race op de Hungaroring begint zondagmiddag om 15.10 uur en is te volgen via een liveblog op NOS.nl en in de NOS-app.</p>
