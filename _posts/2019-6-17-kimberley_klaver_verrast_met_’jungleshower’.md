---
layout: post
title: "Kimberley Klaver verrast met ’jungleshower’"
date: Mon, 17 Jun 2019 16:58:22 +0200
categories: 
- entertainment 
- gossip 
externe_link: "https://www.telegraaf.nl/entertainment/1426842409/kimberley-klaver-verrast-met-jungleshower"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ae985720-9110-11e9-8888-0218eaf05005.jpg"
---

<p class="intro">Kimberley Klaver gruwelde bij het idee van ’hysterisch blauw gedoe’ bij haar babyshower. De zwangere actrice werd daar door haar vriendinnen verrast met een ’jungleshower’, liet de actrice maandag weten via Instagram.</p> <p>„Ik wilde absoluut geen hysterisch blauw gedoe, luiertaarten of ooievaars en dus werd het een jungleshower met (ook alcoholvrij) bier, wijn, hapjes en vooral veel dierbaren die hun innerlijke beest weer mochten loslaten”, schreef Kimberley bij een aantal feestfoto’s. „Wij verwachten begin augustus een leeuwtje, dus die kleine was ook helemaal op zijn plek in deze jungle.”</p><p>De actrice, die voor de knalfuif een jurk met panterprint aantrok, was ongelooflijk verrast en had geen idee van het feestje. „Ben overdonderd door alle liefde en aandacht. En vooral heel erg dankbaar voor deze dierbare, bijzondere mensen in mijn leven. Zij kennen mij door en door. En ze zijn er altijd voor mij. Kan niet wachten om onze baby voor te stellen aan deze heerlijke beestenbende.” Op het feestje waren onder andere Kim Feenstra, zus Melody Klaver en Lauren Verster aanwezig.</p><p>De ster uit Verliefd op Ibiza! maakte begin februari bekend dat haar eerste kindje onderweg is, een paar weken later onthulde ze dat ze een jongetje verwacht. Vader van de kleine is Michel van den Bergh, met wie ze sinds vorig jaar zomer samen is. Hij heeft al drie kinderen uit zijn relatie met vlogster Anna Liss.</p>
