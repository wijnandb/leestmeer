---
layout: post
title: "Martens slaat groepstraining Oranje over"
date: Tue, 02 Jul 2019 14:06:00 +0200
categories: 
- entertainment 
- opinie 
externe_link: "https://www.telegraaf.nl/sport/75510803/martens-slaat-groepstraining-oranje-over"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d2ee81b4-9cc1-11e9-99b7-02d2fb1aa1d7.jpg"
---

<p class="intro">Een dag voor de halve finale van het WK tegen Zweden heeft Lieke Martens de groepstraining van de Nederlandse voetbalsters overgeslagen.</p> <p>De linksbuiten bleef aan de kant zitten terwijl de andere 22 speelsters uit de selectie van bondscoach Sarina Wiegman aan de warming-up begonnen. Martens heeft al een tijdje last van een teen van haar linkervoet en volgt een aangepast trainingsprogramma.</p><p>De afsluitende oefensessie in Oullins was alleen het eerste kwartier open voor de pers. Wiegman wilde daarna in beslotenheid toewerken naar de krachtmeting met Zweden, met als inzet een plek in de finale van het WK. De KNVB liet na afloop weten dat Martens ’andere trainingsarbeid’ heeft gedaan.</p><p>De Limburgse volgt hetzelfde aangepaste schema als vorige week tussen de duels met Japan (2-1) en Italië in (2-0). Met pijnstillers denkt Martens ook tegen Zweden ’gewoon’ te kunnen spelen. Mocht de aanvaller van Barcelona toch niet kunnen starten, dan lijkt Lineth Beerensteyn haar logische vervanger in de basiself.</p><p>Beerensteyn moet zich vooralsnog schikken in een rol als invaller. Ze was tijdens haar invalbeurten vaak beslissend en bekende na de zege in de kwartfinale op Italië dat ze steeds meer moeite heeft om genoegen te nemen met haar beperkte rol.</p>
