---
layout: post
title: "De EU-top gaat door: Frans Timmermans nog steeds in de running voor voorzitterschap EU"
date: Tue, 02 Jul 2019 10:57:03 +0200
category: nieuws
externe_link: "https://nos.nl/l/2291589"
feature_image: "https://nos.nl/data/image/2019/05/20/551376/1008x567.jpg"
---

<p>Sociaal-democraat Frans Timmermans is nog steeds in de race om voorzitter van de Europese Commissie te worden. Hij zou daarmee Jean-Claude Juncker opvolgen. Nu is Timmermans vice-voorzitter. Of het hem gaat lukken is nog maar de vraag. </p>
<p>Vooral Oost-Europese lidstaten en de christendemocraten hebben moeite met Timmermans omdat hij als Eurocommissaris procedures tegen Hongarije en Polen is gestart. Ook de Tsjechische premier is tegen. De christendemocraten vinden dat ze als grootste politieke familie de belangrijkste EU-functie moeten krijgen. De Ierse premier verzet zich tegen Timmermans' belastingplannen.</p>
<p>Timmermans kan de baan alleen krijgen als hij 21 landen achter zich krijgt die samen 65 procent van de EU-bevolking vertegenwoordigen. Zijn belangrijkste troef: het Europees Parlement moet uiteindelijk ook instemmen en daar is hij een van de favoriete kandidaten.</p>
<p>Een marathonvergadering van 20 uur leverde zondag en maandag geen resultaten op. De Franse president Macron noemde de EU-top zelfs 'een mislukking'. Onderstaande foto spreekt boekdelen. </p>
<p>Toch heeft Macron er vertrouwen in dat er vandaag wel een besluit genomen wordt. "We moeten op harmonieuze wijze een goede geografische verdeling en man-vrouw-verhouding bereiken. We gaan in het proces geen nieuwe namen meer toevoegen. We weten wie de geloofwaardige kandidaten zijn voor de topfuncties."</p>
<p>De EU-top in Brussel over de verdeling van de belangrijkste functies in de Europese Unie gaat om 11.00 uur verder. Volg het liveblog voor laatste nieuws. </p>
