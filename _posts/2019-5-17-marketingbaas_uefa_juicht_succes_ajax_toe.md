---
layout: post
title: "Marketingbaas UEFA juicht succes Ajax toe"
date: Fri, 17 May 2019 14:50:12 +0200
categories: 
- sport 
- voetbal 
externe_link: "https://www.telegraaf.nl/sport/3604509/marketingbaas-uefa-juicht-succes-ajax-toe"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4f748fc4-78a2-11e9-abf7-02d2fb1aa1d7.jpg"
---

<p class="intro">Guy-Laurent Epstein, de eindverantwoordelijke op het gebied van marketing bij de UEFA, juicht het toe dat Ajax dit jaar voor een verrassing heeft gezorgd in de Champions League.</p> <p>Grote clubs als Real Madrid, Bayern München en Paris Saint-Germain ontbraken bij de laatste acht, terwijl Ajax tot de halve eindstrijd wist door te dringen.</p><p>„Tottenham en Ajax zijn goede voorbeelden van clubs die als kleiner worden beschouwd dan de grote merken”, aldus Epstein. „Ik vind het fantastisch dat zij zo ver zijn gekomen en ik geloof dat het zorgt voor onvoorspelbaarheid. Het draagt bij aan het verhaal van de nieuwkomer. Het is, in mijn ogen, geweldig en het maakt de Champions League nog beter.”</p><p>In de halve finales zorgden finalisten Tottenham Hotspur en Liverpool voor ongekende comebacks, tegen respectievelijk Ajax en FC Barcelona. „Dit seizoen slaat alles en zit vol dramatische situaties”, zegt Epstein. „En ondanks het feit dat je geen Real Madrid of FC Barcelona hebt, kijken mensen uit naar de finale. Het tast het imago van de Champions League niet aan.”</p>
