---
layout: post
title: "In Californië kan Sagan eindelijk zijn 'wheelie' weer laten zien"
date: Mon, 13 May 2019 07:13:35 +0200
category: sport
externe_link: "https://nos.nl/l/2284381"
feature_image: "https://nos.nl/data/image/2019/05/13/549581/1008x567.jpg"
---

<p>Terwijl de Giro d'Italia in volle gang is, heeft Peter Sagan op een kleiner podium eindelijk weer kunnen juichen en zijn befaamde 'wheelie' kunnen laten zien. De Slowaak won in Sacramento de eerste etappe van de Ronde van Californië. Het is pas zijn tweede zege van het jaar.</p>
<p>Sagan was na een vlakke etappe, waarin hij zich in de slotfase in het spoor van andere ploegen handig naar voren reed, de Amerikaan Travis McCabe nog maar net de baas in de massasprint. Danny van Poppel was de beste Nederlander op de twaalfde plaats.</p>
<p>Voor drievoudig wereldkampioen Sagan is het tot dusverre een teleurstellende seizoen. Hij boekte alleen aan het begin van het jaar een zege in de Tour Down Under. In grote koersen als de Amstel Gold Race en Waalse Pijl haalde hij de finish niet eens.</p>
<h2>Sagan voelt zich thuis in Californië</h2>
<p>In Californië lijkt Sagan echter weinig fout te kunnen doen. Het is alweer zijn zeventiende overwinning in de Amerikaanse ronde. "Een van mijn favoriete races!", liet hij na afloop weten.</p>
