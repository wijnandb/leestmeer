---
layout: post
title: "Excelsior loopt koppositie mis na 'schandalige fout' in slotfase"
date: Sat, 07 Sep 2019 22:55:27 +0200
category: sport
externe_link: "https://nos.nl/l/2300783"
feature_image: "https://nos.nl/data/image/2019/09/07/575742/1008x567.jpg"
---

<p>Excelsior heeft in de eerste divisie met 2-2 gelijkgespeeld op bezoek bij Go Ahead Eagles. Een overwinning had de Rotterdammers in ieder geval voor een dag de koppositie opgeleverd, maar nu moet Excelsior het doen met de derde plaats.</p>
<p>Aan de 2-2 ging volgens coach Ricardo Moniz een "schandalige fout" vooraf. Een kopbal van verdediger Robin van der Meer leidde balverlies in voor Excelsior, de thuisploeg profiteerde optimaal.</p>
<p>Beluister hieronder de reactie van Moniz in het radioprogramma Langs de Lijn</p>
<p>Elmo Lieftink opende de score namens Go Ahead Eagles. Door twee treffers van Ahmad Mendes Moreira na rust leek Excelsior met drie punten uit Deventer te gaan vertrekken, maar vlak voor tijd maakte Alexander Bannink toch nog gelijk.</p>
<p>Telstar verloor voor de tweede keer op rij. Na de 4-2-nederlaag van vorige week tegen NEC ging nu het thuisduel met SC Cambuur met 2-0 verloren voor de formatie van trainer Andries Jonker.</p>
<p>FC Dordrecht wacht na vijf duels nog altijd op de eerste overwinning. De ploeg speelde met 1-1 gelijk tegen MVV Maastricht.</p>
