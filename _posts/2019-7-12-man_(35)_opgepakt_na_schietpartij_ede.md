---
layout: post
title: "Man (35) opgepakt na schietpartij Ede"
date: Fri, 12 Jul 2019 19:28:08 +0200
category: binnenland
externe_link: "https://www.telegraaf.nl/nieuws/899656548/man-35-opgepakt-na-schietpartij-ede"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/30e158fe-a4cf-11e9-baee-0217670beecd.jpg"
---

<p class="intro">De Edese politie heeft een 35-jarige man opgepakt na een schietpartij die de Gelderse plaats eerder deze week opschrikte.</p> <p>Dat meldt EdeStad. De verdachte komt zelf ook uit Ede, zegt een politiewoordvoerster tegen de lokale krant. Of hij ook daadwerkelijk de schutter is, kon de zegsvrouw nog niet bevestigen.</p><p>Het schietincident vond woensdag iets voor 22.00 uur op het Soembaplein plaats, pal naast een veldje waar doorgaans veel kinderen voetballen. De politie vermoedt dat een conflict tussen ’twee partijen’ de aanleiding voor het geweld vormde. De betrokkenen zouden elkaar opgezocht hebben, waarna de ene partij het vuur opende op de ander. Een 28-jarige man uit Ede raakte daarbij gewond.</p><p>De schoten werden gelost door twee verdachten die op een scooter langsreden. „De dader(s) zijn vervolgens gevlucht vanaf het Soembaplein. Dit is ook de reden waarom er een politiehelikopter boven Ede hing”, verklaart de politie Ede op Facebook.</p><p>Gewonde</p><p>Het slachtoffer werd in zijn been geraakt en overgebracht naar het ziekenhuis. De man is buiten levensgevaar. De recherche onderzoekt de zaak en vraagt omwonenden camerabeelden op te sturen.</p><p>Tips over deze schietpartij? Mail v.lengkeek@telegraaf.nl, app naar onze Whatsapp tiplijn of zet ons nummer in je telefoon: +31 613650952.</p>
