---
layout: post
title: "Hazard hint op vertrek: ’Ik heb mijn keuze gemaakt’"
date: Mon, 13 May 2019 10:12:46 +0200
category: sport
externe_link: "https://www.telegraaf.nl/sport/3577003/hazard-hint-op-vertrek-ik-heb-mijn-keuze-gemaakt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f2be08d0-7556-11e9-98be-0217670beecd.jpg"
---

<p class="intro">Eden Hazard heeft zelf al een beslissing genomen over zijn toekomst.</p> <p>De Belgische spelmaker van Chelsea stelde de clubleiding onlangs op de hoogte van zijn plannen. „Ik heb mijn keuze gemaakt, maar het is niet alleen aan mij”, zei Hazard, die daarmee duidelijk hintte op een vertrek in de zomer. „We gaan nu een finale spelen en daarna zien we het wel.”</p><p>Chelsea eindigde in de Engelse competitie op de derde plaats, op grote afstand van Manchester City en Liverpool. Hazard, die 16 doelpunten maakte en 15 assists gaf, ontving wel een persoonlijke prijs. Hij werd gekozen tot beste spelmaker van de Premier League. Op woensdag 29 mei strijden The Blues in Baku met stadgenoot Arsenal om de eindzege in de Europa League.</p><p>Het contract van Hazard in Londen loopt volgend jaar af en de 28-jarige Belg staat niet te springen om bij te tekenen. Het is een publiek geheim dat de ’Rode Duivel’ graag naar Real Madrid wil. Chelsea kan nog flink wat geld ontvangen voor Hazard, die sinds 2012 in het blauw speelt, als de Londenaren hem komende zomer verkopen.</p>
