---
layout: post
title: "’Verwarde’ berichten OITNB-actrice gevolg van hack"
date: Sun, 28 Jul 2019 18:10:45 +0200
categories: 
- entertainment 
- gossip 
externe_link: "https://www.telegraaf.nl/entertainment/37382871/verwarde-berichten-oitnb-actrice-gevolg-van-hack"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/41881c8a-b152-11e9-8f49-0218eaf05005.jpg"
---

<p class="intro">Actrice Taryn Manning, bekend van Netflix-hit Orange Is the New Black, zegt dat een hack achter de verwarde berichten zit die de afgelopen tijd op haar Instagram verschenen. De actrice sprak daarin over een onbekende die haar dagelijks zou terroriseren, en bekritiseerde de rest van de OITNB-cast.</p> <p>„Mijn account was megahard gehackt. Ik ben weer terug en het spijt me heel erg”, schrijft Manning onder een foto van haar in haar rol als Tiffany ’Pennsatucky’ Doggett. Ook bovenaan haar Instagram-profiel meldt ze: „Mijn account is gehackt en het spijt me zo voor al deze berichten. Ik kan er weer op en kon de berichten verwijderen!”</p><p>De afgelopen dagen verschenen er lange cryptische berichten, waarin Manning beschreef hoe verlamd ze zich voelde en dat ze door iemand werd geterroriseerd. Ook uitte ze haar ongenoegen over haar mede-castleden, en beschuldigde ze hen van haar te negeren. Onder haar volgers ontstonden grote zorgen over haar mentale gezondheid.</p>
