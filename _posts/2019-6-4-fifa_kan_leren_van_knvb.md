---
layout: post
title: "FIFA kan leren van KNVB"
date: Tue, 04 Jun 2019 06:05:00 +0200
category: sport
externe_link: "https://www.telegraaf.nl/sport/3686641/fifa-kan-leren-van-knvb"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98287d6c-86a7-11e9-bfc9-02d1dbdc35d1.jpg"
---

<p class="intro">Met de intentie om de commerciële vergoedingen van de Oranje Leeuwinnen gelijk te trekken met die van het Nederlands elftal geeft de KNVB aan dat het emancipatie hoog in het vaandel heeft staan. Daar kan bijvoorbeeld de FIFA nog iets van leren.</p> <p>„De KNVB wil een voorbeeld zijn in de maatschappelijke ontwikkeling op weg naar een gelijkwaardige waardering voor mannen en vrouwen”, aldus directeur Jan Dirk van der Zee, verantwoordelijk voor het vrouwenvoetbal. „De afspraken rondom de commerciële vergoeding vanuit de KNVB tussen nu en 2023 zijn een maatschappelijk signaal en een belangrijke stap in de realisatie van de uitgesproken ambitie.”</p><p>Peulenschil</p><p>De KNVB hoopt dat op den duur ook de externe vergoedingen fors worden verhoogd, doelend op de televisiegelden en prestatiebonussen. Het prijzengeld voor het aankomende WK, dat vrijdag in Frankrijk start, is door de FIFA al verdubbeld. Waar in 2015 ruim 13 miljoen euro klaar lag voor de WK-deelnemers, mag deze zomer dik 26 miljoen euro worden verdeeld onder de deelnemende landen en hun vrouwenteams.</p><p>In vergelijking met wat de mannen opstreken tijdens het WK van 2018 is dat echter een peulenschil. Bij het WK in Rusland bedroeg het totale prijzengeld ongeveer 350 miljoen euro. Alleen winnaar Frankrijk verdiende met een premie van 34 miljoen euro al meer dan alle vrouwenteams dit jaar bij elkaar mogen verdelen.</p><p>Lees het hele verhaal over de commerciële vergoedingen van de Oranjevrouwen in De Telegraaf Extra van dinsdag 4 juni</p>
