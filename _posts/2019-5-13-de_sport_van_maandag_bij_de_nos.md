---
layout: post
title: "De sport van maandag bij de NOS"
date: Mon, 13 May 2019 06:13:44 +0200
category: sport
externe_link: "https://nos.nl/l/2284377"
feature_image: "https://nos.nl/data/image/2019/05/13/549574/1008x567.jpg"
---

<p>Er zal vandaag nog wel even worden teruggeblikt op de sportgebeurtenissen van zondag, met de ontknoping in de eredivisie als voornaamste thema, maar deze maandag biedt ook actuele sport.</p>
<p>In de Giro d'Italia is immers de derde etappe aan de orde, een rit over 220 kilometer van Vinci - inderdaad: het dorp waar de vermaarde Leonardo da Vinci in 1452 het levenslicht zag - naar Orbetello.</p>
<h2>Liveblog en samenvatting</h2>
<p>De koers, met Primoz Roglic in het roze, is vanaf kort voor de start (12.14 uur) tot de finish (verwacht rond 17.15 uur) te volgen in het liveblog op NOS.nl en de NOS-app.</p>
<p>Een samenvatting en reacties zijn te zien in het de komende weken extra lange Sportjournaal om 18.45 uur op NPO 1, NOS.nl en de NOS-app.</p>
<p>In die uitzending ook aandacht voor de Oranje-voetbalsters, die vandaag in Zeist bijeenkomen om zich voor te bereiden op het nu snel dichterbij komende WK. Voordat de Nederlandse ploeg afreist naar Frankrijk, waar op 11 juni Nieuw-Zeeland de eerste tegenstander is, wordt op 1 juni nog in Eindhoven geoefend tegen AustraliÃ«.</p>
<h2>Geen Nieuwsuur</h2>
<p>Vanwege het lijsttrekkersdebat - in verband met de Europese Verkiezingen van 23 mei - is er vandaag geen Nieuwsuur en dus ontbreekt ook het sportblok op NPO 2.</p>
<p>Op de radio komt in de avonduren de sport wel ruimschoots aan bod. In Langs de Lijn En Omstreken (21.30 uur, NPO Radio 1) wordt uiteraard tijd ingeruimd voor de Giro, maar het Sportforum vormt, zoals elke maandag, de hoofdmoot. Deze keer bespreken AD-verslaggever Daniel Dwarswaard, VI-journalist Marco Timmer en NOS-wielercommentator Sebastiaan Timmerman de ontwikkelingen in de sport.</p>
