---
layout: post
title: "Beukering (Forum) biedt excuses aan voor ’Makke lammetjes’-uitspraak"
date: Tue, 11 Jun 2019 15:18:26 +0200
categories: 
- entertainment 
- opinie 
externe_link: "https://www.telegraaf.nl/nieuws/555350527/beukering-forum-biedt-excuses-aan-voor-makke-lammetjes-uitspraak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1b5d9ae6-8c57-11e9-adb5-0217670beecd.jpg"
---

<p class="intro">Eerste Kamerlid Toine Beukering heeft zijn uitspraak over Joden teruggenomen die hij zaterdag deed in De Telegraaf. „Dat was een hele onhandige opmerking. Daar heb ik ook spijt van en die neem ik terug.”</p> <p>De brigadegeneraal bd. had in een interview met deze krant verteld over zijn carrière bij de krijgsmacht en over zijn interesses. „Ik ben altijd geïntrigeerd geweest hoe dat kan. Dat de Joden - zo’n dapper strijdbaar volk - als makke lammetjes gewoon door de gaskamers werden gejaagd.”</p><p>Het excuus van Beukering is opmerkelijk. Paul Cliteur, fractieleider van FvD in de senaat, vindt dat er met de uitspraak weinig mis is. „Gezien de context begreep ik wel wat hij daarmee bedoelde. Ik heb daar geen kwaadaardige opmerkingen jegens joden in kunnen lezen. Ik vind het ook jammer dat mensen de meest kwaadaardige interpretaties van zo’n interview als uitgangspunt nemen. Wat mij betreft had hij die uitspraak niet terug hoeven nemen.”</p><p>Vanuit de Joodse gemeenschap en uit historische kring klonken kritische geluiden over de juistheid van de uitspraken van Beukering. Cliteur houdt die boot af. „Forum voor Democratie heeft geen standpunt over een discussie die al decennialang wordt gevoerd.”</p><p>MH17</p><p>Beukering ondergraaft in het interview ook de conclusies van het Joint Investigation Team dat Rusland achter de aanslag op MH17 zit. „Dat zouden gekken kunnen zijn van Oekraïne, die het per ongeluk voor een ander vliegtuig hebben aangezien.”</p><p>In de Eerste Kamer zei hij dat zijn opmerkingen ’uit z’n verband’ waren gerukt. „Ik onderschrijf volledig de verklaring van het Joint Investigation Team. En ik hoop dat de daders heel snel gepakt worden en dat er gerechtigheid komt.” Dat hij desondanks oppert dat de dader ook ’een Oekraïense gek’ kan zijn geweest, is simpelweg een opmerking die ’uit z’n verband’ is gerukt, vindt Beukering.</p><p>Voorzitterschap</p><p>Beukering denkt dat de ophef over zijn opmerking over het uitblijven van joods verzet tijdens de Tweede Wereldoorlog zijn kansen niet hoeven te verkleinen om voorzitter te worden van de Eerste Kamer. Hij kondigt aan zich evengoed kandidaat te stellen. „Mijn voorzitterschap blijft staan. Ik zal laten zien dat ik een waardige kandidaat ben. Maar ik ga niet speculeren over mijn kansen.”</p><p>Volgende week stelt de Eerste Kamer een profielschets op voor de nieuwe voorzitter. Dan kunnen kandidaten zich aanmelden. De week erop kiest de senaat z’n nieuwe voorzitter. Beukering leek niet bepaald aan het lobbyen voor zijn positie. Hij liet de borrel voor wat hij was en verliet de Eerste Kamer niet lang na zijn installatie.</p>
