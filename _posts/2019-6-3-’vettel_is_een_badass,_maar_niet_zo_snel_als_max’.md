---
layout: post
title: "’Vettel is een badass, maar niet zo snel als Max’"
date: Mon, 03 Jun 2019 10:21:57 +0200
categories: 
- entertainment 
- opinie 
externe_link: "https://www.telegraaf.nl/sport/3682034/vettel-is-een-badass-maar-niet-zo-snel-als-max"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a963db20-85db-11e9-9890-02d2fb1aa1d7.jpg"
---

<p class="intro">Tijdens de laatste Beyond Victory-podcast van voormalig F1-coureur Nico Rosberg werd Daniel Ricciardo de vraag gesteld wie van zijn voormalige teamgenoten de snelste was: Max Verstappen of Sebastian Vettel.</p> <p>„Max”, antwoordde Ricciardo tegenover de wereldkampioen van 2016. „Ik wil Seb niet tekort doen, hij is absoluut niet traag.”</p><p>Volgens de Australiër is Verstappen dus de snellere coureur, als je hem vergelijkt met Vettel. Bovendien verwacht Ricciardo dat de Nederlander van Red Bull Racing in de toekomst alleen nog maar sneller zal worden. „Max is nog jong en aangezien hij nu al zó snel is, zal hij alleen nog maar sneller worden.”</p><p>Badass</p><p>Hij vervolgt: „Seb doet dit al zo lang. Ik denk dat je als rijder altijd beter wordt, maar hij heeft minder groeimarge, Max heeft dat veel meer. Mocht Seb dit bekijken, sorry Seb! Je bent nog steeds een ’badass’, het is oké!” aldus Ricciardo met de glimlach.</p><p>Volgens Ricciardo zit het verschil tussen Verstappen en Vettel ook in dat de Limburger meteen snel is. „Max is ’out of the box’ meteen snel”, meent Ricciardo. „De eerste ronde van de eerste oefensessie, het is meteen ervoor gaan. Ik denk dat Max voor een groot deel op zijn instinct rijdt.”</p><p>„Seb is een technische rijder maar ik denk dat hij ook gevoeliger is. Veel bij Seb draait rondom het gevoel in de wagen, terwijl Max veel meer op basis van zijn instinct en ruw talent rijdt”, besloot de Australiër.</p>
