---
layout: post
title: "’Nepnieuws uit Sint-Petersburg over MH17’"
date: Mon, 13 May 2019 08:15:13 +0200
categories: 
- entertainment 
- opinie 
externe_link: "https://www.telegraaf.nl/nieuws/3576610/nepnieuws-uit-sint-petersburg-over-mh17"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bc57b188-7547-11e9-8689-0218eaf05005.jpg"
---

<p class="intro">Na het neerhalen van MH17, begon de ’Russische trollenfabriek’ Internet Research Agency (IRA) direct een grootschalige campagne om Oekraïne de schuld te geven. Deze campagne blijkt nu veel groter te zijn geweest dan eerder bekend was. Alleen al op de eerste twee dagen na de ramp met MH17 zijn minstens 65.000 tweets verstuurd waarin Oekraïne de schuld krijgt.</p> <p>Dat meldt De Groene Amsterdammer op basis van een eigen analyse. Aanvankelijk werd gemeld dat het om 1400 Russische Twitter-berichten zou gaan. Ze zijn verstuurd door medewerkers van een trollenfabriek in Sint-Petersburg.</p><p>De tweets zijn volgens het weekblad grotendeels Russisch en bieden inzicht in een even centraal gecoördineerd als kortstondig informatie-offensief. Vanuit een kantoorpand in een buitenwijk van Sint-Petersburg mengen honderden medewerkers zich dag in, dag uit in online discussies. Het is hun taak om gesprekken op de spits te drijven en tweespalt te zaaien.</p><p>Tijdens deze grootschalige desinformatiecampagne moesten Russische trollen de wereld ervan overtuigen dat Oekraïne het MH17-toestel van Malaysia Airlines in juli 2014 neerschoot als provocatie. Alle 298 inzittenden kwamen om het leven.</p>
