---
layout: post
title: "Reuzenschommel breekt af in Indiaas pretpark, twee doden"
date: Mon, 15 Jul 2019 16:39:30 +0200
category: nieuws
externe_link: "https://nos.nl/l/2293599"
feature_image: "https://nos.nl/data/image/2019/07/15/563693/1008x567.jpg"
---

<p>Bij een ongeluk met een attractie in een pretpark in het westen van India zijn twee doden gevallen. Zeker 29 anderen raakten gewond toen een arm van de reuzenschommel afbrak. Daardoor stortte het zitgedeelte van de schommel, met daarop 31 mensen, halverwege een rit meters naar beneden.</p>
<p>Een video van het ongeluk wordt veel gedeeld op sociale media:</p>
<p>Hoe de arm van de mechanische reuzenschommel, de Discovery, kon afbreken is nog onduidelijk. De autoriteiten in Ahmedabad zijn een onderzoek begonnen. Medewerkers van het bedrijf dat verantwoordelijk is voor de schommel zijn opgepakt.</p>
<p>Ondertussen verwijten oppositiepartijen de gemeente dat er fouten zijn gemaakt bij het onderhoud aan de attractie. De Bharatiya Janata-partij, die in Ahmedabad aan de macht is, zegt op haar beurt dat de oppositie een politiek slaatje wil slaan uit het ongeluk. De partij wil nog geen schuldigen aanwijzen totdat het onderzoek is afgerond.</p>
<p>Bekijk hier beelden van na het ongeluk:</p>
