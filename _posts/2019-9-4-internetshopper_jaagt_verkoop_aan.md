---
layout: post
title: "Internetshopper jaagt verkoop aan"
date: Thu, 05 Sep 2019 00:01:00 +0200
categories: 
- financieel 
- ondernemen 
externe_link: "https://www.telegraaf.nl/financieel/1823774943/internetshopper-jaagt-verkoop-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db240c36-cf71-11e9-b8b3-0217670beecd.jpg"
---

<p class="intro">De omzet van de detailhandel was in het tweede kwartaal van dit jaar 2,7% hoger dan een jaar eerder. Net als in vorige kwartalen zijn vooral internetverkopers verantwoordelijk voor de positieve omzetontwikkeling. Dat blijkt uit cijfers van het CBS.</p> <p>Vooral bedrijven voor wie de verkoop via internet een nevenactiviteit is, naast de fysieke verkoop in winkels, doen goede zaken. De internetomzet van deze multi-channelers was in het tweede kwartaal 23,2% hoger dan een jaar eerder. Bij de pure internetverkopers (postorderbedrijven en webwinkels) was de omzet 14,7% hoger.</p><p>Ook de branches in woninginrichting laten een positieve omzetontwikkeling zien. Daarentegen was de omzetontwikkeling in de modebranches negatief. Ook speelgoedwinkels moesten flink omzet inleveren. Vanuit de foodsector kwam evenmin een positieve impuls.</p><p>De omzet van de detailhandel is al ruim vijfenhalf jaar elk kwartaal hoger dan in hetzelfde kwartaal een jaar eerder. Desondanks is het ondernemersvertrouwen van detailhandelaren gedaald.</p>
