---
layout: post
title: "Voor het eerst twee Nederlandse kinderen teruggehaald uit Syrië"
date: Mon, 10 Jun 2019 19:15:55 +0200
category: jeugdjournaal
externe_link: "http://feeds.nos.nl/~r/jeugdjournaal/~3/yo9PwjaZQlw/2288464"
feature_image: "https://nos.nl/data/image/2019/06/08/555528/1008x567.jpg"
---

<p>Twee Nederlandse kinderen die in Syrië zaten, zijn teruggehaald naar Nederland. De kinderen zaten in Syrië, omdat hun ouders zich ooit hadden aangesloten bij de terreurgroep IS.</p>
<p>Inmiddels hebben de kinderen geen ouders meer. Ze zaten alleen in een vluchtelingenkamp in het noorden van Syrië. Omdat niemand daar voor ze kon zorgen, haalt de Nederlandse regering ze terug.</p>
<p>Al lange tijd is er veel discussie over Nederlandse kinderen in Syrië die hebben geleefd in IS-gebieden. Het gaat om zo'n 170 kinderen. Zij zijn door hun ouders vanuit Nederland meegenomen naar Syrië of ze zijn daar geboren.</p>
<p>Gevaarlijk</p>
<p>Tot nu toe wilde Nederland geen kinderen terughalen. De regering vindt het gebied gevaarlijk en wil er daarom niet naar toe.</p>
<p>En ouders met kinderen die zelf willen terugkomen naar Nederland zijn niet zomaar welkom. Zij zijn vaak getraind zijn door terreurgroep IS en gevaarlijke ideeën kunnen hebben.</p>
<p>Uitzondering</p>
<p>Veel mensen hopen dat er nu meer kinderen worden teruggehaald. Ook kinderrechtenorganisaties willen dat de Nederlandse regering meer doet om de kinderen daar te helpen.</p>
<p>Maar de regering zegt dat het terughalen van deze twee kinderen een uitzondering is. Ze zijn niet van plan om snel meer kinderen op te halen.</p><img src="http://feeds.feedburner.com/~r/jeugdjournaal/~4/yo9PwjaZQlw" height="1" width="1" alt=""/>
