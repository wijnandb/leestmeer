---
layout: post
title: "Arjen Lubach solliciteert naar gastoptreden bij De Kast"
date: Fri, 23 Aug 2019 15:05:41 +0200
category: entertainment
externe_link: "https://www.telegraaf.nl/entertainment/710207989/arjen-lubach-solliciteert-naar-gastoptreden-bij-de-kast"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c721f72c-c5a6-11e9-8fe5-02d2fb1aa1d7.jpg"
---

<p class="intro">Arjen Lubach ziet het jubileumconcert van De Kast in december als ideale gelegenheid om nog eens zijn 18 jaar oude hit Jelle live te rappen. Op Twitter solliciteert de presentator en theatermaker nadrukkelijk naar een gastoptreden.</p> <p>„Wat leuk!”, reageert Arjen op het nieuws dat De Kast een concert geeft in AFAS Live ter gelegenheid van hun 30-jarig bestaan. „Janine Abbring en ik zijn beschikbaar voor een gastoptreden. #jelle”</p><p>Arjen had in 2001 onder de noemer Slimme Schemer een grote hit met het nummer Jelle, een parodie op het lied Stan van de Amerikaanse rapper Eminem over een geobsedeerde fan. In de parodie van Slimme Schemer en Tido (Abbring) schrijft een geobsedeerde fan van De Kast brieven aan frontman Syb van der Ploeg en sneuvelt aan het einde cavia Sybje als ’Jelle’ het Tjeukemeer infietst.</p><p>Het nummer was vooral bedoeld als grap maar Syb kon er destijds niet om lachen. Hij daagde Arjen voor de rechter omdat hij mee zou liften op diens succes. Ook vond de zanger dat Arjen inbreuk maakte op zijn auteursrecht. Vanwege alle media-aandacht werd Jelle een grote hit. In de Single Top 100 bereikte de plaat de tweede positie.</p>
