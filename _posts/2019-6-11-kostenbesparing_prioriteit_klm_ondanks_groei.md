---
layout: post
title: "Kostenbesparing prioriteit KLM ondanks groei"
date: Tue, 11 Jun 2019 07:51:19 +0200
categories: 
- financieel 
- koersen 
externe_link: "https://www.telegraaf.nl/financieel/450741396/kostenbesparing-prioriteit-klm-ondanks-groei"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/973326ca-8c0e-11e9-a042-02d1dbdc35d1.jpg"
---

<p class="intro">Het omlaag brengen van de kosten blijft de belangrijkste opgave waar luchtvaartmaatschappij KLM voor staat. Dat meldde topman Pieter Elbers in een reactie op de vervoerscijfers over mei. Dat er de voorbije maand op jaarbasis 4,6 procent meer passagiers aan boord stapte van een KLM-vlucht noemde hij een mooi resultaat. Maar hij wees direct op de oplopende kosten, zoals de brandstofrekening en de opbrengsten die onder druk staan.</p> <p>KLM verwelkomde in mei bijna 3,2 miljoen mensen aan boord van hun toestellen. De passagiersgroei was met name te zien op bestemmingen in Europa en Noord-Afrika, Noord-Amerika en AziÃ«. Ook zaten vliegtuigen in doorsnee iets voller omdat de capaciteit iets minder hard steeg dan de passagiersstroom. Al met al zaten KLM-vliegtuigen voor 88,5 procent vol. Dat was een jaar eerder 87,6 procent.</p><p>De vrachtdivisie van KLM vervoerde 1,7 procent meer vracht dan een jaar eerder. De laadruimten van de vliegtuigen zaten wel iets minder vol. Nog altijd werd een derde van de capaciteit niet benut.</p><p>Air France en Transavia</p><p>Bij zustermaatschappij Air France was op maandbasis sprake van een groei van 3,3 procent tot 4,4 miljoen reizigers. Daarbij was iets meer dan 82 procent van de stoelen bezet. De vrachtdivisie van de Franse tak vervoerde bijna 8 procent meer goederen. Wel moet worden aangetekend dat personeel van Air France in mei vorig jaar nog vier dagen het werk neerlegden in een roep om betere arbeidsvoorwaarden.</p><p>Prijsvechter Transavia wist een passagiersgroei van 1 procent te realiseren tot bijna 1,7 miljoen mensen. Dat zorgde ervoor dat 9,2 miljoen mensen incheckten op een vlucht van Air France-KLM, hetgeen op jaarbasis een groei van 3,3 procent betekende.</p>
