---
layout: post
title: "Hitteplan van kracht in heel Nederland"
date: Sat, 24 Aug 2019 07:23:24 +0200
category: binnenland
externe_link: "https://www.telegraaf.nl/nieuws/1004341542/hitteplan-van-kracht-in-heel-nederland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9915258a-c64a-11e9-a7aa-0218eaf05005.jpg"
---

<p class="intro">Wegens voorziene hoge temperaturen stelt het RIVM zaterdag weer het Nationale Hitteplan in voor heel Nederland.</p> <p>Dat betekent dat het instituut voor volksgezondheid waarschuwt voor de hitte en de risico’s die dat met zich mee kan brengen, zeker voor groepen kwetsbare mensen zoals ouderen, baby’s, chronisch zieken en mensen met overgewicht.</p><p>Het RIVM adviseert dan ook alert te zijn op uitdroging en oververhitting. „Baby’s en jonge kinderen hebben extra aandacht nodig om koel te blijven en genoeg te drinken”, aldus het instituut. Daarnaast wordt aangeraden schaduw op te zoeken, lichamelijke inspanning in de middag te beperken en dunne kleding te dragen.</p><p>Volgens het KNMI gaat het hitteplan in om 10.00 uur. Het weerinstituut verwacht temperaturen boven de 27 graden, lokaal kan het 30 graden worden. Langs de kust, op de Wadden en rond het IJsselmeer blijft het wat koeler.</p><p>Het hitteplan geldt in principe tot en met woensdag. Het hitteplan werd eind juli ook afgekondigd. Toen liepen de temperaturen op naar recordhoogte.</p>
