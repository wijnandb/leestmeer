---
layout: post
title: "Ritzege voor Quintana in Vuelta, Roche neemt rode leiderstrui over"
date: Sun, 25 Aug 2019 17:54:08 +0200
category: sport
externe_link: "https://nos.nl/l/2298942"
feature_image: "https://nos.nl/data/image/2019/08/25/572501/1008x567.jpg"
---

<p>Na een spectaculaire finale heeft Nairo Quintana de tweede etappe van de Ronde van Spanje gewonnen. Op de laatste klim, 24 kilometer voor de aankomst, viel het peloton uit elkaar.</p>
<p>Naast Quintana slaagden vijf anderen erin weg te blijven, onder wie Primoz Roglic, Rigoberto Urán en Nicholas Roche. Laatstgenoemde neemt de rode trui over van Miguel Ángel López, die in een tweede groep 37 seconden moest toegeven.</p>
<p>Roche heeft in het klassement een voorsprong van twee seconden op Quintana en acht tellen op Urán. De komende twee dagen lijken ritten voor de sprinters, woensdag staat de eerste rit met aankomst bergop op het programma.</p>
<h2>Kruijswijk en Poels verliezen tijd</h2>
<p>Steven Kruijswijk had na mislukte ploegentijdrit opnieuw een slechte dag. Kruijswijk verloor 1.43 op de andere klassementsmannen. </p>
<p>Wout Poels, die ook voor het klassement wilde gaan, kwam zelfs op een achterstand van bijna tien minuten binnen.</p>
<p>Sunweb-kopman Wilco Kelderman kon de andere favorieten wel volgen. Kelderman staat in het klassement nu zevende op 38 tellen van Roche.</p>
