---
layout: post
title: "Inflatie Duitsland in de lift"
date: Thu, 27 Jun 2019 14:08:28 +0200
categories: 
- financieel 
- koersen 
externe_link: "https://www.telegraaf.nl/financieel/830455046/inflatie-duitsland-in-de-lift"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d2daa806-98d9-11e9-8d11-0217670beecd.jpg"
---

<p class="intro">De inflatie in Duitsland is in juni gestegen naar 1,6 procent op jaarbasis, van 1,4 procent een maand eerder. Dat meldde het Duitse federale statistiekbureau op basis van voorlopige cijfers.</p> <p>Economen rekenden in doorsnee op een stabiele inflatie. Op maandbasis gingen de Duitse consumentenprijzen met 0,3 procent omhoog, na een toename met 0,2 procent in mei.</p><p>Op basis van de Europese geharmoniseerde meetmethode kwam de Duitse inflatie uit op 1,3 procent, net als een maand eerder. Dit cijfer komt overeen met de consensus van economen.</p><p>Economen van ING zien in de Duitse inflatie een signaal dat de Europese Centrale Bank (ECB) de economie verder moet stimuleren. "Als de inflatie in Duitsland, met zijn sterke arbeidsmarkt en tien jaar economische groei, al niet stijgt waar in Europa zou dat dan wel moeten gebeuren?" vragen ze zich af.</p>
