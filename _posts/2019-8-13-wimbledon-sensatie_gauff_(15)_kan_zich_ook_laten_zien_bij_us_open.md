---
layout: post
title: "Wimbledon-sensatie Gauff (15) kan zich ook laten zien bij US Open"
date: Tue, 13 Aug 2019 17:40:51 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/8OO-fdySMV0/2297439"
feature_image: "https://nos.nl/data/image/2019/08/13/569991/1008x567.jpg"
---

<p>Cori Gauff heeft een wildcard gekregen voor de US Open. De 15-jarige Amerikaanse tennisster was afgelopen zomer een sensatie op Wimbledon. Ze kreeg daar een wildcard voor de kwalificaties, plaatste zich vervolgens voor het hoofdtoernooi en werd daarin pas in de vierde ronde uitgeschakeld.</p>
<p>De US Open beginnen over twee weken in New York en zijn voor Gauff haar tweede grandslamtoernooi. Sinds Wimbledon speelde ze een WTA-toernooi: in Washington werd ze in de eerste ronde uitgeschakeld, maar pakte ze wel de titel in het dubbelspel.</p>
<h2>Ontmoeting met Michelle Obama</h2>
<p>Vanwege haar leeftijd mag Gauff maar een beperkt aantal toernooien per jaar spelen. Ze heeft dus nog genoeg tijd om haar school af te maken of haar verworven status te gebruiken om bekendheden als Michelle Obama te ontmoeten.</p>
<p>Gauff staat nu 139ste van de wereld. Die ranking is niet goed genoeg om automatisch toegelaten te worden tot de grandslamtoernooien.</p><img src="http://feeds.feedburner.com/~r/nossporttennis/~4/8OO-fdySMV0" height="1" width="1" alt=""/>
