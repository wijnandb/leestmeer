---
layout: post
title: "De Jong niet met ’Frenkie’ op shirt bij Barça"
date: Tue, 14 May 2019 22:11:17 +0200
categories: 
- entertainment 
- opinie 
externe_link: "https://www.telegraaf.nl/sport/3588218/de-jong-niet-met-frenkie-op-shirt-bij-barca"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7caa6068-7686-11e9-a5e1-02d1dbdc35d1.jpg"
---

<p class="intro">Frenkie de Jong heeft op het Instagram-account van Ajax aangegeven dat hij bij FC Barcelona gewoon met De Jong op zijn shirt zal spelen.</p> <p>„Het rugnummer is nog niet zeker (bij Ajax speelt hij met 21, red.), maar de naam wordt gewoon De Jong, als het goed is”, liet de 22-jarige middenvelder weten. De middenvelder uit Arkel verkast voor 86 miljoen euro naar Catalonië.</p><p>Eerder vertelde De Jong dat Nike, shirtsponsor van FC Barcelona, liever Frenkie op zijn shirt ziet prijken. „Nike heeft dat vanuit oogpunt van merchandising liever. Ik weet niet zeker of ik dat wil”, zei de Oranje-international er toen over.</p><p>De Jong tekende eerder dit jaar een contract voor vijf jaar bij Barça. Hij wordt de twintigste Nederlander in het shirt van de Spaanse grootmacht.</p>
