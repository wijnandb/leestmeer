---
layout: post
title: "'Nederlander financieel directeur Air France'"
date: Tue, 02 Jul 2019 15:35:23 +0200
categories: 
- financieel 
- koersen 
externe_link: "https://www.telegraaf.nl/financieel/270511081/nederlander-financieel-directeur-air-france"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5a88004e-9cce-11e9-b05c-02c309bc01c1.jpg"
---

<p class="intro">Luchtvaartmaatschappij Air France krijgt mogelijk een Nederlander als nieuwe financieel directeur. De Franse zustermaatschappij van KLM neemt na 29 jaar afscheid van zijn huidige financieel topman Marc Verspyck en ziet in Steven Zaat een geschikte opvolger. Dat meldt althans de Franse zakenkrant La Tribune, zonder duidelijk te maken waar die informatie vandaan komt.</p> <p>De benoeming zou opvallend zijn, nadat eerder spanningen tussen het Nederlandse en het Franse deel van luchtvaartcombinatie Air France-KLM aan de oppervlakte kwamen. KLM vreesde verlies van invloed toen zijn topman Pieter Elbers op de schopstoel leek te zitten. De Fransen waren op hun beurt verbolgen over de onaangekondigde aankoop van een belang in Air France-KLM door de Nederlandse overheid.</p><p>Zaat werkt nu nog als controller voor Air France-KLM. Mogelijk is zijn benoeming een geste richting het Nederlandse kamp binnen het concern, speculeert La Tribune. Ook is het mogelijk dat de luchtvaartcombinatie een sterkere greep wil op de financiÃ«le resultaten van Air France, die de voorbije jaren achterbleven bij die van KLM.</p>
