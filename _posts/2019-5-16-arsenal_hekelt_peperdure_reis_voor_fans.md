---
layout: post
title: "Arsenal hekelt peperdure reis voor fans"
date: Thu, 16 May 2019 12:24:39 +0200
category: sport
externe_link: "https://www.telegraaf.nl/sport/3596942/arsenal-hekelt-peperdure-reis-voor-fans"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6dc1dc9a-77c9-11e9-b070-02d1dbdc35d1.jpg"
---

<p class="intro">Arsenal wil dat de UEFA bij de toewijzing van speelsteden voor Europese finales voortaan ook rekening houdt met de supporters. De Engelse club heeft zich geplaatst voor de eindstrijd van de Europa League. Daarin treft het stadgenoot Chelsea, maar de ploegen uit Londen moeten wel zo’n 4000 kilometer vliegen naar Bakoe.</p> <p>Voor de fans wordt dat een peperdure reis. De retourtje naar de hoofdstad van Azerbeidzjan kost naar schatting zo’n 1000 pond, ruim 1100 euro. Heel wat aanhangers van Arsenal en Chelsea hebben dat geld er best voor over, maar in het stadion in Bakoe is plek voor slechts 6000 aanhangers van beide clubs.</p><p>„De tijd zal leren of het voor 6000 fans van Arsenal mogelijk is de finale bij te wonen, gezien de moeilijkheid van de reis”, schrijft de club op de website. „De keuze van de UEFA voor een stad waar zo beperkt op gevlogen wordt, is niet goed. We willen dan ook weten op basis van welke criteria steden worden geselecteerd voor de finales. Want dit is onacceptabel en mag niet meer gebeuren. De belangen van supporters moeten voortaan ook meegenomen worden in die keuze.”</p>
