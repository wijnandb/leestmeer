---
layout: post
title: "Verstappen heeft Räikkönen al te pakken"
date: Sun, 08 Sep 2019 14:34:44 +0200
categories: 
- sport 
- autosport 
externe_link: "https://www.telegraaf.nl/sport/1046955617/verstappen-heeft-raikkonen-al-te-pakken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/09eed4ae-d235-11e9-baff-02d2fb1aa1d7.jpg"
---

<p class="intro">Max Verstappen heeft bij de start van de Grote Prijs van Italië op het circuit van Monza al één concurrent ingehaald. De Fin Kimi Räikkönen moet de race vanuit de pitstraat beginnen.</p> <p>Het team van Alfa Romeo heeft na de kwalificatie op zaterdag, waarin Räikkönen crashte, het een en ander moeten vernieuwen aan zijn bolide, waardoor hij zich volgens de regels niet mag opstellen in een startpositie op het circuit.</p><p>Verstappen start door het wegvallen van Räikkönen als negentiende. Hij moest aanvankelijk als twintigste en laatste beginnen omdat Red Bull een nieuwe motor in zijn auto heeft geplaatst. De Limburger heeft daarmee het maximumaantal toegestane motoren in een seizoen overschreden en incasseert een gridstraf.</p><p>De Grand Prix van Italië begint om 15.10 uur met Charles Leclerc van Ferrari op poleposition.</p>
