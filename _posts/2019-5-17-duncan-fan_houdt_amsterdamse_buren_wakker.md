---
layout: post
title: "Duncan-fan houdt Amsterdamse buren wakker"
date: Fri, 17 May 2019 20:47:26 +0200
category: entertainment
externe_link: "https://www.telegraaf.nl/entertainment/3606730/duncan-fan-houdt-amsterdamse-buren-wakker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/451ec6c0-78d4-11e9-8ea0-0255c322e81b.jpg"
---

<p class="intro">Een van Duncan’s grootste fans woont waarschijnlijk in de Amsterdamse wijk De Baarsjes. Daar heeft een man donderdagnacht namelijk urenlang uit volle borst het nummer Arcade staan zingen.</p> <p>Het gezang, dat rond 02.30 uur begon en doorging tot 08.00 uur ’s ochtends, hield meerdere mensen uit hun slaap. „Het was echt afgrijselijk”, vertelt een buurtbewoner tegen AT5. „Ik kan het nummer niet meer aanhoren nu.” Buren riepen dat de man moest stoppen met zingen, maar tevergeefs. Dat kwam waarschijnlijk omdat de Arcade-liefhebber een koptelefoon op had.</p><p>Wie de man in kwestie is, weet niemand. „Ik wil wel weten wie deze artiest is, de zanger zonder naam. En wat zijn motief is. Want het was wel irritant.”</p>
