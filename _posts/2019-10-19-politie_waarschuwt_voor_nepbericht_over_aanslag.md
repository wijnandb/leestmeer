---
layout: post
title: "Politie waarschuwt voor nepbericht over aanslag"
date: Sun, 20 Oct 2019 01:43:16 +0200
category: tech
externe_link: "https://nos.nl/l/2306882"
feature_image: "https://nos.nl/data/image/2019/10/20/586122/1008x567.jpg"
aantal: 188
unieke: 109
bron: "NOS"
---

<p>De politie in Limburg heeft op Twitter voor een nepbericht gewaarschuwd waarin een aanslag in Heerlen wordt aangekondigd.</p>
<p>Het nepbericht is een plaatje van een zogenaamde tweet van RTL Nieuws, die duizenden keren is gedeeld. In de 'tweet' staat dat er zaterdagavond om 23.30 uur een aanslag wordt verwacht op het Pancratiusplein en dat de politie klaarstaat om de dader op te pakken.</p>
<p>Het nepnieuws werd volgens de politie verspreid via Snapchat, een app die populair is onder jongeren. "Dit bericht is misleidend en niet afkomstig van RTL Nieuws", zegt Politie Limburg.</p>
<p>Hieronder het plaatje dat volgens de politie rondging op Snapchat:</p>
<p>De politie is op zoek naar de verzender van het nepbericht en heeft daarbij de hulp ingeroepen van Snapchatgebruikers. "Er is toch onrust ontstaan door het bericht", zegt een politiewoordvoerder.</p>
<p>Extra inzet in Heerlen vanavond vanwege die onrust is niet nodig, verwacht de politie, omdat het bericht nog niet massaal was gedeeld op het moment dat de politie het ontdekte. "We hadden snel door dat het om nepnieuws ging . De reden dat we het gecommuniceerd hebben is om te voorkomen dat het groter zou worden."</p>
