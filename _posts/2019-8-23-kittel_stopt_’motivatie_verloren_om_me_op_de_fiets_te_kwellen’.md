---
layout: post
title: "Kittel stopt: ’Motivatie verloren om me op de fiets te kwellen’"
date: Fri, 23 Aug 2019 16:19:17 +0200
categories: 
- sport 
- wielrennen 
externe_link: "https://www.telegraaf.nl/sport/328398489/kittel-stopt-motivatie-verloren-om-me-op-de-fiets-te-kwellen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/92baba7a-c5bd-11e9-b5f2-0255c322e81b.jpg"
---

<p class="intro">De Duitse topsprinter Marcel Kittel, winnaar van 14 Touretappes, stopt vanwege motivatieproblemen met wielrennen. „Pijn definieert de sport en de wereld waarin je leeft. Ik heb alle motivatie verloren om me nog langer op de fiets te kwellen”, zegt Kittel tegen het Duitse tijdschrift Der Spiegel.</p> <p>Eerder dit jaar liet Kittel zijn contract bij Katoesja-Alpecin ontbinden. De Duitser behoorde jarenlang tot de beste sprinters in het peloton. Hij won onder meer veertien etappes in de Tour de France en vier in de Giro d’Italia.</p><p>Kittel, die doorbrak bij de Shimano-ploeg van manager Iwan Spekenbrink (nu Team Sunweb), droeg in 2013 en 2014 na winst van de openingsetappe in de Tour steeds een dag de gele leiderstrui. Nadat hij in 2017 in dienst van Quick-Step maar liefst vijf etappes in de Tour had gewonnen, stapte de sprinter over naar Katoesja-Alpecin. Sindsdien wist hij amper meer wat te winnen.</p>
