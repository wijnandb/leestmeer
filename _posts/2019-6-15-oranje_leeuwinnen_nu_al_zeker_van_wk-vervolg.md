---
layout: post
title: "Oranje Leeuwinnen nu al zeker van WK-vervolg"
date: Sat, 15 Jun 2019 16:50:56 +0200
categories: 
- sport 
- voetbal 
externe_link: "https://www.telegraaf.nl/sport/438330111/oranje-leeuwinnen-nu-al-zeker-van-wk-vervolg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0191e9ca-8f93-11e9-9558-0255c322e81b.jpg"
---

<p class="intro">Na twee gewonnen wedstrijden zijn de Oranje Leeuwinnen al zeker van een plek in de achtste finales van het WK in Frankrijk. Na de moeizame 1-0 zege eerder van de week op Nieuw-Zeeland wonnen de Nederlandse voetbalsters zaterdagmiddag met 3-1 van Kameroen. Vivianne Miedema was goed voor twee treffers en schreef daarmee geschiedenis.</p> <p>Duizenden dolenthousiaste Oranjefans zagen in het Stade du Hainaut van Valenciennes dat Nederland gedreven van start ging. Er waren enkele mogelijkheden voor Jackie Groenen en Vivianne Miedema, maar megakansen zaten er niet bij. Toch was de beste mogelijkheid na ruim twintig minuten spelen voor Kameroen, maar Gabrielle Aboudi Onguene schoot naast.</p><p>Doelpuntenrecord Miedema</p><p>Vijf minuten voor rust was het dan toch raak voor Nederland. Na een prima voorzet van Shanice van de Sanden kopte Miedema de 1-0 binnen. Snel daarna was het weer voorbij met de feestvreugde. Doelvrouw Sari van Veenendaal zat mis en Aboudi Onguene profiteerde door in het lege doel te schieten: 1-1.</p><p>Na rust kwamen de Oranje Leeuwinnen opnieuw goed uit de startblokken. Na een vrije trap in de 48e minuut kon Dominique Bloodworth van dichtbij de 2-1 in de touwen schieten. De ploeg van bondscoach Sarina Wiegman moest nog flink aan de bak om de voorsprong vast te houden. Kameroen gaf niet op en probeerde de gelijkmaker af te dwingen zonder dat dat leidde tot uitgesproken kansen.</p><p>Nederland bleef knokken om de voorsprong vast te houden. In de laatste fase van de wedstrijd kwam Oranje nog goed weg nadat Henriette Akaba een dot van een kans had gemist. Even later was het opnieuw Miedema die raak schoot: 3-1, een historische treffer. In 77e interlands scoorde ze al 60 keer. Dat is één doelpunt meer dan Manon Melis, die in haar loopbaan tot 59 goals kwam. Voor Oranje was mede dankzij de twee treffers van Miedema, de buit binnen.</p><p>Met zes punten is Oranje nu al zeker van een vervolg op het WK. De ploeg van Wiegman sluit de groepsfase donderdag in Reims af tegen Canada.</p><p>Bekijk de stand in de groep van Nederland.</p>
