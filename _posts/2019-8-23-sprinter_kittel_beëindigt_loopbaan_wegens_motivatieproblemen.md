---
layout: post
title: "Sprinter Kittel beëindigt loopbaan wegens motivatieproblemen"
date: Fri, 23 Aug 2019 16:29:59 +0200
categories: 
- sport 
- wielrennen 
externe_link: "https://nos.nl/l/2298674"
feature_image: "https://nos.nl/data/image/2019/08/23/572012/1008x567.jpg"
---

<p>De Duitse sprinter Marcel Kittel heeft op 31-jarige leeftijd met onmiddellijke ingang een punt achter zijn carrière gezet. Hij zegt met motivatieproblemen te kampen.</p>
<p>In mei had de Duitser zijn verbintenis met Katusha-Alpecin al laten ontbinden, vanwege gebrek aan vertrouwen en prestatiedruk.</p>
<p>Bij die gelegenheid zei Kittel, die veertien etappes in de Tour de France won en 89 profzeges in totaal boekte, nog wel dat zijn toekomst volledig openlag.</p>
<p>Jumbo-Visma liet recentelijk nog weten interesse te hebben in Kittel. De sprinter was ook succesvol in de Giro (twee ritzeges in 2014 en twee in 2016). Hij boekte een etappezege in 2011 in de Vuelta en won liefst zes keer de Scheldeprijs, ook wel het WK voor sprinters genoemd.</p>
<p>"Pijn bepaalt de sport en de wereld waarin je leeft", zegt Kittel in het Duitse blad Der Spiegel . "Ik heb alle motivatie verloren om mij verder op het wielrennen te concentreren."</p>
