---
layout: post
title: "Dennis kan eindzege Bernal in Ronde van Zwitserland niet voorkomen"
date: Sun, 23 Jun 2019 16:39:52 +0200
categories: 
- sport 
- wielrennen 
externe_link: "https://nos.nl/l/2290319"
feature_image: "https://nos.nl/data/image/2019/06/23/558663/1008x567.jpg"
---

<p>Egan Bernal heeft de Ronde van Zwitserland gewonnen. De Colombiaan stelde zijn eindzege veilig in de slotetappe, al moest hij daar nog wel wat moeite voor doen. </p>
<p>Op de laatste klim van de bergrit naar Ulrichen probeerde Rohan Dennis, de nummer twee in het klassement, de gele trui van Bernal aan te vallen. De renner van de Ineos-ploeg wist echter aan te haken en reed in het wiel van Dennis naar de eindstreep. De Australiër slaagde er zo niet in om zijn achterstand van 22 seconden op Bernal goed te maken.</p>
<p>Het was voor Bernal zijn eerste deelname aan de Ronde van Zwitserland. Donderdag verzekerde hij zich van de gele leiderstrui, waarna hij zijn aspiraties vrijdag kracht bijzette door de rit naar de Gotthardpas te winnen.</p>
<p>Bernal bewees daarmee in goede vorm te verkeren met het oog op de start van de Tour de France over twee weken. Hij kreeg op het eindpodium gezelschap van Dennis en Patrick Konrad.</p>
<h2>Slotetappe</h2>
<p>De renners kregen in de afsluitende etappe nog het nodige klimwerk voor de kiezen. Drie bergen moesten ze over; een van 13,3 kilometer à 8,5%, een van 12 kilometer à 7,4% en een van 11,5 kilometer à 7,7%.</p>
<p>De rit werd gewonnen door Hugh Carthy. De 24-jarige Brit reed vanaf het begin in zijn eentje aan kop en verzekerde zich van de eindzege in het bergklassement. Dennis en Bernal finishten de etappe als tweede en derde.</p>
<p>Vrijdag spraken we met Egan Bernal in de Ronde van Zwitserland.</p>
