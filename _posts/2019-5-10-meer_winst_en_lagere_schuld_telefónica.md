---
layout: post
title: "Meer winst en lagere schuld Telefónica"
date: Fri, 10 May 2019 08:30:18 +0200
categories: 
- financieel 
- koersen 
externe_link: "https://www.telegraaf.nl/financieel/3565625/meer-winst-en-lagere-schuld-telefonica"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7bbde810-72ed-11e9-8873-0218eaf05005.jpg"
---

<p class="intro">Het Spaanse Telefónica heeft in het eerste kwartaal meer winst behaald ten opzichte van een jaar eerder. Het telecombedrijf zette zich de afgelopen tijd in op digitalisering en kostenbesparingen. Daarnaast drong Telefónica voor het eerst sinds 2005 naar eigen zeggen zijn schulden terug tot onder de 40 miljard euro.</p> <p>Onder de streep resteerde 926 miljoen euro, ruim 10 procent meer dan in de meetperiode een jaar geleden. Het operationele resultaat (oibda) steeg naar bijna 4,3 miljard euro. De omzet bedroeg bijna 12 miljard euro, een autonome groei van zo'n 4 procent ten opzichte van het eerste kwartaal 2018. De opbrengsten in de vier grootste markten liepen op in lokale valuta. De prestatie van de Mexicaanse tak was wel een smet op de resultaten.</p><p>Het Spaanse concern herhaalde zijn financiële doelstellingen voor het lopende jaar. Nu het schuldenniveau is gedaald, kan Telefónica zich meer op groei richten bijvoorbeeld door fusies en overnames.</p>
