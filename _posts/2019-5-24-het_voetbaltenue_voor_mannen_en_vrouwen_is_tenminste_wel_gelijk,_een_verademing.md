---
layout: post
title: "Het voetbaltenue voor mannen en vrouwen is tenminste wel gelijk, een verademing"
date: Fri, 24 May 2019 13:00:00 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/het-voetbaltenue-voor-mannen-en-vrouwen-is-tenminste-wel-gelijk-een-verademing~b041086a/"
feature_image: "https://images0.persgroep.net/rcs/2z3vJxJHxUOLmXwbb2I-GrWTtbc/diocontent/148836164/_crop/0/1021/4223/4223/_fill/320/320?appId=93a17a8fd81db0de025c8abd1cca1279&quality=0.85"
---

Toen ik te horen kreeg dat dit magazine een special zou wijden aan het WK voetbal voor vrouwen ben ik eerst eens op zoek gegaan naar het speelschema. Doorgaans vertrouw ik op Albert Heijn voor informatievoorziening over voetbaltoernooien, maar nu had ik nog geen wup, welp of beest gezien bij de kassa. Kennelijk genereert alleen mannenvoetbal de behoefte om oranje prullen over de Nederlandse bevolking uit te storten. Erg fijn dus, dat opgeruimde vrouwenvoetbal. Wat mij verder ook meevalt is dat de Oranje Leeuwinnen geen massahysterie oproepen. Het geestelijk welzijn van de natie staat bij dit toernooi niet op het spel, we hoeven niet te doen alsof we de Roy Donders-juichpakken willen hebben en de heren van Veronica Inside houden eindelijk een keer hun mond. Ik hoop dat het vrouwenvoetbal lang gevrijwaard mag blijven van hun geleuter; kunnen wij ongestoord genieten van een leuke sport.
