---
layout: post
title: "Jonge Huigita wint achttiende Vuelta-etappe, Roglic weer zeer solide"
date: Thu, 12 Sep 2019 17:27:32 +0200
category: sport
externe_link: "https://nos.nl/l/2301424"
feature_image: "https://nos.nl/data/image/2019/09/12/576778/1008x567.jpg"
aantal: 238
unieke: 164
bron: "NOS"
---

<p>Sergio Higuita heeft de achttiende etappe van de Vuelta a España op zijn naam geschreven. De 22-jarige Colombiaan was in de voorlaatste bergrit de beste van een groep van dertien vroege vluchters. Klassementsleider Primoz Roglic van Jumbo-Visma hield op imposante wijze stand.</p>
<p>Wout Poels had snode plannen in de rit naar Becerrol de la Sierra over 177,5 kilometer. De renner van Ineos ging er op de eerste van vier beklimmingen van de eerste categorie vandoor en kreeg na een tijdje gezelschap van twaalf man.</p>
<p>De klassementsmannen hadden allen een mannetje mee en hielden zich gedeisd, waardoor de voorsprong uitliep tot een minuut of vijf. Geoffrey Bouchard was mee en deed goede zaken voor de bergtrui.</p>
<h2>Beste klimmersbenen</h2>
<p>Zowel voorin als in de groep van de favorieten ging op de derde klim het spel op de wagen. Higuita had daarop in de kopgroep de beste klimmersbenen. Daarachter stond beroepsaanvaller Miguel Angel López weer eens op de pedalen.</p>
<p>De Colombiaan pakte een gaatje met Roglic, die zich daar niet al te zeer zorgen om maakte. Op de laatste beklimming was hij weer gegrepen, maar Nairo Quintana en Tadej Pogacar waren gelost.</p>
<h2>Tijdsverlies Quintana en Pogacar</h2>
<p>Wilco Kelderman moest de inspanningen van een dag eerder bekopen en was zelfs in geen velden of wegen te bekennen. Ondanks alle versnellingen achter hem hield de jonge Higuita knap stand. Roglic werd op 15 seconden tweede, Quintana en Pogacar verloren 1.01 op de Sloveen.</p>
