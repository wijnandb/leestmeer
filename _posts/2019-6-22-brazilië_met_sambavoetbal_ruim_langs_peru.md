---
layout: post
title: "Brazilië met sambavoetbal ruim langs Peru"
date: Sat, 22 Jun 2019 23:10:16 +0200
category: sport
externe_link: "https://www.telegraaf.nl/sport/1855458428/brazilie-met-sambavoetbal-ruim-langs-peru"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/21df3ad8-9575-11e9-8d4b-02d2fb1aa1d7.jpg"
---

<p class="intro">Brazilië heeft zich met een overtuigende overwinning op Peru geplaatst voor de kwartfinales van de Copa América. De 'Goddelijke Kanaries' bezorgden bondscoach Tite een glimlach door in São Paulo met 5-0 te winnen.</p> <p>Peru had net als Brazilië vier punten uit de voorgaande twee duels, maar kwam er tegen het gastland van de Copa niet aan te pas. Casemiro schoot Brazilië, dat speelde zonder Ajacied David Neres, in de twaalfde minuut op 1-0 en zeven minuten later maakte Roberto Firmino er 2-0 van. Doelman Pedro Gallese trapte de bal uit tegen de Braziliaan. De keeper zag de bal terugkaatsen tegen de paal, maar Firmino kapte hem vervolgens uit en schoot alsnog binnen. Everton zorgde met een laag schot voor de 3-0-ruststand.</p><p>Aanvoerder Dani Alves schoot in de tweede helft van dichtbij de 4-0 binnen. Invaller Willian bepaalde vlak voor tijd met een fraai schot van afstand de eindstand op 5-0. Gabriel Jesus miste in blessuretijd nog een strafschop.</p><p>Samen met Brazilië gaat ook Venezuela uit groep A naar de kwartfinales. Door een 3-1 zege op Bolivia legden de Venezolanen beslag op de tweede plaats in de poule.</p><p>Lange tijd leek er weinig aan de hand voor Venezuela, maar toen Bolivia in de 82e minuut de aansluitingstreffer scoorde werd het nog even spannen. Een treffer van Martinez kort voor tijd maakte aan alle onzekerheid een einde.</p>
