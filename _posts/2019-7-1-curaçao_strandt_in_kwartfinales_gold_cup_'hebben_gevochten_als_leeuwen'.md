---
layout: post
title: "Curaçao strandt in kwartfinales Gold Cup: 'Hebben gevochten als leeuwen'"
date: Mon, 01 Jul 2019 06:02:16 +0200
categories: 
- sport 
- voetbal 
externe_link: "https://nos.nl/l/2291418"
feature_image: "https://nos.nl/data/image/2019/07/01/560310/1008x567.jpg"
---

<p>Curaçao is in de kwartfinales van de Gold Cup - het Noord- en Midden-Amerikaans kampioenschap - uitgeschakeld door de Verenigde Staten: 0-1. Het Oranje-getinte team stond in Philadelphia voor rust een doelpunt toe aan de titelverdediger en miste daarna goede kansen op de gelijkmaker.</p>
<p>Amerika staat 30ste op de wereldranglijst en Curacao 79ste, toch was het een gelijkopgaande wedstrijd. Het Amerikaanse doelpunt van Weston McKennie viel na een mooie aanval, die de net bij PSV vertrokken doelman Eloy Room niet kon keren.</p>
<p>Kort voor rust kreeg Curaçao een grote kans, maar PEC Zwolle-speler Darryl Lachman kopte over. Ook in de tweede helft waren de eilandbewoners dicht bij een treffer. Dit keer was het voormalig FC Groningen-speler Leandro Bacuna die het vizier net niet scherp genoeg had staan.</p>
<h2>Alles gedaan om te winnen</h2>
<p>"We hebben gevochten als leeuwen", liet aanvoerder en Feyenoorder Cuco Martina weten. "We hebben alles gedaan om te winnen. De kansen die we kregen, gingen er echter niet in."</p>
<p>Curaçao overleefde dit jaar voor het eerst de groepsfase van de Gold Cup. Bacuna scoorde zelfs het allereerste doelpunt op de eindronde namens Curaçao.</p>
<p>Amerika neemt het in de halve finale op tegen Jamaica. De andere halve finale gaat tussen Mexico en Haïti.</p>
