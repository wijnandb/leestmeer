---
layout: post
title: "Amsterdams Namenmonument voor Holocaustslachtoffers mag er komen"
date: Tue, 09 Jul 2019 10:09:10 +0200
category: nieuws
externe_link: "https://nos.nl/l/2292704"
feature_image: "https://nos.nl/data/image/2019/07/09/562214/1008x567.jpg"
---

<p>Amsterdam krijgt een Namenmonument voor Nederlandse Holocaustslachtoffers. Buurtbewoners bij het Weesperplantsoen waren tegen het plan en stapten naar de rechter, maar die heeft bepaald dat het monument er mag komen. Daarmee mag het Nederlands Auschwitz Comit√© beginnen met de bouw van het monument, waar de namen van 102.000 gedeporteerde Joden, Sinti en Roma op komen te staan.</p>
<p>De bestuursrechter steunt de gemeente. Het belang van een nationaal monument voor Nederlandse Holocaustslachtoffers die nooit een graf hebben gekregen, weegt terecht zwaarder dan de bezwaren van bewoners. Die vinden dat ze geen inspraak hebben gehad.</p>
<p>De buurtbewoners in de Weesperstraat vinden het ontwerp van de Joodse architect Libeskind, een tot Amerikaan genaturaliseerde Pool, te groot. Ze vrezen voor onveilige situaties omdat het monument te veel plaats zou innemen en er daardoor te weinig ruimte is voor de verwachte grote aantallen bezoekers.</p>
<h2>Alle bezwaren ongegrond</h2>
<p>Volgens de rechtbank zijn alle bezwaren van de buurtbewoners ongegrond. Zo zijn er veel open plekken in het monument en worden er zichtbare en onzichtbare maatregelen genomen om de veiligheid te bewaken.</p>
<p>Ook is er volgens de rechter voldoende nagedacht over parkeergelegenheid en verkeersveiligheid.</p>
