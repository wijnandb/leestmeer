---
layout: post
title: "Bitcoin zakt onder de 10.000 dollar"
date: Tue, 02 Jul 2019 08:03:55 +0200
categories: 
- financieel 
- koersen 
externe_link: "https://www.telegraaf.nl/financieel/610891334/bitcoin-zakt-onder-de-10-000-dollar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fd486996-9c91-11e9-b698-02c309bc01c1.jpg"
---

<p class="intro">De bitcoin krijgt dinsdag opnieuw een stevige tik. De cryptomunt zette onlangs, na een stevige opmars, een daling in en noteert inmiddels onder de 10.000 dollar. Dat blijkt uit data van Coinmarketcap, dat de waarde van de munt bij verschillende beurzen weegt.</p> <p>De grens van 10.000 dollar werd rond 22 juni nog doorbroken, waarna de waarde van de bitcoin nog verder steeg tot boven de 13.000 dollar. De digitale munt kreeg onder meer een zetje van het nieuws dat Facebook zijn eigen cryptomunt libra gaat lanceren. Dat zou de acceptatie van digitale munteenheden kunnen vergroten. Ook andere virtuele munteenheden als ethereum, litecoin en monero profiteerden van de hernieuwde aandacht voor cryptomunten en stegen mee.</p><p>Daarna zette weer een daling in, onder meer omdat gewaarschuwd werd voor een bubbel door de snelle stijging. Begin mei was een bitcoin nog 6000 dollar waard. Eind 2017 werd de hoogste koers bereikt toen de munt op ruim 19.000 dollar piekte.</p>
