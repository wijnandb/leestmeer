---
layout: post
title: "’Bijtanken weer invoeren in F1’"
date: Sat, 13 Jul 2019 07:34:09 +0200
categories: 
- sport 
- autosport 
externe_link: "https://www.telegraaf.nl/sport/887497182/bijtanken-weer-invoeren-in-f1"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d681a95c-a52f-11e9-9974-0217670beecd.jpg"
---

<p class="intro">Voorzitter Jean Todt van de internationale autosportfederatie FIA ziet graag het bijtanken terugkeren in de Formule 1.</p> <p>Volgens de Fransman komt dat de spanning in de races ten goede. De regel zou in 2021 kunnen worden ingevoerd als onderdeel van een pakket maatregelen om de race-auto’s in de koningsklasse iets te vereenvoudigen, zodat er meer gelijkwaardige teams komen.</p><p>Bijtanken is sinds 2010 verboden tijdens de races. Dat was destijds om kosten te besparen en de veiligheid te vergroten. „Persoonlijk zou ik bijtanken graag weer invoeren, maar ik laat graag de voors en tegens onderzoeken”, zei hij tegen Britse media op Silverstone bij de Britse grand prix. „Als we het bijtanken weer invoeren, betekent dat lichtere auto’s bij de start van de races en dan kunnen de auto’s ook weer wat kleiner worden.”</p><p>Bijtanken wil zeggen dat de bolides tijdens een pitstop in de race van nieuwe brandstof worden voorzien.</p>
