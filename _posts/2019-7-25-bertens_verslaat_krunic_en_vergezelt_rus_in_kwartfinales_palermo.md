---
layout: post
title: "Bertens verslaat Krunic en vergezelt Rus in kwartfinales Palermo"
date: Thu, 25 Jul 2019 23:00:16 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/WNer_AC6wR0/2295110"
feature_image: "https://nos.nl/data/image/2019/07/25/566175/1008x567.jpg"
---

<p>Kiki Bertens is op het graveltoernooi van Palermo eenvoudig doorgedrongen tot de kwartfinales. De nummer vijf van de wereld was met 6-3, 6-1 te sterk voor de Servische nummer 103 van de wereld Aleksandra Krunic. </p>
<p>Twee keer eerder ontmoetten de twee elkaar (ook op gravel) en beide malen won Bertens in twee sets. Nu leverde Bertens in beide sets één keer haar opslag in, maar het vlekje werd beide malen meteen weggepoetst met een rebreak.</p>
<p>De beslissing viel in een lange game op 6-3, 2-1. Krunic wist niet door te drukken op voordeel en Bertens faalde op drie breakpoints. Het vierde was wel raak. Bij 5-1 lukte het haar een 15-40 achterstand weg te werken.</p>
<p>In de kwartfinales treft Bertens Jasmine Paolini. De Italiaanse was in een lange driesetter, die pas na middernacht eindigde, te sterk voor de Roemeense Irina-Camelia Begu. De 23-jarige Paolini is de nummer 142 van de wereld.</p>
<h2>Rus verrast</h2>
<p>Ook Arantxa Rus staat in Palermo in de kwartfinales. Dat is voor het eerst dit WTA-seizoen. De mondiale nummer 130 won in de tweede ronde met 6-4, 6-4 van Viktória Kuzmová.</p>
<p>De 28-jarige Rus liet Kuzmová, de nummer 49 van de wereld, lopen en dat bleek de juiste tactiek. Na zes breaks op rij wist Rus als eerste haar service behouden. De Slowaakse kwam op 4-4, maar met de zevende break van de partij won de Zuid-Hollandse de set. In de tweede set boog de geconcentreerd spelende Rus een break achterstand om.</p>
<p>In de kwartfinales treft ze de Spaanse Paula Badosa (119). In april 2018 bereikte Rus in Istanbul voor het laatst de kwartfinales. Daarin boog ze voor de Griekse Maria Sakkari.</p><img src="http://feeds.feedburner.com/~r/nossporttennis/~4/WNer_AC6wR0" height="1" width="1" alt=""/>
