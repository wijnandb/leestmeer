---
layout: post
title: "Storing bij Facebook, WhatsApp en Instagram na 8 uur opgelost"
date: Thu, 04 Jul 2019 04:02:36 +0200
category: nieuws
externe_link: "https://nos.nl/l/2291903"
feature_image: "https://nos.nl/data/image/2019/07/04/561022/1008x567.jpg"
---

<p>De storing bij Facebook, WhatsApp en Instagram is opgelost. Zo'n acht uur lang konden gebruikers geen foto's en video's uploaden of versturen.</p>
<p>Volgens Facebook, het moederbedrijf van Instagram en WhatsApp, is de storing woensdagavond ontstaan tijdens onderhoudswerkzaamheden. Wat er precies is gebeurd en hoe de storing is opgelost, laat het bedrijf niet weten.</p>
<p>Facebook kreeg in acht uur tijd zo'n 22.000 klachten binnen. Ook was de hashtag #instagramdown een tijd lang veelgebruikt op Twitter.</p>
<p>Op Instagram was de tijdlijn niet goed te zien en was het niet altijd mogelijk om berichten plaatsen. Bij WhatsApp lukte het veel mensen niet foto's of video's te openen. Bij Facebook konden gebruikers sommige foto's niet bekijken. Ook Facebook Messenger kampte met problemen.</p>
<p>Voor een enkeling was de storing reden om Twitter er maar weer eens bij te pakken:</p>
