---
layout: post
title: "Feyenoord trekt zich terug: ’geen uitfans bij Klassieker’"
date: Tue, 04 Jun 2019 13:31:07 +0200
categories: 
- entertainment 
- opinie 
externe_link: "https://www.telegraaf.nl/sport/942772603/feyenoord-trekt-zich-terug-geen-uitfans-bij-klassieker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/daf616c4-86be-11e9-9a31-0255c322e81b.jpg"
---

<p class="intro">Feyenoord trekt de medewerking met betrekking tot het mogelijk maken van meereizende uitsupporters naar de Klassiekers in.</p> <p>Dat houdt in dat ook komend seizoen geen uitfans welkom zijn bij de wedstrijden tussen Feyenoord en Ajax.</p><p>„Na meerdere incidenten bij jeugdwedstrijden tussen beide clubs acht Feyenoord het toelaten en meenemen van uitsupporters naar wedstrijden tussen Feyenoord en Ajax onverantwoord en maatschappelijk onacceptabel”, schrijft de Rotterdamse club.</p><p>Op zaterdag 25 mei werd een duel tussen Ajax onder 19 en Feyenoord onder 19 gestaakt omdat kennissen van spelers van Feyenoord werden belaagd. Een week daarvoor liep het al uit de hand bij een wedstrijd tussen de Amsterdamse amateurclub Swift en SC Feyenoord.</p><p>Fans van de bezoekende clubs zijn al tien jaar niet welkom bij de wedstrijden tussen de twee rivaliserende clubs. De twee clubs, de supportersverenigingen, de burgemeesters en de gemeenten werkten de afgelopen jaren en met name de laatste maanden aan een plan hoe onder normale omstandigheden en voorwaarden weer uitsupporters aanwezig zouden kunnen zijn bij de Klassiekers.</p><p>De clubs hadden als doel om met ingang van komend seizoen weer te beginnen met het toelaten van uitsupporters. Het belangrijkste uitgangspunt was „dat het weer toelaten van uitsupporters wel zou moeten kunnen zonder grote kans op excessen.”</p><p>Volgens Feyenoord heeft de Rotterdamse burgemeester Ahmed Aboutaleb begrip voor het standpunt.</p>
