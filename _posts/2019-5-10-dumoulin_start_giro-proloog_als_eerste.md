---
layout: post
title: "Dumoulin start Giro-proloog als eerste"
date: Fri, 10 May 2019 13:07:59 +0200
categories: 
- sport 
- wielrennen 
externe_link: "https://www.telegraaf.nl/sport/3567281/dumoulin-start-giro-proloog-als-eerste"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/15111320-7334-11e9-98be-0217670beecd.jpg"
---

<p class="intro">Tom Dumoulin opent zaterdag in Bologna de individuele tijdrit waarmee de 102e editie van de Ronde van Italië begint.</p> <p>Omdat voor het einde van de dag regen wordt voorspeld, heeft de Limburger ervoor gekozen om vroeg te starten. Dumoulin, in 2017 winnaar van de Giro en vorig jaar tweede, rolt om 16.50 uur zelfs als eerste van de 176 deelnemers van het startpodium.</p><p>Een woordvoerder van Team Sunweb legt uit waarom Dumoulin als allereerste start. „Tom start vroeg in verband met het toenemend risico op slecht weer naarmate de dag vordert.”</p><p>De tijdrit gaat over 8 kilometer, waarvan de laatste 2 kilometer omhoog lopen richting de basiliek van San Luca. Bijna alle favorieten hebben ervoor gekozen om vroeg te starten. Kort na Dumoulin volgen onder anderen Miguel Angel López (16.54 uur), Vincenzo Nibali (16.58) en kopman Primoz Roglic van Jumbo-Visma (17.01).</p><p>Simon Yates, die vorig jaar lang in het roze reed maar door een diepe inzinking enkele dagen voor het einde ver terugviel, start als een van de laatsten. De Brit begint om 19.43 uur aan de tijdrit, daarna volgen nog slechts twee renners.</p>
