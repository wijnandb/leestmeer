---
layout: post
title: "Hoe politiek is het proces tegen Geert Wilders?"
date: Sun, 23 Jun 2019 21:28:02 +0200
category: nieuws
externe_link: "https://nos.nl/l/2290374"
feature_image: "https://nos.nl/data/image/2019/06/23/558753/1008x567.jpg"
---

<p>Deze week begint het hoger beroep in het zogeheten Wilders-proces. De zaak begon in 2014 over de 'Minder Marokkanen'-uitspraken van Wilders, met de vraag of dat een strafbare uitspraak was. Hij werd veroordeeld voor groepsbelediging, maar kreeg geen straf.</p>
<p>Wilders ging in hoger beroep en dat begint deze week inhoudelijk. Sinds dit voorjaar is er een belangrijke vraag opgekomen, namelijk of er sprake was van politieke beïnvloeding van het Openbaar Ministerie door het ministerie van Justitie.</p>
<p>Zo ontdekte RTL Nieuws aanwijzingen dat toenmalig minister Ivo Opstelten van Justitie contact had met de hoogste bestuurder van het OM, Herman Bolhaar. Er zou vier keer sprake zijn geweest van overleg, daarnaast was er ook nog vier keer sprake van berichtenverkeer.</p>
<h2>Niet openbaar</h2>
<p>Wat er precies in die overleggen en berichten is gewisseld, is niet naar buiten gekomen. Minister Ferd Grapperhaus heeft de stukken ingezien, maar wil die niet openbaar maken. Overigens meldt RTL Nieuws dat beide mannen in verhoren achter gesloten deuren hebben verklaard dat ze zich de gesprekken niet konden herinneren.</p>
<p>Pikant is dat het OM en het ministerie herhaaldelijk tegen de rechter hebben gezegd dat er géén contact is geweest. Dat lijkt dus niet waar. Komende week kan blijken of dat gevolgen heeft. Volgens planning is de uitspraak van het hoger beroep op 11 oktober.</p>
<p>Hoe politiek is de rechtszaak tegen Geert Wilders? Wat maakt deze zaak zo bijzonder? En is het een eerlijk proces? We legden het voor aan vier juristen en strafrecht-experts in de reportage hieronder.</p>
