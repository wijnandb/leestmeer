---
layout: post
title: "Internationaal toernooi voor g-vrouwen, 'super om voor Nederland te spelen'"
date: Fri, 24 May 2019 10:47:11 +0200
category: nieuws
externe_link: "https://nos.nl/l/2286087"
feature_image: "https://nos.nl/data/image/2019/05/24/552193/1008x567.jpg"
---

<p>Met de ontsteking van een 'flame of hope', een openingsceremonie en afgevaardigden uit de tien deelnemende Europese landen begint vanavond een groot Europees voetbaltoernooi voor vrouwen met een verstandelijke beperking. Volgens de organisatie is dit het eerste g-voetbaltoernooi dat zich speciaal op vrouwen richt.</p>
<p>Het toernooi vindt plaats bij voetbalvereniging SVG in Tilburg en die club heeft ook het Nederlandse vrouwenteam afgevaardigd. Aanvoerster Suzanne van den Einden-Brok kijkt er erg naar uit. "In Europa is het uniek. Ik vind het superleuk om tegen andere landen te mogen voetballen en Nederland te vertegenwoordigen."</p>
<p>Vaak wordt er bij het zogenoemde g-voetbal gemengd gespeeld, wat kan leiden tot praktische problemen bij het verdelen van kleedkamers, omkleden en douchen.</p>
<p>Ook is er geen aparte vrouwencompetitie, maar de Tilburgse voetbalvereniging SVG heeft sinds de winterstop wel een eigen team voor vrouwen met een beperking. De club is door UEFA en Special Olympics Nederland voorgedragen voor het toernooi en heeft de organisatie op zich genomen.</p>
<p>Voorzitter Peter Balmakers vindt het belangrijk dat het evenement er gekomen is. "Met dit toernooi geven we een impuls aan het voetbal voor meiden en vrouwen met een verstandelijke beperking. Dat is belangrijk, want sporten is voor deze doelgroep lang niet altijd vanzelfsprekend."</p>
<p>Het Nederlandse team traint bij SVG een keer per week. Nu het toernooi dichterbij komt, wordt er op de training een extra schepje bovenop gedaan, vertelt Van den Einden-Brok. "Je wilt wel goed op elkaar ingespeeld zijn. Met mijn zenuwen valt het wel mee, maar ik weet dat andere meiden uit het team wel gespannen zijn, want het is wel echt heel uniek."</p>
<p>Welk team in de finale staat zondag, is nog de grote vraag. De andere deelnemende landen zijn onder meer Polen, KroatiÃ«, Frankrijk, Azerbeidzjan en Denemarken, maar hoe goed die landen spelen, weet de vleugelverdediger niet. "We weten echt niet hoe goed de tegenstanders zijn. Dat maakt het eigenlijk wel weer heel leuk. We doen ons best en meer kunnen we niet doen."</p>
