---
layout: post
title: "Goedkoop Junckergeld voor aanhangers en graafmachines"
date: Tue, 30 Jul 2019 14:20:08 +0200
categories: 
- financieel 
- koersen 
externe_link: "https://www.telegraaf.nl/financieel/61547231/goedkoop-junckergeld-voor-aanhangers-en-graafmachines"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5e9fd88a-b2c4-11e9-a50a-0255c322e81b.jpg"
---

<p class="intro">Verhuurbedrijf Boels heeft een lening van €50 miljoen bij de Europese Investeringsbank afgesloten. Het geld is afkomstig uit het Junckerplan.</p> <p>Boels gaat met de lening nieuwe voertuigen, machines en andere apparatuur aanschaffen, om die vervolgens te kunnen verhuren. Het in 1977 opgerichte Boels heeft meer dan vierhonderd filialen in Europa. Veel Nederlandse consumenten kennen het familiebedrijf uit Sittard van de verhuur van aanhangers en gereedschap.</p><p>Omdat het verhuren en leasen van materieel als circulair bedrijfsmodel geldt, kon Boels het geld lospeuteren uit het Europees Fonds voor Strategische Investeringen (EFSI), in de volksmond het Junckerplan genoemd. Leningen uit deze geldpot van €500 miljard, worden via de Europese Investeringsbank (EIB) uitgezet.</p><p>Volgens Emma Navarro, vice-president van de EIB, maakt Boels door het verhuren ‘een groot verschil in uitstoot en afval’: „Het stelt bouwbedrijven, maar ook particulieren, in staat topwerk te leveren, zonder dat gespecialiseerde machines moeten worden aangeschaft.”</p><p>Onder meer het opknappen van de Afsluitdijk en het opknappen van de snelweg A6 naar Almere worden gefinancierd met geld uit het Junckerfonds. Boels is het eerste Nederlandse familiebedrijf dat via de EIB rechtstreeks een lening uit het fonds krijgt.</p>
