---
layout: post
title: "Na schoten Alexandrium gekaapte auto gevonden"
date: Wed, 11 Sep 2019 17:06:01 +0200
categories: 
- entertainment 
- opinie 
externe_link: "https://www.telegraaf.nl/nieuws/486224508/na-schoten-alexandrium-gekaapte-auto-gevonden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c2c527c2-d4a5-11e9-a8e1-02c309bc01c1.jpg"
woorden: 208
---

<p class="intro">De auto die dinsdag was geroofd na een schietpartij in het Rotterdamse winkelcentrum Alexandrium, is teruggevonden. De Audi A6 stond een paar kilometer verderop geparkeerd op de Wollefoppenweg in de Rotterdamse wijk Nesselande. De man en de vrouw die de auto hebben geroofd, zijn nog voortvluchtig, liet de politie woensdag weten.</p> <p>De schietpartij dinsdag begon op de Duikerstraat in de Rotterdamse wijk Het Lage Land. Korte tijd later werd ook geschoten in de Kreeftstraat in Rotterdam, die door Alexandrium loopt. Meerdere auto’s werden geraakt door kogels. Twee mensen die in een van die auto’s zaten, werden opgepakt voor hun betrokkenheid bij de schietpartij. Zij zitten nog steeds vast. Het gaat om een 45-jarige vrouw en een 37-jarige man uit Rotterdam.</p><p>Na de schoten reden een andere man en vrouw weg in een BMW. Ze stopten een paar straten verderop. Daar lieten ze een wapen zien aan de bestuurster van de Audi, die voor een stoplicht stond te wachten. De vrouw stapte uit en de man en de vrouw gingen er met haar voertuig vandoor.</p><p>Klopjacht</p><p>Na de carjacking opende de politie een klopjacht vanuit de lucht en op de weg. Dinsdagavond kwam een melding dat een donkergrijze Audi A6 aan de Wollefoppenweg geparkeerd stond en dat bleek de geroofde auto.</p>
