---
layout: post
title: "Konta naar halve finale Roland Garros"
date: Tue, 04 Jun 2019 15:52:38 +0200
category: sport
externe_link: "https://www.telegraaf.nl/sport/846196001/konta-naar-halve-finale-roland-garros"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f882e7b6-8700-11e9-aa9d-0255c322e81b.jpg"
---

<p class="intro">De Britse Johanna Konta heeft zich als eerste tennisster verzekerd van een plek in de halve finales van Roland Garros. De nummer 26 van de wereld verraste de Amerikaanse Sloane Stephens, de finaliste van vorig jaar, met 6-1 6-4.</p> <p>De 28-jarige Konta is de eerste Britse die de laatste vier haalt op Roland Garros sinds Jo Durie in 1983. In de halve eindstrijd neemt Konta het op tegen Markéta Vondrousová. De Tsjechische versloeg Petra Martic uit Kroatië in twee sets, 7-6 (1) 7-5.</p><p>Al twee keer eerder stond Konta in de halve finales van een grand slam: in 2016 op de Australian Open, in 2018 op Wimbledon. Op de laatste zes majors kwam ze niet voorbij de tweede ronde.</p><p>Stephens, getraind door de Nederlander Sven Groeneveld, verloor vorig jaar in de finale van Simona Halep, die nu ook nog in het toernooi zit.</p>
