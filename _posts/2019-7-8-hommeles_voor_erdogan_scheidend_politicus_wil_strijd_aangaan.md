---
layout: post
title: "Hommeles voor Erdogan: scheidend politicus wil strijd aangaan"
date: Mon, 08 Jul 2019 14:29:59 +0200
categories: 
- entertainment 
- opinie 
externe_link: "https://www.telegraaf.nl/nieuws/1491569924/hommeles-voor-erdogan-scheidend-politicus-wil-strijd-aangaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/40ed2de6-a17c-11e9-b4a1-02d1dbdc35d1.jpg"
---

<p class="intro">De vooraanstaande Turkse politicus Ali Babacan is naar eigen zeggen uit de regeringspartij AK van president Erdogan gestapt. De 52-jarige voormalige vicepremier, ex-minister van Buitenlandse Zaken en ex-minister van Economie, zegt diepe meningsverschillen te hebben met de partijleiding. Babacan wil nog dit jaar samen met ex-president Abdullah Gül, ook een gewezen AK-coryfee, een nieuwe partij oprichten.</p> <p>De partij voor Rechtvaardigheid en Ontwikkeling (AK) is in 2001 opgericht en heeft onder leiding van de huidige president Erdogan het land uit een diep economisch dal getrokken en ingrijpende hervormingen doorgevoerd. De populaire AK-partij heeft vrijwel alle verkiezingen sindsdien glansrijk gewonnen tot dit jaar in Ankara en Istanbul kandidaten van de oppositie tot burgemeester zijn gekozen, tot weerzin van de grote leider. In de twee steden woont bijna een kwart van de bevolking van Turkije.</p><p>Erdogan liet de verkiezingen in Istanbul zelfs opnieuw doen omdat er volgens hem met de uitslag gerommeld zou zijn. De oppositiepartij won vervolgens alsnog.</p><p>De regering van Erdogan gaat vooral sinds 2013 steeds autoritairder te werk. Na een mislukte staatsgreep in 2016 is de regering-Erdogan erg repressief en faalt het economisch beleid. Erdogan wijt de poging tot staatsgreep aan de aanhang van de in het buitenland wonende islamist Fethüllah Gülen, die tot 2013 een bondgenoot van hem was.</p>
