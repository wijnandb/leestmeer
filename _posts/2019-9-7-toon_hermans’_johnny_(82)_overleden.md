---
layout: post
title: "Toon Hermans’ JOHNNY (82) overleden"
date: Sat, 07 Sep 2019 11:59:21 +0200
categories: 
- entertainment 
- opinie 
externe_link: "https://www.telegraaf.nl/entertainment/1613871022/toon-hermans-johnny-82-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d697912e-d156-11e9-9211-02c309bc01c1.jpg"
---

<p class="intro">JOHN VAN ELK, de legendarische toneelmeester van TOON HERMANS, is gisteravond overleden. Dat heeft MAURICE HERMANS bekendgemaakt.</p> <p>De kleine ‘Johnny’ werkte vanaf de jaren zestig achter de schermen voor de grote cabaretier, maar repeterend voor een nieuwe show ontstond in de jaren tachtig het idee hem het podium op te halen. Onvergetelijk is de scène waarin Toon zijn assistent vraagt ‘even zijn tennisracket uit de auto te halen.’ Hijzelf staat op de bühne vervolgens minutenlang te niksen. En juist dat wordt gezien als een van de hoogtepunten uit Toons rijke oeuvre.</p><p>28 jaar werkten de twee samen.</p><p>John van Elk en Toon Hermans gingen ook privé met elkaar om. Zij vierden soms zelfs samen Kerst en gingen ook met elkaar op vakantie. Over zijn belevenissen met Toon schreef John later een boek, De Toongever. Daarin vertelt hij hoe hij als circusartiest begon, acrobaat en berentemmer was, en op een dag gevraagd werd de volgspot te bedienen. Daar kwam een langdurige samenwerking uit voort.</p><p>Maurice Hermans: ‘Ik ga hem ongelooflijk missen. Maar ik weet dat hij nu gelukkiger is dan voorheen en, nog belangrijker, herenigd met zijn CORRIE die hij zo enorm misten.’</p><p>Hermans draagt de première van zijn eigen theaterprogramma, morgen in Antwerpen, op aan zijn vaders beste vriend.</p>
