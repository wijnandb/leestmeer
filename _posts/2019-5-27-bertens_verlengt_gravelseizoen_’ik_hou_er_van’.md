---
layout: post
title: "Bertens verlengt gravelseizoen: ’Ik hou er van’"
date: Mon, 27 May 2019 15:22:55 +0200
category: sport
externe_link: "https://www.telegraaf.nl/sport/3654682/bertens-verlengt-gravelseizoen-ik-hou-er-van"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/89828fa8-8082-11e9-a869-0218eaf05005.jpg"
---

<p class="intro">Kiki Bertens heeft besloten haar gravelseizoen te verlengen. Na Wimbledon doet de nummer 4 van de wereld mee aan het kleinere WTA-toernooi van Palermo.</p> <p>Veel wereldtoppers richten zich na Wimbledon op het hardcourtseizoen in de Verenigde Staten, maar Bertens keert na het grasseizoen voor één toernooi terug op haar geliefde ondergrond.</p><p>Vakantie</p><p>„Ik hou van gravel en wil mijn seizoen graag verlengen, ook omdat ik vorig jaar een wat korter gravelseizoen heb gehad”, aldus Bertens. „Maar na Wimbledon ga ik eerst een weekje op vakantie. Als ik heel goed speel op Wimbledon kan ik Palermo altijd nog schrappen.”</p><p>Bertens ontkende niet dat ze als enige top 10-speelster in Palermo een aardige startpremie ontvangt. Volgens coach Raemon Sluiter zijn er meerdere redenen. „Kiki mag met haar status maar drie kleinere WTA-toernooien spelen. En die zijn aan het einde van het jaar wat sterker, omdat speelsters nog punten willen vergaren voor bijvoorbeeld de WTA Finals.”</p>
