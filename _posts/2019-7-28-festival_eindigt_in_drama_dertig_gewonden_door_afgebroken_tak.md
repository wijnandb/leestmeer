---
layout: post
title: "Festival eindigt in drama: dertig gewonden door afgebroken tak"
date: Sun, 28 Jul 2019 07:17:29 +0200
category: buitenland
externe_link: "https://www.telegraaf.nl/nieuws/1976554844/festival-eindigt-in-drama-dertig-gewonden-door-afgebroken-tak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ab8e2e7e-b10e-11e9-b798-02d2fb1aa1d7.jpg"
---

<p class="intro">Tijdens een festival in de openlucht in het Noord-Duitse Schwerin zijn zaterdagavond dertig gewonden gevallen toen een grote tak van een boom afbrak en in de mensenmassa viel. Zes gewonden zouden er volgens lokale media ernstig aan toe zijn. Geen van de gewonden zou in levensgevaar zijn.</p> <p>In het openluchttheater was een festival gaande met hits uit de jaren negentig en tweeduizend, toen het drama zich voltrok. De afgebroken tak belandde naast een mobiele bierkraam, waar op dat moment tientallen mensen stonden.</p><p>De gewonden werden naar het ziekenhuis gebracht. Het festival in de deelstaat Mecklenburg-Voor-Pommeren werd afgelast.</p><p>In lokale media laten ooggetuigen weten dat ze in de hectiek dachten dat het om een vuurwerkshow ging. Het afbreken van de 18 meter lange tak ging volgens omstanders met een enorme klap gepaard.</p>
