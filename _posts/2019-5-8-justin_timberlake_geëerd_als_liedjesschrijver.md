---
layout: post
title: "Justin Timberlake geëerd als liedjesschrijver"
date: Wed, 08 May 2019 21:25:50 +0200
categories: 
- entertainment 
- sterren 
externe_link: "https://www.telegraaf.nl/entertainment/3558662/justin-timberlake-geeerd-als-liedjesschrijver"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/22edfc06-71c7-11e9-9af2-0217670beecd.jpg"
---

<p class="intro">Justin Timberlake krijgt een prijs vanwege zijn talenten als liedjesschrijver. De zanger mag op 13 juni de Contemporary Icon Award van de Songwriters Hall of Fame in ontvangst nemen, heeft de organisatie woensdag bekendgemaakt.</p> <p>De award wordt uitgereikt aan een „songwriter en artiest die een iconische status in de popcultuur heeft bereikt.” Justin, die meeschreef aan al zijn solohits en een groot deel van die van *NSYNC, krijgt de prijs tijdens een ceremonie in New York overhandigd.</p><p>Hoewel de Songwriters Hall of Fame jaarlijks stilstaat bij de talenten van liedjesschrijvers, wordt de Contemporary Icon Award dit jaar pas voor de tweede keer uitgereikt. In 2015 ging Lady Gaga met de prijs naar huis.</p>
