---
layout: post
title: "Go Ahead en Den Bosch nog in evenwicht na enerverend duel"
date: Sun, 19 May 2019 14:12:40 +0200
categories: 
- sport 
- voetbal 
externe_link: "https://nos.nl/l/2285392"
feature_image: "https://nos.nl/data/image/2019/05/19/551130/1008x567.jpg"
---

<p>Doelpunten, kansen, een afgekeurde prachtgoal, een gemiste strafschop; de aanwezigen bij Go Ahead Eagles-FC Den Bosch kregen waar voor hun geld. Het treffen eindigde in 2-2, waardoor de tweekamp nog allesbehalve beslist is.</p>
<p>Den Bosch kwam tweemaal op voorsprong, dankzij treffers van Jort van der Sande (0-1) en Luuk Brouwers (1-2). Jeroen Lelieveld (1-1) en Jaroslav Navratil (2-2) maakten verdiend gelijk.</p>
<p>Bij een 1-2 tussenstand vond ook Go Ahead-spits Thomas Verheijdt op prachtige wijze het doel, de volgetatoeëerde Hagenaar knalde van afstand in de bovenhoek, maar hij kreeg de bal van een ploeggenoot die buitenspel stond.</p>
<p>Even daarna zag Go Ahead twee keer een bal van de lijn gehaald worden, voordat Navratil de 2-2 binnenschoot.</p>
<h2>Gemiste strafschop</h2>
<p>Een kwartier voor tijd kreeg Paco van Moorsel dé kans om Go Ahead Eagles de dikverdiende zege te bezorgen, maar Den Bosch-doelman Wouter van der Steen keerde zijn strafschop, waarna Van Moorsel de rebound over schoot.</p>
<p>Woensdag is de return in Den Bosch. De winnaar van de tweekamp plaatst zich voor de finale van de play-offs om promotie/degradatie, waarin RKC Waalwijk of Excelsior de tegenstander is.</p>
