---
layout: post
title: "App- en belgedrag in werkverkeer aangepakt"
date: Mon, 02 Sep 2019 07:51:36 +0200
category: binnenland
externe_link: "https://www.telegraaf.nl/nieuws/524275526/app-en-belgedrag-in-werkverkeer-aangepakt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/83a286b6-cd48-11e9-9a41-02d2fb1aa1d7.jpg"
---

<p class="intro">Het bedrijfsleven moet vaker regels opstellen en naleven voor het appgedrag van werknemers die met de auto onderweg zijn. Ruim een derde van de werkgevers (35 procent) heeft geen afspraken gemaakt over het smartphonegedrag. Zij verwachten van hun werknemers dat ze binnen 30 minuten reageren op een oproep of berichtje, melden Veilig Verkeer Nederland (VVN) en de Vereniging van Nederlandse Autoleasemaatschappijen (VNA) na onderzoek.</p> <p>Minister Cora van Nieuwenhuizen (Infrastructuur en Waterstaat) geeft maandag het startsein voor een nieuwe campagne gericht op werkgevers, die aan het bel- en appgedrag onderweg een einde moet maken. Deze campagne met de naam ’MONO-zakelijk’ maakt deel uit van het streven om het smartphonegebruik omwille van de verkeersveiligheid te beperken.</p><p>Van Nieuwenhuizen lanceert de nieuwe campagne bij het verdeelcentrum van online supermarkt Picnic in Den Haag. Doel is dat alle bedrijven afspraken met hun personeel maken over veilig smartphonegebruik. „Het is moeilijk voor te stellen, maar één op de tien werkgevers vindt het een normale zaak dat hun werknemers berichten lezen en terugschrijven tijdens het rijden”, zegt de minister. Ze noemt het „totaal onverantwoord om dit van je mensen te verwachten, want dat is gewoon levensgevaarlijk.”</p><p>Iets meer dan de helft van de ondervraagde bedrijven (52 procent) hanteert regels voor het telefoongebruik onderweg. In ruim driekwart van de ondernemingen is handsfree bellen algemeen geaccepteerd.</p>
