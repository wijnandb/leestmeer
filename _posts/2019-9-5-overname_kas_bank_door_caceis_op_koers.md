---
layout: post
title: "Overname Kas Bank door Caceis op koers"
date: Thu, 05 Sep 2019 08:19:00 +0200
categories: 
- financieel 
- koersen 
externe_link: "https://www.telegraaf.nl/financieel/2011759677/overname-kas-bank-door-caceis-op-koers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5d364530-cfa5-11e9-80b1-0217670beecd.jpg"
---

<p class="intro">De overname van effectendienstverlener Kas Bank door zijn Franse branchegenoot Caceis ligt op schema. Het aan de Amsterdamse beurs genoteerde bedrijf sprak bij een handelsupdate over het eerste halfjaar andermaal de verwachting uit dat de deal in het lopende kwartaal wordt afgerond.</p> <p>Tot dat moment blijft Kas Bank naar eigen zeggen als zelfstandig bedrijf opereren. In de eerste jaarhelft merkte de onderneming het vertrek van enkele grote klanten en de verkoop van een investering in een Nederlands hypotheekfonds in 2018. Dat leidde tot een daling van het operationele nettoresultaat tot 600.000 euro, waar een jaar eerder een winst van 5,1 miljoen euro resteerde.</p><p>Kas Bank wist het kostenniveau met 10 procent terug te brengen in vergelijking met een jaar eerder. Als gevolg van het Caceis-bod keert Kas Bank geen interim-dividend uit en doet het ook geen uitspraken over de verwachtingen voor de tweede jaarhelft. Verder noemde Kas Bank de eigen kapitaal- en liquiditeitsratio's "continuerend sterk".</p>
