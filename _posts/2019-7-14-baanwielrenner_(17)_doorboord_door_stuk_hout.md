---
layout: post
title: "Baanwielrenner (17) doorboord door stuk hout"
date: Sun, 14 Jul 2019 15:17:34 +0200
category: sport
externe_link: "https://www.telegraaf.nl/sport/260486578/baanwielrenner-17-doorboord-door-stuk-hout"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dc0bf0aa-a63b-11e9-9ef9-0255c322e81b.jpg"
---

<p class="intro">Lorenzo Gobbo is tijdens de EK baanwielrennen voor jongeren in Gent aan de dood ontsnapt. De 17-jarige wielrenner werd tijdens het onderdeel scratch doorboord door een groot stuk hout en raakte daarbij zwaargewond.</p> <p>Gobbo kwam ten val en werd gespiest door het losgeraakte hout. De enorme splinter van zo’n 40 centimeter ging via zijn zij naar binnen, doorboorde zijn dijbeen en perforeerde ook zijn long.</p><p>Tijdens het incident was Gobbo bij bewustzijn, maar werd met grote spoed naar het ziekenhuis gebracht. Het Italiaanse slachtoffer werd urenlang geopereerd. Zijn toestand is inmiddels stabiel, maar hij ligt nog wel op de intensive care en moet voorlopig ter obversatie in het ziekenhuis verblijven.</p><p>Het ongeval zorgde voor de nodige schrik, ook bij Frank Glorieux. „Het is een heel ongelukkige samenloop van omstandigheden”, verklaarde de directeur van Wielerbond Vlaanderen tegenover Het Laatste Nieuws. Hij vermoedt dat op het moment dat de pedaal van Gobbo’s fiets de wielerbaan raakte, vervolgens een grote splinter is losgeschoten.</p><p>Het is niet de eerste keer dat een splinter een lichaamsdeel van een baanwielrenner doorboord. Ook de Maleisiër Azizulhasni Awang raakte in 2011 tijdens een wereldbekerwedstrijd gewond. Een stuk hout van zo’n twintig centimer ging dwars door zijn kuit heen. Desondanks stapte Awang later ’gewoon’ weer op zijn fiets en pakte nog brons op de keirin. Na de koers volgde alsnog een operatie in het ziekenhuis.</p>
