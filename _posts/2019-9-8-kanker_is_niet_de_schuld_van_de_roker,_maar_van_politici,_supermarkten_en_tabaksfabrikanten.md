---
layout: post
title: "Kanker is niet de schuld van de roker, maar van politici, supermarkten en tabaksfabrikanten"
date: Sun, 08 Sep 2019 15:20:31 GMT
category: wetenschap
externe_link: "https://www.volkskrant.nl/nieuws-achtergrond/kanker-is-niet-de-schuld-van-de-roker-maar-van-politici-supermarkten-en-tabaksfabrikanten~b5f2557a/"
feature_image: "https://images3.persgroep.net/rcs/x8ycAJyJo2y5WUCs_ql-Jc01DVo/diocontent/155742599/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Elke dag om half vijf ’s morgens zit ze in de tuin met haar eerste sigaret en koffie. Haar man komt na een kwartiertje nieuwe koffie brengen. Ze steekt een tweede en vaak een derde op. Douchen, eten en voor de file uit naar het werk. In de auto rookt ze meestal niet, maar samen met haar collega rookt ze nog voor 6 uur opnieuw een sigaretje. Aan het eind van de week heeft ze 80 euro opgerookt. Tijdens haar zwangerschap, bijna dertig jaar geleden, rookte ze niet. Na de bevalling stak ze er snel een op. Toen ze op haar 13de begon, hoorde ze eindelijk bij de groep. Haar kettingrokende vader was boos, maar daar trok ze zich niets van aan. De sigaretten stonden op tafel. Telkens mislukte stoppogingen, ze is hees en hoest. ‘Ik ben hartstikke verslaafd.’
