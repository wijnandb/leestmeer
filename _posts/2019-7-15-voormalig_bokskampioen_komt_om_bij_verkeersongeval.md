---
layout: post
title: "Voormalig bokskampioen komt om bij verkeersongeval"
date: Mon, 15 Jul 2019 17:35:52 +0200
category: sport
externe_link: "https://www.telegraaf.nl/sport/801840575/voormalig-bokskampioen-komt-om-bij-verkeersongeval"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5a02a74e-a716-11e9-b8ac-02d2fb1aa1d7.jpg"
---

<p class="intro">Voormalig wereld- en olympisch kampioen boksen Pernell Whitaker is om het leven gekomen door een verkeersongeval. De 55-jarige Amerikaan, bijgenaamd ’Sweet Pea’, werd in Virginia Beach aangereden door een voertuig, aldus de plaatselijke politie.</p> <p>Whitaker won in 1984 bij de Spelen van Los Angeles goud bij de lichtgewichten. Daarna begon hij aan een succesvolle profcarrière, die duurde tot 2002. Hij veroverde vier wereldtitels bij vier verschillende bonden en in vier verschillende gewichtsklassen. In 2006 werd hij opgenomen in de internationale Hall of Fame.</p><p>Hij won in totaal 40 profgevechten, waarvan 17 op knock-out.</p>
