---
layout: post
title: "Man vast voor aanslagplan op ambassade VS Brussel"
date: Mon, 24 Jun 2019 16:27:00 +0200
category: buitenland
externe_link: "https://www.telegraaf.nl/nieuws/1208616174/man-vast-voor-aanslagplan-op-ambassade-vs-brussel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2573446a-968c-11e9-a39c-02c309bc01c1.jpg"
---

<p class="intro">De Belgische politie heeft zaterdag een man opgepakt die een aanslag op de Amerikaanse ambassade in Brussel zou hebben willen plegen. Hij is maandag ondervraagd en officieel aangehouden op verdenking van een poging tot een aanslag en voorbereiding van een terroristisch misdrijf. De man ontkent betrokkenheid, meldt het Belgische federaal parket.</p> <p>Het parket duidt de man aan met de initialen M.G. Hij werd aangehouden door de antiterreurcel van de federale gerechtelijke politie in Brussel. „Een aantal aanwijzingen deed vrezen voor een aanslag op de ambassade van de Verenigde Staten van Amerika”, aldus het parket, dat in het belang van het onderzoek nu geen verdere informatie verschaft.</p><p>De inlichtingendiensten hadden de verdachte met de Belgische nationaliteit al lange tijd in het vizier, meldt persbureau Belga. Volgens de politie zou hij van plan zijn geweest op korte termijn een aanslag te plegen.</p>
