---
layout: post
title: "Galapagos sluit megadeal met Amerikaans Gilead"
date: Sun, 14 Jul 2019 19:32:29 +0200
categories: 
- financieel 
- koersen 
externe_link: "https://www.telegraaf.nl/financieel/818247281/galapagos-sluit-megadeal-met-amerikaans-gilead"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2e4096b6-a676-11e9-90b7-0218eaf05005.jpg"
---

<p class="intro">Biotechnoloog Galapagos heeft een megadeal gesloten met samenwerkingspartner Gilead Sciences. Het Amerikaanse farmaconcern zal de komende tien jaar geen overnamebod doen op Galapagos, maar koopt inzage en toegang tot de huidige en toekomstige onderzoeks- en klinische programma's van de onderneming. Ook vergroot Gilead zijn aandelenbelang.</p> <p>Gilead betaalt 'upfront' bijna 4 miljard dollar en investeert 1,1 miljard dollar in aandelen Galapagos. Daarmee groeit de deelneming van 12,3 procent naar 22 procent. Voor de aandelen legt Gilead 140,59 euro per stuk neer, bijna 10 procent meer dan de slotkoers van Galapagos op vrijdag. Op termijn kan Gilead zijn belang nog vergroten tot 29,9 procent.</p><p>Het gaat volgens Galapagos-topman Onno van de Stolpe om de grootste deal in zijn soort in deze branche ooit. Hij en topman Daniel O'Day van Gilead zijn het erover eens dat beide bedrijven elkaar goed aanvullen. Zo kan Galapagos de expertise van Gilead rond het op de markt brengen van producten goed gebruiken.</p><p>Zelfstandigheid</p><p>Ook belangrijk is dat Galapagos door de deal zelfstandig kan blijven, zeggen de twee topmannen in een toelichting. Ze denken dat de samenwerking, waarvoor is gekozen, "meer waarde" kan creÃ«ren dan een echte overnamedeal. "Ik denk ook niet dat ik met een overnamebod akkoord zou zijn gegaan", aldus Van de Stolpe. Over een dergelijk voorstel is volgens hem nooit gesproken.</p><p>Galapagos gaat de extra middelen inzetten om zijn onderzoeks- en ontwikkelingsactiviteiten uit te breiden en te versnellen. Gilead en Galapagos zijn ook overeengekomen om de bestaande afspraken voor de ontwikkeling en commercialisering van het kandidaat geneesmiddel filgotinib, voor reuma en andere ontstekingsziekten, aan te passen. Galapagos gaat een groter deel van de commercialisatie in Europa voor haar rekening nemen.</p><p>Onderzoeksdivisie</p><p>De Amerikanen krijgen dus toegang tot de onderzoeksdivisie van Galapagos, die nu meer dan 500 wetenschappers telt en op termijn waarschijnlijk zo'n 1000, en ook tot Galapagos' onderzoeksplatform. Gilead zal ook twee personen voordragen die in de raad van bestuur van Galapagos zullen plaatsnemen na de afronding van deze transactie. Galapagos heeft in die raad zowel zijn uitvoerende topman als commissarissen zitten.</p><p>Galapagos en Gilead werkten al nauw samen bij de ontwikkeling van filgotinib. Ze zijn van plan om voor het einde van het jaar de vergunningsaanvragen voor het kandidaat-geneesmiddel in te dienen in Europa en de Verenigde Staten. Gilead betaalde eerder honderden miljoenen aan Galapagos, in ruil voor de Amerikaanse verkooprechten van het middel.</p>
