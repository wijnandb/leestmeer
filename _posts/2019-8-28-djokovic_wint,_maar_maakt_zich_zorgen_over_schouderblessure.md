---
layout: post
title: "Djokovic wint, maar maakt zich zorgen over schouderblessure"
date: Wed, 28 Aug 2019 22:15:35 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/JUI3k4XET4c/2299378"
feature_image: "https://nos.nl/data/image/2019/08/29/573248/1008x567.jpg"
---

<p>De US Open verloopt voor Novak Djokovic in sportief opzicht tot nu toe goed, maar een schouderblessure bezorgt de Serviër veel kopzorgen momenteel. Hij hield in de tweede ronde tegen Juan Ignacio Londero zijn fysieke problemen wel onder controle en won met 6-4, 7-6 (3), 6-1.</p>
<p>Djokovic speelde onder het wegens regen gesloten dak van het Arthur Ashe Stadium wisselvallig en tegen de in New York debuterende Londero.</p>
<h2>Djokovic moet knokken</h2>
<p>Zo kwam hij in de tweede set terug van een dubbele break achterstand (0-3) en kon Djokovic pas in de derde set op adem komen omdat Londero fysiek en mentaal op was. "Ik heb al een tijd last van de schouder", aldus Djokovic, die soms zichtbaar last had van de schouder na het slaan van een service of backhand.</p>
<p>"Het was niet makkelijk om met pijn te spelen, dan is het een kwestie van knokken en hopen dat je soms een beetje geluk hebt."</p>
<p>Roger Federer had vier sets nodig om Damir Dzumhur te verslaan: 3-6, 6-2, 6-3, 6-4. Net als in zijn partij in de eerste ronde begon Federer slordig. Hij leverde zijn eerste twee servicegames in en keek al snel tegen een 4-0 achterstand aan.</p>
<p>De vijfvoudig winnaar van de US Open brak Dzumhur daarna nog wel een keer terug, maar het was niet genoeg om de eerste set uit handen van de Bosniër te houden.</p>
<h2>Orde op zaken</h2>
<p>In de tweede set overleefde Federer in zijn eerste servicegame een breakpoint. De Zwitser stelde daarna snel orde op zaken, brak zijn tegenstander twee keer en haalde de set binnen. In het derde en vierde bedrijf bleef Dzumhur bij vlagen tegenstribbelen. Federer liet zich echter niet verrassen.</p>
<p>Ook Kei Nishikori verzekerde zich van een plaats in de derde ronde. De als zevende geplaatste Japanner rekende af met de Amerikaan Bradley Klahn: 6-2, 4-6, 6-3, 7-5.</p>
<p>Klahn bood Nishikori vooral in de tweede en de vierde set de nodige tegenstand. Na een kleine drie uur spelen besliste Nishikori, verliezend finalist in 2014, de wedstrijd op zijn vijfde matchpoint.</p><img src="http://feeds.feedburner.com/~r/nossporttennis/~4/JUI3k4XET4c" height="1" width="1" alt=""/>
