---
layout: post
title: "Solide Bertens bereikt halve finales Elite Trophy"
date: Thu, 24 Oct 2019 14:50:10 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/vINeyA5Jlw4/2307486"
feature_image: "https://nos.nl/data/image/2019/10/22/586696/1008x567.jpg"
aantal: 169
unieke: 126
bron: "NOS"
---

<p>Tennisster Kiki Bertens heeft in Zhuhai de halve finales van de Elite Trophy gehaald. De Zuid-Hollandse won tegen de Oekraïense Dajana Jastremska ook haar tweede groepswedstrijd op het WTA-toernooi: 6-4, 6-3.</p>
<p>De speelsters pasten zich aanvankelijk keurig aan aan de troosteloze ambiance in de vrijwel lege hal in het Chinese Zhuhai.</p>
<p>Vooral Jastremska, die in de eerste set slechts 28 procent van haar eerste opslagen binnen de lijnen kreeg, maakte er met haar soms wilde spel een potje van.</p>
<h2>Prima sliceballen</h2>
<p>Naarmate de partij vorderde, ging vooral het niveau van Bertens omhoog. Met prima sliceballen wist ze het gevaar van de pas 19-jarige Oekraïense hardhitter te neutraliseren. Na anderhalf uur was de buit binnen.</p>
<p>Bertens, die dinsdag al van Donna Vekic won, treft zaterdag in de halve finales één van de drie overige groepswinnaars. Het is nog niet bekend wie dat zal zijn.</p>
<p>De Elite Trophy geldt als de bescheiden variant van de WTA Finals, die volgende week in het Chinese Shenzhen van start gaat.</p><img src="http://feeds.feedburner.com/~r/nossporttennis/~4/vINeyA5Jlw4" height="1" width="1" alt=""/>
