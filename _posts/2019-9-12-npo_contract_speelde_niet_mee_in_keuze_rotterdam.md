---
layout: post
title: "NPO: contract speelde niet mee in keuze Rotterdam"
date: Thu, 12 Sep 2019 14:38:33 +0200
category: entertainment
externe_link: "https://www.telegraaf.nl/entertainment/1749708718/npo-contract-speelde-niet-mee-in-keuze-rotterdam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3cb72044-d55a-11e9-b0b0-02c309bc01c1.jpg"
aantal: 260
unieke: 149
bron: "De Telegraaf"
---

<p class="intro">De keuze voor Rotterdam als gaststad van het Eurovisiesongfestival is puur op inhoudelijke gronden gemaakt. Dat er geen samenwerkingsovereenkomst met Maastricht was, heeft dan ook geen rol gespeeld. Dat verduidelijkt een woordvoerder van NPO in een reactie op de Maastrichtse vrees dat de stad haar kansen had verkleind door geen overeenkomst te tekenen.</p> <p>„Het organiseren van het Eurovisiesongfestival is een grote verantwoordelijkheid. De gaststad heeft daarin historisch een cruciale rol. Het past daarom dat er tussen de organiserende omroep en de gaststad gedegen afspraken worden gemaakt in een samenwerkingsovereenkomst”, legt de NPO uit.</p><p>De selectiecommissie koos voor Rotterdam vanwege de betere locatie. „Dat heeft er uiteindelijk voor gezorgd dat er geen samenwerkingsovereenkomst met Maastricht tot stand hoefde te komen. Daarom is de selectiecommissie niet toegekomen aan de verdere uitwerking van de samenwerkingsovereenkomst en de aanvullingen die Maastricht heeft ingebracht.”</p><p>Eerder donderdag werd duidelijk dat Maastricht in aanloop naar de selectie een door de NPO voorgelegde samenwerkingsovereenkomst over het songfestival weigerde te tekenen. De Maastrichtse wethouder John Aarts van Financiën (VVD) sprak van een ’wurgcontract’, zo staat in de notulen van een besloten vergadering.</p><p>In de overeenkomst van de NPO stonden volgens Aarts zaken die eerder niet aan bod waren geweest, en die erop neerkwamen dat alle risico’s op de stad en zalencentrum het MECC zouden worden afgewenteld. De gemeenteraad van Maastricht besloot tijdens de vergadering niet te tekenen voor deze ’carte blanche’. De raad verwierp ook een eis van de NPO om het MECC grondig te verbouwen en besloot een nieuwe overeenkomst voor te leggen waarin de financiële risico’s beter waren afgedekt.</p>
