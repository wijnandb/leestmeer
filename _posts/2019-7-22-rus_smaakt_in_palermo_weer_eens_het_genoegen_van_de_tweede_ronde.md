---
layout: post
title: "Rus smaakt in Palermo weer eens het genoegen van de tweede ronde"
date: Mon, 22 Jul 2019 20:02:47 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/jB5WPKfOsdQ/2294628"
feature_image: "https://nos.nl/data/image/2019/07/22/565314/1008x567.jpg"
---

<p>Arantxa Rus is op het WTA-toernooi van Palermo doorgedrongen tot de tweede ronde. De mondiale nummer 130 klopte op het Italiaanse gravel de Fran√ßaise Amandine Hesse met duidelijke cijfers: 6-1, 6-3.</p>
<p>De sterk spelende Rus stond in de vorige twee partijen tegen Hesse in totaal slechts acht games af en had ook nu weinig te duchten van de Franse nummer 259 van de wereld.</p>
<p>Rus haalde voor de derde keer dit jaar de tweede ronde van een WTA-toernooi. In Boedapest (februari) en Rosmalen (juni) bleek die ronde vervolgens het eindstation. Ze treft nu de Slowaakse Viktoria Kuzmova of de Italiaanse Elisabetta Cocciaretto.</p>
<h2>Bertens als eerste geplaatst</h2>
<p>Kiki Bertens doet eveneens mee in Palermo. De Wateringse, die haar eerste toernooi sinds Wimbledon speelt, is als eerste geplaatst en ontmoet in de eerste ronde de Georgische Jekaterine Gorgodze.</p><img src="http://feeds.feedburner.com/~r/nossporttennis/~4/jB5WPKfOsdQ" height="1" width="1" alt=""/>
