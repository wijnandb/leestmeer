---
layout: post
title: "Tabloid-journalist: ’Meghan smeekte me haar in de krant te zetten’"
date: Sun, 27 Oct 2019 12:52:35 +0100
categories: 
- entertainment 
- royalty 
externe_link: "https://www.telegraaf.nl/entertainment/1405617436/tabloid-journalist-meghan-smeekte-me-haar-in-de-krant-te-zetten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dbf95400-f8b0-11e9-a2d0-02d1dbdc35d1.jpg"
aantal: 277
unieke: 190
bron: "De Telegraaf"
---

<p class="intro">Meghan mag zich dan in de documentaire over haar en Harry en hun reis naar Afrika beklaagd hebben over de vele aandacht van de Britse pers, ze is niet altijd zo mediaschuw geweest, stelt een voormalig columnist van Sunday People zondag in The Sun.</p> <p>Deze columnist, Katie Hind, ontmoette Meghan in november 2013 eens in de trendy Londense wijk SoHo. Volgens haar had Mehgans PR-agente in Engeland daar al meerdere malen op aangedrongen, hoewel zij zelf toen nog nooit had gehoord van de actrice of van haar Amerikaanse tv-serie Suits.</p><p>„Zij was erop gebrand naam te maken in Engeland. Die agente smeekte me zowat om haar te ontmoeten voor een drankje. Het werd snel duidelijk dat Meghan zich had voorgenomen zich te profileren, zelfs al was het in een onbeduidend stuk van tachtig woorden, in het eind van mijn wekelijkse column.”</p><p>De schrijfster claimt dat Meghan ook haar advies vroeg over het daten van de beroemde voetballer Ashley Cole, die zij volgde op Twitter. Hind waarschuwde haar echter uit de buurt te blijven, omdat hij een naam had als vreemdganger. „Ze leek teleurgesteld dat ik haar droom om voetbalvrouw te worden, uiteen had doen spatten.”</p><p>In de documentaire die onlangs verscheen, waarin Harry en Meghan worden gevolgd en geïnterviewd door journalist én goede vriend Tom Bradby, vertelt Meghan dat ze geen idee had van wat haar te wachten stond toen ze met prins Harry trouwde. Met natte ogen en een ongemakkelijke glimlach gaf ze toe hoe onzeker ze zich voelt. Een moment dat voor verdeeldheid zorgde onder de kijkers. Van de ene groep kreeg ze juist meer respect terwijl een andere groep juist nog meer onbegrip voor haar kreeg.</p>
