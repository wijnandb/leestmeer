---
layout: post
title: "Miljardenovername Salesforce in bedrijfssoftware"
date: Mon, 10 Jun 2019 13:13:18 +0200
categories: 
- financieel 
- koersen 
externe_link: "https://www.telegraaf.nl/financieel/694959297/miljardenovername-salesforce-in-bedrijfssoftware"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/06714168-8b7c-11e9-b76d-0255c322e81b.jpg"
---

<p class="intro">Salesforce, de maker van software waarmee bedrijven contacten met en informatie over hun klanten bijhouden, neemt tegen een waarde van $15,7 miljard sectorgenoot Tableau over.</p> <p>Dat maken de bedrijven maandagmiddag bekend. Het gaat om een transactie in aandelen.</p><p>Salesforce, met een marktwaarde van $125 miljard in de business to business software, geldt als een van de grootste aanbieders ook in Nederland.</p><p>Tableau, dat voor bedrijven data-analyse verzorgt en een marktwaarde van $10,8 miljard heeft, wordt verkocht in ruil voor 1103 aandelen Salesforce.</p><p>Salesforce haalt daarmee naar eigen zeggen volgend jaar een omzet van $16,5 miljard op uit de bedrijven markt. Het 4300 werknemers grote Tableau boekte vorig jaar een omzet van $983 miljoen. Voor dit jaar zou het schattingen van de markt naar $1,4 miljard moeten groeien.</p><p>Groei Salesforce</p><p>De winst per aandeel van Salesforce zal over het boekjaar 2020 met $0,37 tot $0,39 lager uitpakken, meldt het. Zijn overname moet later dit jaar financieel worden afgerond.</p><p>Salesforce boekte onlangs op de beurs het beste resultaat in vijf maanden. De softwareproducent meldde beter dan verwachte vierdekwartaalcijfers. Ook zijn vooruitzichten voor komende kwartalen beviel analisten, die het bedrijf uit San Francisco met enkele ’koop’-adviezen beloonden.</p><p>De oprichter van Salesforce, Marc Benioff, kocht privé onlangs met zijn vrouw Lynne het tijdschrift Time van mediabedrijf Meredith.</p>
