---
layout: post
title: "Flinke fik in Formule 2-race"
date: Sun, 12 May 2019 11:52:27 +0200
categories: 
- sport 
- autosport 
externe_link: "https://www.telegraaf.nl/sport/3573442/flinke-fik-in-formule-2-race"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/330ddc16-749f-11e9-9c2d-02d1dbdc35d1.jpg"
---

<p class="intro">Nobuharu Matsushita zag zijn kansen op succes zondag tijdens de sprintrace in de Formule 2 al vroeg in rook opgaan.</p> <p>De Carlin-bolide van de Japanse coureur vatte bijna direct na de start vlam. De wagen liep door de vuurzee flinke schade op.</p><p>De marshalls waren gelukkig bij de les en konden het brandje snel doven, maar het bodywork aan met name de achterkant van de auto was toen al grotendeels verkoold. Matsushita liep geen verwondingen op.</p><p>De race werd uiteindelijk gewonnen door Nyck de Vries. De Nederlander startte als vierde, nam na acht ronden de leiding over en stond die niet meer af.</p><p>Nicholas Latifi won zaterdag de feature race. In zijn DAMS-bolide bleef de Canadese WK-leider zijn rivalen Jack Aitken (Campos) en Guanyu Zhou (UNI-Virtuosi) voor. De Vries finishte namens ART als vijfde. Mick Schumacher (Prema) moest genoegen nemen met plek vijftien.</p>
