---
layout: post
title: "Belgische kernreactor mag weer aan"
date: Tue, 11 Jun 2019 15:26:03 +0200
categories: 
- entertainment 
- opinie 
externe_link: "https://www.telegraaf.nl/nieuws/1405352722/belgische-kernreactor-mag-weer-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a018043e-8c4c-11e9-9558-0255c322e81b.jpg"
---

<p class="intro">Reactor 2 van de kerncentrale in het Belgische Tihange mag weer worden opgestart. Betonreparaties en een nieuwe dakplaat voor het bunkergebouw geven het Federaal Agentschap voor Nucleaire Controle (FANC) voldoende garanties dat de reactor op een veilige manier kan worden gebruikt, meldt de atoomwaakhond dinsdag.</p> <p>Bij onderhoud bleek vorig jaar augustus dat het beton in het bunkergebouw waarin noodsystemen zoals pompen en dieselgeneratoren staan, er slecht aan toe was. Bij de reparatie werd vastgesteld dat het gewapende beton niet goed was aangebracht. Daarop gaf de waakhond de opdracht aan exploitant Engie Electrabel om een extra dakstructuur aan te brengen. Dat is naar tevredenheid afgerond.</p><p>Over de veiligheid van de twee Belgische centrales bij Luik en Antwerpen heersen veel zorgen in de buurlanden. De complexen in Tihange en Doel tellen in totaal zeven reactoren.</p>
