---
layout: post
title: "Van Dani Alves tot Ribéry: deze (top)spelers zijn gratis af te halen"
date: Fri, 12 Jul 2019 20:33:42 +0200
categories: 
- sport 
- voetbal 
externe_link: "https://nos.nl/l/2293228"
feature_image: "https://nos.nl/data/image/2019/07/12/563077/1008x567.jpg"
---

<p>1 juli is inmiddels geweest en dat betekent dat veel voetballers uit hun contract zijn gelopen. Daar zitten dit jaar een paar opvallende namen tussen. Grote namen vooral.</p>
<p>Wat te denken van Dani Alves, die onlangs met Brazilië de Copa América veroverde en in totaal nu 40 prijzen heeft verzameld in zijn carrière, maar onlangs vertrok bij Paris Saint-Germain? En Franck Ribéry, die in zijn imposante loopbaan 25 prijzen pakte, maar na twaalf jaar Bayern München nu op zoek moet naar een nieuwe club.</p>
<p>Maar ook Mario Balotelli, Fábio Coentrão en Daniel Sturridge, samen goed voor vijf Champions League-zeges, zitten voorlopig zonder werkgever.</p>
<p>Hieronder een overzicht van de meest in het oog springende namen van voetballers zonder contract.</p>
<p>Naast de grote namen zijn er ook flink wat spelers met een eredivisieverleden die op dit moment zonder contract zitten. Genoeg zelfs om een heel elftal mee te vullen.</p>
<p>Zo werd het contract van voormalig Oranje-doelman Michel Vorm onlangs niet verlengd bij Tottenham Hotspur en heeft de eredivisietopscorer van 2013, Wilfried Bony, ook geen club.</p>
<p>En dan is er nog een opvallende naam in de transfervrije lijst van spelers. Joe Ledley, de international van Wales en cultheld vanwege zijn indrukwekkende baard.</p>
<p>Ledley heeft onlangs een gesprek gevoerd met Fortuna Sittard. De 32-jarige middenvelder zit sinds januari zonder club en heeft er wel oren naar zijn carrière te vervolgen in de eredivisie. Wordt vervolgd...</p>
<p>Omdat we niet verwachten dat Dani Alves en Ribéry zitten te wachten op bij bijvoorbeeld Vitesse en FC Emmen, hebben we in de onderstaande graphic wat spelers gezet die mogelijk wel interessant zijn voor eredivisieclubs.</p>
<p>Leroy Fer komt overigens terug van een blessure en hoopt de komende tijd een contract af te dwingen bij Feyenoord.</p>
