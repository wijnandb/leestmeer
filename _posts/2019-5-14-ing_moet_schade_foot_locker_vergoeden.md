---
layout: post
title: "ING moet schade Foot Locker vergoeden"
date: Tue, 14 May 2019 19:33:15 +0200
categories: 
- financieel 
- koersen 
externe_link: "https://www.telegraaf.nl/financieel/3587434/ing-moet-schade-foot-locker-vergoeden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c353ac76-766e-11e9-8873-0218eaf05005.jpg"
---

<p class="intro">ING moet Foot Locker tonnen aan schadevergoeding betalen omdat de bank jaren terug niet snel genoeg in actie kwam toen er een fraude bij de sportkleding- en schoenenketen aan het licht kwam. Dat heeft het gerechtshof in Amsterdam bepaald.</p> <p>De zaak gaat om een 25-jarige die eind 2014 een zakelijke rekening bij ING opende, onder de naam Ups Consultancy. Hij wist Foot Locker ervan te overtuigen dat koeriersdienst UPS diens rekeningnummer had veranderd in dat van zijn nieuwe ING-rekening. Zo kreeg de oplichter maandenlang grote bedragen gestort.</p><p>De bank wist op een gegeven moment dat er mogelijk iets niet pluis was en deed naar de mening van het hof onvoldoende voortvarend onderzoek naar de ongebruikelijke transacties. Ook werd de betreffende bankrekening niet tijdig geblokkeerd. Daarmee heeft de bank zijn zorgplicht geschonden, staat in de uitspraak.</p><p>Maar het hof vindt dat de keten zelf ook schuld heeft. ING is daarom veroordeeld om een deel van de schade voor zijn rekening te nemen, wat neerkomt op ruim 502.000 euro. Daar komen nog wettelijke rente en proceskosten bij. De Telegraaf meldt op basis van bronnen dat de totale schadevergoeding ruim 7 ton zou bedragen.</p>
