---
layout: post
title: "Show Kylie Minogue is best bekeken Glastonbury-optreden ooit"
date: Mon, 09 Sep 2019 12:04:20 +0200
category: entertainment
externe_link: "https://www.telegraaf.nl/entertainment/1137551416/show-kylie-minogue-is-best-bekeken-glastonbury-optreden-ooit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3feab8de-d2e9-11e9-a6c7-02d1dbdc35d1.jpg"
---

<p class="intro">Fans hebben massaal op televisie naar het concert van Kylie Minogue tijdens Glastonbury gekeken. Kylies debuut op het beroemde Britse festival is zelfs het best bekeken optreden ooit, heeft de BBC maandag bekendgemaakt.</p> <p>De zangeres beklom in juni voor de eerste keer de Pyramid Stage en bracht haar grootste hits ten gehore. Niet alleen festivalgangers genoten van haar show. In totaal kropen 3,9 miljoen mensen voor de buis voor de registratie van haar concert op BBC One. Nooit eerder wist een optreden op Glastonbury zoveel kijkers te trekken. Kylie verslaat Ed Sheeran die in 2017 3,1 miljoen kijkers trok.</p><p>Voor de zangeres was haar optreden erg bijzonder. Ze zou in 2005 al komen, maar moest toen afzeggen nadat bij haar borstkanker was geconstateerd.</p>
