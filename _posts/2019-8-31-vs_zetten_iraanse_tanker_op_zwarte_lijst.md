---
layout: post
title: "VS zetten Iraanse tanker op zwarte lijst"
date: Sat, 31 Aug 2019 09:35:21 +0200
category: buitenland
externe_link: "https://www.telegraaf.nl/nieuws/1406977687/vs-zetten-iraanse-tanker-op-zwarte-lijst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e37e40d0-cbc1-11e9-a7aa-0218eaf05005.jpg"
---

<p class="intro">De Verenigde Staten hebben de Iraanse tanker die zich in de buurt van Turkije bevindt op een zwarte lijst gezet. „Iedereen die de Adrian Darya-1 hulp biedt, riskeert een sanctie”, laat het ministerie van Financiën weten in een verklaring. Ook de kapitein staat op de zwarte lijst. Volgens Amerika financieren schepen als de Adrian Darya 1 „de kwaadaardige activiteiten” van het Iraanse regime.</p> <p>Gibraltar legde de Iraanse tanker, die toen nog de naam Grace 1 droeg, begin juli aan de ketting. Dat gebeurde omdat het schip ruwe olie zou vervoeren naar Syrië en daarmee Europese sancties zou schenden. Gibraltar gaf het schip weer toestemming te varen nadat Iran garanties had afgegeven dat de olie niet naar Syrië zou gaan.</p><p>De Verenigde Staten zijn boos dat het schip is vrijgegeven. Washington waarschuwde eerder al havens, banken en andere instanties geen zaken te doen met het schip of zijn bemanning op straffe van Amerikaanse sancties.</p>
