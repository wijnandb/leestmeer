---
layout: post
title: "Louis Vuitton-baas is derde hectomiljardair"
date: Wed, 19 Jun 2019 20:06:17 +0200
categories: 
- entertainment 
- gossip 
externe_link: "https://www.telegraaf.nl/entertainment/1579321680/louis-vuitton-baas-is-derde-hectomiljardair"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ef4bd58c-92bc-11e9-a955-0255c322e81b.jpg"
---

<p class="intro">Het vermogen van de Franse zakenman Bernard Arnault is gestegen naar meer dan 100 miljard dollar. Daarmee treedt de rijkste man van Europa toe tot het zeer exclusieve clubje van mensen met een vermogen van minstens 100 miljard dollar, samen met Amazon-topman Jeff Bezos en Microsoft-oprichter Bill Gates. Dat meldt persbureau Bloomberg op basis van zijn ’Billionaires Index’.</p> <p>De 70-jarige Arnault is voorzitter en grootaandeelhouder van het Franse luxebedrijf LVMH (Louis Vuitton Moët Hennessy). Dit jaar zou zijn nettovermogen met bijna 32 miljard dollar zijn gestegen. Dat dankt hij vooral aan de sterke stijging van de beurskoers van LVMH, dit jaar al 43 procent.</p><p>LVMH is moederconcern van modehuis Christian Dior en het merk Louis Vuitton, bekend van de exclusieve handtassen en koffers. Ook houdt het bedrijf zich bezig met onder meer dure cognac, champagne, parfum en horloges.</p>
