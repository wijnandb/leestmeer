---
layout: post
title: "Samantha Markle reageert op neefje Archie"
date: Thu, 09 May 2019 08:05:01 +0200
categories: 
- entertainment 
- gossip 
externe_link: "https://www.telegraaf.nl/entertainment/3559522/samantha-markle-reageert-op-neefje-archie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6c836096-7220-11e9-88d9-0218eaf05005.jpg"
---

<p class="intro">De halfzus van Meghan Markle, Samantha, heeft van zich laten horen nadat haar neefje Archie ter wereld gekomen is. Samantha sprak met de Daily Mail en liet weten ’dat dit geweldig is’. „Nou, ik vind het enig. Familie is familie en dit is een historisch moment”, aldus Samantha, die meerdere malen in de clinch lag met Meghan omdat zij zich zeer negatief had uitgelaten over haar halfzusje in de media.</p> <p>„Hoewel er wat onenigheid is geweest tussen de volwassenen, zou ik graag zien dat onze meningsverschillen nu bijgelegd worden. Wij hebben een handreiking gedaan en nu is het aan Meghan. We verwelkomen de baby van harte en gaan ervan uit dat hij een geweldig jongetje wordt, dat al zijn families in zich draagt. Het zou mooi zijn om hem en zijn ouders persoonlijk te kunnen ontmoeten en feliciteren.”</p><p>Samantha zegt tot slot: „We zijn heel blij voor Meg en Harry, want ik houd van haar als mijn kleine zusje. Het maakt niet uit wat er eerder is voorgevallen, dat is een gedane zaak. Nu moet zij doen wat juist is en dat is haar Amerikaanse familie omarmen.”</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
