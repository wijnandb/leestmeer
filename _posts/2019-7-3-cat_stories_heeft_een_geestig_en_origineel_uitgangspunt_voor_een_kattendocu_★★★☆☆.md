---
layout: post
title: "Cat Stories heeft een geestig en origineel uitgangspunt voor een kattendocu ★★★☆☆"
date: Wed, 03 Jul 2019 14:24:20 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/cat-stories-heeft-een-origineel-uitgangspunt-voor-een-kattendocumentaire~b4eef57d/"
feature_image: "https://images0.persgroep.net/rcs/93PiPWNGtyCfsi1VLOla_pqs9LM/diocontent/151765706/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Voor een kattendocumentaire, inmiddels een opzichzelfstaand genre, bevat Cat Stories een geestig en origineel uitgangspunt. De in Nederland woonachtige Spaanse regisseur Carmen Cobos (bekend van muziekdocumentaires over Louis Andriessen, Andris Nelsons en Daniele Gatti) verbaasde zich zo over de liefde van Nederlanders voor hun katten, dat ze besloot deze uiteenlopende reeks portretten van katteneigenaren te maken. Die verbazing is niet direct weg (‘Vreemd, ik voel nog steeds niets voor ze’, constateert ze op een gegeven moment droogjes), maar naarmate ze van al die bevlogen baasjes meer leert over dekkaters en aaigrenzen, groeit het begrip. Het niveau van de gemiddelde televisiedocumentaire wordt weliswaar niet ontstegen, maar dat is in de bioscoop geen unicum meer.
