---
layout: post
title: "Nieuwe mijlpaal Federer: voor de tiende keer winnaar in Halle"
date: Sun, 23 Jun 2019 15:11:33 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/70fVnfnvXls/2290307"
feature_image: "https://nos.nl/data/image/2019/06/23/558699/1008x567.jpg"
---

<p>Roger Federer is voor de tiende keer winnaar geworden van het grastoernooi van Halle. Het is de eerste keer dat de Zwitser een specifiek toernooi tien keer op zijn naam schrijft. Hij won negen keer in Basel.</p>
<p>Federer versloeg op het Duitse gras de Belg David Goffin in de finale met 7-6 (2), 6-1.</p>
<p>Goffin was in de eerste set de betere speler en kreeg op 2-2, 0-40 drie mogelijkheden om Federer te breken. De Zwitser hield zich mede dankzij zijn sterke service op de been en sloeg toe in de tiebreak.</p>
<p>De teleurstelling van het setverlies was bij Goffin in de tweede set merkbaar, waardoor Federer zich uiteindelijk eenvoudig naar zijn 102de ATP-titel sloeg.</p>
<p>Federer heeft nu een achterstand van zeven toernooizeges op recordhouder Jimmy Connors, die in zijn loopbaan 109 titels won.</p>
<h2>Nadal bezit het record</h2>
<p>Rafael Nadal won sinds de invoering van het proftennis in 1968 de meeste titels op een specifiek toernooi: twaalf keer Roland Garros en ook elf titels in Monte Carlo en Barcelona.</p>
<p>Feliciano LÃ³pez won voor de tweede keer het toernooi van Queen's. De Spanjaard, ook de beste in 2017, klopte in de finale de Fransman Gilles Simon met 6-2, 6-7,(4), 7-6 (2).</p>
<p>Wimbledon begint over een week.</p><img src="http://feeds.feedburner.com/~r/nossporttennis/~4/70fVnfnvXls" height="1" width="1" alt=""/>
