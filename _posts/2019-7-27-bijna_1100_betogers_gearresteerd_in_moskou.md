---
layout: post
title: "Bijna 1100 betogers gearresteerd in Moskou"
date: Sat, 27 Jul 2019 21:19:56 +0200
category: buitenland
externe_link: "https://www.telegraaf.nl/nieuws/1799549705/bijna-1100-betogers-gearresteerd-in-moskou"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/89fad8cc-b0a3-11e9-b8ba-0217670beecd.jpg"
---

<p class="intro">De politie van Moskou heeft in een officiële verklaring aangegeven dat zaterdag 1074 mensen zijn gearresteerd tijdens de antiregeringsdemonstratie in de Russische hoofdstad. De demonstratie was door de autoriteiten verboden.</p> <p>De activisten protesteren tegen het uitsluiten van kandidaten van de oppositie bij lokale verkiezingen, die op 8 september worden gehouden. Meerdere politici, onder wie de prominente Kremlin-criticus Ilya Yashin, werden niet geaccepteerd door de kiescommissie. Hoewel ze voldoende ondersteuningsverklaringen hadden verzameld, werden grote aantallen handtekeningen door de kiescommissie als vervalsing aangemerkt.</p><p>Bij de protesten zaterdag werd korte tijd de ringweg van Moskou door de betogers geblokkeerd. Volgens de politie van Moskou waren er zo’n 3500 demonstranten, de organisatie spreekt van meer dan 15.000.</p>
