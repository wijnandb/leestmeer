---
layout: post
title: "Lichaam gevonden in zoektocht Arnee Elsinga"
date: Mon, 08 Jul 2019 18:50:38 +0200
categories: 
- entertainment 
- opinie 
externe_link: "https://www.telegraaf.nl/nieuws/1448624345/lichaam-gevonden-in-zoektocht-arnee-elsinga"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98472a8c-a1a0-11e9-90b7-0218eaf05005.jpg"
---

<p class="intro">In de zoektocht naar Arnee Elsinga (21) uit Heerenveen is een lichaam gevonden in een watertje bij een basisschool. De politie bevestigt dat het een lichaam is. Of het gaat om de vermiste Elsinga wordt onderzocht.</p> <p>Elsinga is sinds afgelopen weekend vermist. Zijn ouders uit Sintjohannesga zouden de jongeman zaterdag helpen verhuizen vanuit Heerenveen naar zijn ouders. Toen ze bij hem aankwamen was hij echter niet thuis. ,,De deur stond open en zijn beurs en telefoon lagen thuis", zegt zus Janine.</p><p>Ruim dertig familieleden en vrienden zijn maandagmiddag door de wijk van Elsinga getrokken in de hoop een spoor te vinden. Ze vroegen camerabeelden op bij bewoners en hadden posters mee met daarop een foto van Elsinga.</p><p>Rond zes uur werd het lichaam aangetroffen door twee bekenden. ,,Ik dacht eerst dat er een vuilniszak in het water lag", zegt een van hen, Fedde de Jong. ,,Maar toen zag ik zijn groene jas."</p><p>Twee vrijwilligers van Search And Rescue Friesland konden even later bevestigen dat het ging om een lichaam. Het watertje is een paar honderd meter van de woning van Elsinga.</p>
