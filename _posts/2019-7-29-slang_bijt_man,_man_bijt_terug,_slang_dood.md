---
layout: post
title: "Slang bijt man, man bijt terug, slang dood"
date: Mon, 29 Jul 2019 17:03:38 +0200
categories: 
- entertainment 
- opinie 
externe_link: "https://www.telegraaf.nl/nieuws/236041300/slang-bijt-man-man-bijt-terug-slang-dood"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/537820e6-b21c-11e9-ae8e-0218eaf05005.jpg"
---

<p class="intro">Een Indiase man heeft een slang die hem had gebeten met gelijke munt terugbetaald. Hij beet het reptiel zo hard terug dat het dier aan zijn verwondingen bezweek.</p> <p>Het incident had zondag plaats. Raj Kumar zat in zijn huis in de noordelijke deelstaat Uttar Pradesh wat te drinken toen een slang zijn woning binnenglipte en hem aanviel. Na het incident werd Kumar naar het ziekenhuis gebracht.</p><p>De vader van de man, Babu Ram, vatte het incident kort samen. „Een slang beet hem. En dus beet hij de slang in stukken.” De slang in kwestie zou een Indische rattenslang zijn geweest. Die zijn snel en agressief en kunnen zo’n twee meter lang worden, maar experts zeggen dat hij nauwelijks giftig is.</p><p>Toch is Raj Kumar er volgens Indiase media er zeer slecht aan toe. „Ik heb veel mensen met slangenbeten zien binnenkomen, maar hier nog nooit iemand gezien die een slang had gebeten en het dier daarna in een tas meenam”, zei de arts die Kumar behandelde.</p><p>Het is niet voor het eerst dat in India een man het nieuws haalde door een slang te bijten. In mei van dit jaar beet een zestigjarige man een slang, ook na eerst zelf te zijn gebeten. De slang noch de man overleefde dat gevecht.</p>
