---
layout: post
title: "Maradona kan het niet laten en wordt coach van Gimnasia"
date: Thu, 05 Sep 2019 23:46:27 +0200
category: sport
externe_link: "https://nos.nl/l/2300516"
feature_image: "https://nos.nl/data/image/2019/09/05/575249/1008x567.jpg"
---

<p>"Welkom Diego, Welkom thuis!", meldt de Argentijnse voetbalclub Gimnasia op Twitter. De hekkensluiter van de hoogste Argentijnse divisie is erin geslaagd om Diego Maradona vast te leggen als trainer voor de rest van het seizoen. </p>
<p>De 58-jarige Maradona fungeerde tot juni als trainer van de Mexicaanse tweedeklasser Dorados de Sinaloa, maar stopte om gezondheidsredenen met die baan. Hij onderging in juli in Buenos Aires een knie-operatie. Nu gaat de Argentijnse voetbalheld het toch weer proberen als coach. </p>
<p>De missie van Maradona is om de club uit La Plata, gelegen op 60 kilometer ten zuiden van Buenos Aires, te behoeden voor degradatie. De 58-jarige Argentijn heeft een contract tot het einde van het seizoen ondertekend bij de hekkensluiter. Hij debuteert op 15 september tegen Rácing Club.</p>
<p>Gimnasia is niet zomaar een club. De club werd in 1887 opgericht en is daarmee de oudste club in het Argentijnse profvoetbal. In 1929 werd Gimnasia kampioen van Argentinië. </p>
