---
layout: post
title: "Viola Davis gaat in serie Michelle Obama spelen"
date: Mon, 26 Aug 2019 23:04:34 +0200
categories: 
- entertainment 
- sterren 
externe_link: "https://www.telegraaf.nl/entertainment/1495445825/viola-davis-gaat-in-serie-michelle-obama-spelen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/37135bfc-c845-11e9-864e-02c309bc01c1.jpg"
---

<p class="intro">Viola Davis gaat in een nieuwe serie van Showtime over Amerikaanse ’First Ladies’ de rol van Michelle Obama vertolken. Davis treedt ook op als producent van het project, samen met haar echtgenoot en vaste zakelijke partner Julius Tennon. De serie zal te zien zijn op Showtime, maakte The Hollywood Reporter maandag bekend.</p> <p>De reeks vertelt de verhalen van een aantal van de meest bekende en charismatische presidentsvrouwen uit de Amerikaanse geschiedenis. Onder meer Eleanor Roosevelt, Betty Ford en Michelle Obama komen aan bod.</p><p>Showtime is hard op zoek naar nieuwe successen, nu hitserie Homeland komend seizoen ten einde loopt. Ook The Affair, dat redelijk succesvol was, stopt na dit jaar.</p><p>Meer tijd</p><p>Viola Davis krijgt binnenkort weer meer tijd; zender ABC maakte onlangs bekend dat haar hitserie How to get away with murder komend jaar ook ten einde komt. Davis speelt in de bloedstollende thrillerserie een professor criminologie die haar studenten in talloze zeer penibele situaties brengt.</p><p>Davis won in 2017 een Oscar voor het drama Fences. Verder is zij bij het grote publiek vooral bekend van haar rollen in hits als The Help en Suicide Squad.</p>
