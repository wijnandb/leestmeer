---
layout: post
title: "Gaia Aikman gaat in The Lion King Londen spelen"
date: Wed, 21 Aug 2019 16:32:57 +0200
categories: 
- entertainment 
- sterren 
externe_link: "https://www.telegraaf.nl/entertainment/1162949065/gaia-aikman-gaat-in-the-lion-king-londen-spelen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a5ac2572-c420-11e9-942c-0218eaf05005.jpg"
---

<p class="intro">Gaia Aikman, die bijna drie jaar de hoofdrol speelde in de Nederlandse versie van hitmusical The Lion King, kruipt opnieuw in de huid van leeuwin Nala. De Nederlandse actrice versterkt vanaf woensdag de cast van de musical op West End in Londen, heeft haar agent bekendgemaakt.</p> <p>De nu 27-jarige Aikman schreef zelfs geschiedenis omdat zij als eerste musicalartiest op 11-jarige leeftijd ook de rol speelde van kleine Nala in dezelfde musical. In 2017 werd zij voor deze rol genomineerd voor een Musical Award. „Als je wordt gebeld om Nala te spelen op West End, dan doe je dat”, laat de actrice weten. „Ik had anderhalve dag om mijn leven in een koffer te gooien en om familie en vrienden te bellen dat ik voor een aantal weken in Londen ging wonen. Ik heb in drie dagen de aanpassingen van de show en natuurlijk het script en de liedteksten in het Engels aangeleerd.”</p><p>Ook directeur Albert Verlinde van Stage Entertainment Nederland is heel trots op de Nederlandse musicalster. „Ik ken haar al heel lang en de afgelopen jaren heeft ze haar grote talent met rollen in onder andere Dreamgirls, The Bodyguard en natuurlijk The Lion King verder ontwikkeld”, stelt Verlinde. „Dat ze nu haar debuut op West End gaat maken is zeer verdiend. Ik wens haar een prachtig West End-debuut toe.”</p><p>Aikman was eerder ook in het Nederlandse theater te zien in de Kinderen voor Kinderen Theater Tour en de theatershow Jeans. Ook was zij backingvocalist van de Amerikaanse zanger Robin Thicke en drie jaar geleden deed zij mee aan The Voice of Holland.</p>
