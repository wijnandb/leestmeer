---
layout: post
title: "Acht jaar cel geëist tegen brein achter Brusselse diamantroof"
date: Wed, 15 May 2019 16:23:23 +0200
category: nieuws
externe_link: "https://nos.nl/l/2284774"
feature_image: "https://nos.nl/data/image/2018/09/04/497858/1008x567.jpg"
---

<p>Het Openbaar Ministerie in België heeft 8 jaar cel geëist tegen het brein achter de Brusselse diamantroof in 2013. Volgens het OM was de Fransman Marc B. de centrale figuur achter de overval en was hij destijds ook aanwezig bij de roof. B. heeft heeft bekend dat hij een deel van de buit heeft doorverkocht.</p>
<p>In februari 2013 vond op het vliegveld van Brussel de diamantroof plaats. Acht zwaarbewapende mannen pleegden rond acht uur 's avonds een overval op een waardetransport van Brink's. De medewerkers van het bedrijf wilden op dat moment net een hoeveelheid diamanten in een vliegtuig laden.</p>
<p>De overvallers maakten een gat in de omheining en konden zo op het terrein van de luchthaven komen. De totale buit van de overvallers is geschat op 37 miljoen euro. Het OM denkt dat B. niet alleen de centrale figuur was, maar ook achter het stuur van de vluchtauto zat.</p>
<h2>Vrijspraak wegens gebrek aan bewijs</h2>
<p>Vorig jaar werden al achttien verdachten in deze zaak vrijgesproken vanwege gebrek aan bewijs. De zaak van B. werd later behandeld, omdat hij destijds vastzat in Frankrijk vanwege een andere zaak.</p>
