---
layout: post
title: "Man steelt geld van dochtertje om erotische massage te bekostigen"
date: Tue, 21 May 2019 11:02:45 +0200
category: buitenland
externe_link: "https://www.telegraaf.nl/nieuws/3619859/man-steelt-geld-van-dochtertje-om-erotische-massage-te-bekostigen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9844e998-7bb7-11e9-b60b-0217670beecd.jpg"
---

<p class="intro">Een meisje in het Amerikaanse Forest Grove die met de verkoop van koekjes maar liefst 700 dollar had opgehaald voor haar scoutingclub is door haar eigen vader bestolen. De man stal het geld om zichzelf te trakteren op een erotische massage en zette als klap op de vuurpijl een inbraak in sc√®ne om zijn daad te verdoezelen.</p> <p>De vader, Brian Couture, is maandag veroordeeld en kreeg achttien maanden voorwaardelijk en tachtig uur taakstraf opgelegd voor de laffe koekjespot-roof, zo melden Amerikaanse media.</p><p>Volgens zijn advocaat is de man schuldig bevonden aan het ten onrechte melden van een inbraak en overval. De man wilde met deze melding een fictieve dief de schuld in de schoenen schuiven.</p><p>Volgens de officier van justitie heeft Couture in maart aan de autoriteiten gemeld dat er iemand in zijn huis had ingebroken, hem zou hebben aangevallen, zijn laptop kapot maakte en het koekjesgeld van zijn dochter zou hebben gestolen.</p><p>Toen de politie inconsistenties in zijn verhaal ontdekte, gaf hij uiteindelijk toe dat hij het geld had gestolen om aan zijn gerief te komen en dat hij het verhaal van de diefstal had verzonnen.</p>
