---
layout: post
title: "Gitaarcollectie Pink Floyd-gitarist Gilmour levert bijna 19 miljoen op"
date: Fri, 21 Jun 2019 20:23:18 +0200
category: cultuur
externe_link: "https://nos.nl/l/2290083"
feature_image: "https://nos.nl/data/image/2019/06/21/558195/1008x567.jpg"
---

<p>Meer dan 120 gitaren van de legendarische Pink Floyd-gitarist David Gilmour hebben op een veiling bijna 19 miljoen euro opgebracht. Nooit is er zoveel betaald voor een collectie muziekinstrumenten, meldt veilinghuis Christie's.</p>
<p>Gilmour doneert de volledige opbrengst aan een goed doel dat tegen klimaatverandering strijdt. "We hebben een beschaafde wereld nodig voor onze kleinkinderen en de generaties daarna, waarin deze gitaren bespeeld kunnen worden", zegt Gilmour in een tweet.</p>
<p>Tijdens de veilingdag stond er in hartje New York voor het gebouw van Christie's, waar de muziekinstrumenten waren tentoongesteld, een rij tot aan de straat, met mensen die een glimp wilden opvangen van de iconische gitaren van Gilmour.</p>
<h2>'The Black Strat'</h2>
<p>Topstuk was de befaamde 'Black Strat'; een zwarte Fender Stratocaster uit 1969. Gilmour speelde tientallen jaren op de gitaar en gebruikte hem onder meer bij de opnames van Pink Floyd-albums als Dark Side of the Moon, Wish You Were Here, Animals en The Wall.</p>
<p>De gitaar groeide zo uit tot een van de bekendste muziekinstrumenten ter wereld. Christie's schatte de waarde op ongeveer een ton. Uiteindelijk werd er ruim 3,5 miljoen euro voor neergelegd.</p>
<p>Gilmour over zijn 'Black Strat':</p>
<p>De Martin-gitaar waarop Gilmour het bekende intro van Wish You Were Here speelde, werd verkocht voor bijna 900.000 euro.</p>
<p>Pink Floyd brak in het begin van de jaren 70 door met politiek geÃ«ngageerde, psychedelische rockmuziek. De Britse groep groeide uit tot een van de succesvolste en invloedrijkste bands aller tijden, met wereldwijd meer dan 300 miljoen verkochte albums.</p>
<p>In 1985 stapte zanger en bassist Roger Waters uit de band. In 2005 kwam de groep eenmalig weer bij elkaar voor het Live 8-concert in Londen, een wereldwijd evenement met gratis concerten met als doel ontwikkelingslanden te steunen.</p>
