---
layout: post
title: "'Weinstein-momentje' geschrapt uit Toy Story-film"
date: Thu, 04 Jul 2019 07:52:47 +0200
category: nieuws
externe_link: "https://nos.nl/l/2291922"
feature_image: "https://nos.nl/data/image/2019/07/04/561040/1008x567.jpg"
---

<p>Een heruitgave van de film Toy Story 2 bevat één scène minder dan het origineel. Disney heeft een 'Weinstein-momentje' weggelaten, ontdekten kijkers.</p>
<p>Het gaat om een deel van de aftiteling, waar zogenaamde bloopers uit de film zijn te zien. Daarin lijkt slechterik Stinky Pete twee Barbie's een oneerbaar voorstel te doen.</p>
<p>"Weet je, ik kan vast een rolletje voor jullie regelen in Tory Story 3", zegt het figuurtje, terwijl hij hun hand streelt. Hij wil verder nog weten of de Barbie's "helemaal identiek zijn".</p>
<p>De scène is bedoeld als een knipoog naar de beruchte casting couch van Hollywood, waarmee actrices carrière konden maken als ze ingingen op avances van studiobobo's. Door het schandaal rond studiobaas Harvey Weinstein kreeg het lichtvoetige grapje uit 1999 een wrange bijsmaak.</p>
<p>De MeToo-affaires kostten ook de Pixar-oprichter en Toy Story-regisseur John Lasseter zijn baan bij Disney. Hij vertrok vorig jaar na beschuldigen van grensoverschrijdend gedrag.</p>
<p>Disney heeft nog niet gereageerd op vragen over het schrappen van de scène.</p>
