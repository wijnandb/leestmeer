---
layout: post
title: "Beurs vreest dat rentedroom uiteen spat"
date: Tue, 09 Jul 2019 15:12:00 +0200
categories: 
- financieel 
- koersen 
externe_link: "https://www.telegraaf.nl/financieel/2009293958/beurs-vreest-dat-rentedroom-uiteen-spat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/281a486a-a24b-11e9-93d7-02d1dbdc35d1.jpg"
---

<p class="intro">Hoe vaak gaat de Amerikaanse centrale bank Fed dit jaar de rente nog verlagen? Dat is de grote vraag die de beurshandel sinds gisteren angst aanjaagt.</p> <p>De AEX-index staat halverwege de middag op 565,6 punten, een verlies van 0,7%. De Midkap-index raakt zelfs 1,8% kwijt, op een stand van 784,9. Ook elders in Europa kleuren de koersenborden rood: -0,5% voor de CAC-40 in Frankrijk, 1,1% verlies voor de Duitse DAX en 0,2% lagere koersen voor de Londense FTSE100. Ook de Amerikaanse beurzen lijken lager te gaan openen.</p><p>Powell</p><p>„De beurzen staan natuurlijk nog op hoge niveaus, maar hebben nu knikkende knieën”, zegt ING-handelaar Gert Berendse. Morgen spreekt de Fed-baas in het Congres, en komen de notulen naar buiten van de vorige rentevergadering. „Als de verwachte renteverlaging er toch niet komt, kan de beurs zo een procent inleveren”, schat de ING-handelaar in.</p><p>De uitstekende banencijfers van vrijdag brachten beleggers aan het twijfelen, ziet ook vermogensbeheerder Jan-Willem Nijkamp (Fintessa). „Eerder gingen beleggers uit van twee renteverlagingen in de rest van het jaar, nu blijft het misschien bij eentje.” Op de speculaties daarover na, is het „een nieuwsluwe dag”. „De handelsoorlog ligt enigszins stil, het cijferseizoen gaan richting geven.”</p><p>Schaduw</p><p>Ook dat cijferseizoen – dat in Nederland volgende week begint – werpt een schaduw vooruit, met winstwaarschuwingen van chemiereus BASF, Dankse Bank, en Volvo-moeder Geely. „Die hebben hun weerslag op de beurs vandaag”, aldus Berendse.</p><p>Nijkamp ziet dat beleggers hun voorzorgsmaatregelen hebben getroffen: „Defensieve waarden als Wolters Kluwer, Unilever, Nestlé en ’veilige havens’ als bitcoin, Duitse staatsobligaties en goud zijn allemaal populair. Maar als de cijfers tegenvallen, kan het goed zijn dat de AEX nog teruggaat naar 540 punten voor hij weer naar boven kan sprinten.”</p><p>Handelsoorlog</p><p>BASF wijst vooral op de gevolgen van de handelsoorlog. Verfproducent AkzoNobel en speciaalchemiebedrijf DSM verliezen 1% respectievelijk 0,9%, onder invloed van de winstwaarschuwing.</p><p>Bij de Nederlandse fondsen staat bodemonderzoeker Fugro met -8,1% onderaan. „Een branchebrede ontwikkeling”, aldus Berendse.</p><p>De Amerikaanse bank Goldman Sachs heeft zijn advies voor Randstad radicaal gewijzigd van ’kopen’ naar ’verkopen’, vanwege de verslechterde marktomstandigheden. Dit beeld werd in Nederland bevestigd door het bericht dat de uitzendmarkt in de afgelopen weken met 2% is gekrompen. Het bedrijf verliest 5,6% op de beurs.</p><p>Staalproducent ArcelorMittal gaat 4,9% omlaag en sleept midkapper AMG mee (-4,7%). Air France KLM hoort ook bij de grote dalers in de midkap, met -5,2%.</p><p>Chipmachinefabrikant ASML levert 1% in, ondanks een koopadvies door de Franse bank Société Générale.</p><p>Defensief</p><p>Veel defensieve aandelen houden het hoofd wel boven water. KPN staat met een plus van 1,1% bovenaan.</p><p>Shell schommelt rond het slot van maandag. De Britse vermogensbeheerder Sarasin heeft zijn belang verkleind, omdat de olie- en gasmaatschappij te weinig doet om aan de klimaatafspraken van Parijs te voldoen.</p><p>Midkapper BAM herstelt een bescheiden 1,3%. Maandag ging het bouwbedrijf hard onderuit op een winstwaarschuwing. Eurocommercial Properties voert de midkappers aan met 1,4%. In de AEX-index is branchegenoot Unibail-Rodamco-Westfield met +0,5% ook een van de weinige stijgers.</p><p>Smallcap Sif wint nog eens 3,7%, na de koerssprong maandag in reactie op het binnenslepen van een grote order voor de levering van funderingsbuizen voor een Amerikaans windmolenpark.</p><p>Vivoryon, het voormalige Probiodrug, klimt op de lokale markt 9%. De Duitse branchegenoot Morphosys betaalt €15 miljoen voor een minderheidsbelang en het exclusieve recht op een licentie op een oncologische behandeling van Vivoryon. Telecombedrijf VEON wint 3,2% dankzij een koopadvies van Bank of America Merrill Lynch.</p><p>Volg de beurs op de voet met de DFT Koersen-app. Download hier voor iPhone of voor Android</p>
