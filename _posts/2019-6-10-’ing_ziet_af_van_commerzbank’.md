---
layout: post
title: "’ING ziet af van Commerzbank’"
date: Mon, 10 Jun 2019 13:28:28 +0200
categories: 
- financieel 
- koersen 
externe_link: "https://www.telegraaf.nl/financieel/1332658500/ing-ziet-af-van-commerzbank"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f9f0212a-8b7b-11e9-a826-0218eaf05005.jpg"
---

<p class="intro">ING ziet af van een overname van de Duitse Commerzbank.</p> <p>Dat meldt het Duitse Handelsblatt maandagmiddag over het lot van de tweede bank in omvang van Duitsland.</p><p>Volgens bronnen rond de gesprekken heeft ING dat besluit eigenlijk al anderhalve maand eerder genomen.</p><p>ING deed afgelopen maanden naar verluidt gedetailleerd onderzoek naar de voordelen van een overname van de Duitse probleembank. ING is inmiddels via ING DiBa en vooral een sterke positie in digitaal bankieren de derde bank in Duitsland.</p><p>De Commerzbank-top bevestigde in mei afgelopen periode twee keer met ING gesproken te hebben. Maar tot een concreet bod was het niet gekomen.</p><p>Volgens Handelsblatt is er sinds eind april tussen ING en de Duitse bank geen contact meer geweest.</p><p>Winst aandeel ING</p><p>Het aandeel Commerzbank zakte in de middag van een winstje naar 1% verlies in de grijze handel. De beurs is dicht in Duitsland op Tweede Pinksterdag.</p><p>ING veerde direct na het Handelsblatt-bericht tot 1,9% winst op aan de Amsterdamse beurs.</p><p>ING weigerde maandag tegenover Bloomberg op de zaak in te gaan. Commerzbank kon nog geen reactie geven.</p><p>De Duitse overheid, die 15,5% belang in Commerzbank heeft, was voorstander van een samenwerking na de mislukte overname door Deutsche Bank. Volgens beleidsmakers in Berlijn zouden de twee banken samen een Europees zwaargewicht kunnen vormen.</p><p>Op 6 juni meldde de Duitse regering een overname van Commerzbank door ING te willen bekijken.</p><p>De Duitse staatssecretaris van Financiën zou eerder al met de Nederlandse minister Hoekstra (Financiën) hebben gesproken over een eventueel samengaan van de banken.</p><p>Ook de Italiaanse bank UniCredit zou belangstelling in Commerzbank hebben getoond en adviseurs hebben ingeschakeld om de overname te laten bestuderen.</p>
