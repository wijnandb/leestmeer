---
layout: post
title: "HBO verwijdert koffiebeker uit Game of Thrones"
date: Tue, 07 May 2019 17:23:48 +0200
categories: 
- entertainment 
- sterren 
externe_link: "https://www.telegraaf.nl/entertainment/3550366/hbo-verwijdert-koffiebeker-uit-game-of-thrones"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/af5584ee-70e0-11e9-89ee-02d1dbdc35d1.jpg"
---

<p class="intro">Zender HBO heeft de koffiebeker die per ongeluk in een shot in de aflevering van Game of Thrones van afgelopen zondag was beland, digitaal verwijderd. Dat heeft de zender dinsdag bekendgemaakt.</p> <p>De witte kartonnen beker met plastic deksel stond op tafel in een scène met Daenerys Targaryen, gespeeld door Emilia Clarke. De aanwezigheid van de beker hield de gemoederen van fans online flink bezig. Zij speculeerden veelvuldig over de mogelijke betekenis van het attribuut.</p><p>HBO gaf maandagavond een korte verklaring af dat de „latte die in de aflevering voorkwam een vergissing was. Daenerys had namelijk een kruidenthee besteld.” Maar de roemruchte beker zal dus in de herhalingen op HBO en op de blu-ray-box niet meer te zien zijn, melden Amerikaanse media.</p><p>De aflevering maakt deel uit van het achtste en laatste seizoen van Game of Thrones. De serie beleeft over twee weken zijn ontknoping.</p>
