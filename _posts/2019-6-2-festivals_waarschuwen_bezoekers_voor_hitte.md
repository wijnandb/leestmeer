---
layout: post
title: "Festivals waarschuwen bezoekers voor hitte"
date: Sun, 02 Jun 2019 15:02:02 +0200
category: entertainment
externe_link: "https://www.telegraaf.nl/entertainment/3679865/festivals-waarschuwen-bezoekers-voor-hitte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2e2ba830-853f-11e9-8dd2-02d1dbdc35d1.jpg"
---

<p class="intro">Vanwege de tropische hitte hebben verschillende festivals zondag maatregelen genomen. Zo kunnen bezoekers van FortaRock in Nijmegen en Best Kept Secret in Hilvarenbeek gratis drinkwater halen bij de toiletten.</p> <p>Verschillende organisatoren geven tips om de hoge temperaturen op de festival te trotseren. „Stay hydrated! Het kwik kan weleens de dertig graden aantikken vandaag. Als het inderdaad zo warm wordt, raden wij aan om voldoende water te drinken. Op FortaRock kun je bij de toiletten gratis water drinken. Bovendien, smeer jezelf goed in”, schrijft de organisatie van het tweedaagse festival in het Gofferpark.</p><p>Ook Amsterdam Open Air raadt mensen aan goed te smeren. „We, the park &amp; the artists are so ready for you. Don’t forget to use sunscreen &amp; hydrate yourself today”, schrijft de organisatie op Instagram. Bezoekers kunnen hun eigen zonnebrand meenemen het terrein op, mits deze op waterbasis is.</p><p>Tropische dag</p><p>Bij Best Kept Secret in Hilvarenbeek hebben ze behalve de hitte ook last van een ander ’probleem’. „De zondag van #bks19 is begonnen! Het wordt vandaag warm: zoek de schaduw op, smeer je goed in en doe het rustig aan. Bij ieder toiletblok is gratis drinkwater. Door het warme weer kan de eikenprocessierups uit de boom komen. Spot je een nest? Meld het bij de infobalie”, schrijft de festivalorganisatie.</p><p>Zondag is de warmste 2 juni ooit gemeten in De Bilt. Bij het KNMI werd het 29,6 graden. In het zuiden van het land is het nog warmer, in Gilze-Rijen werd rond het middaguur de 30 graden aangetikt. Ook op andere plaatsen in het land is het tropisch. Aan de stranden is het zo’n 27 graden, landinwaarts liggen de temperaturen nog hoger. De zonkracht is zeer sterk.</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
