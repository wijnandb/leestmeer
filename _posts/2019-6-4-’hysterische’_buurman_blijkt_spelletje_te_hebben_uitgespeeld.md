---
layout: post
title: "’Hysterische’ buurman blijkt spelletje te hebben uitgespeeld"
date: Tue, 04 Jun 2019 19:43:16 +0200
category: buitenland
externe_link: "https://www.telegraaf.nl/nieuws/708811948/hysterische-buurman-blijkt-spelletje-te-hebben-uitgespeeld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/937582f2-86f1-11e9-983a-02d2fb1aa1d7.jpg"
---

<p class="intro">De Vlaamse politie kreeg maandagavond een melding van ’een verontruste burger’ die zich zorgen maakte om zijn buurman. Die stond namelijk plotseling buiten hardop te joelen en te tieren.</p> <p>De politie kwam daarop poolshoogte nemen, maar hun verwachtingen kregen ’een verrassende wending’. Toen ze aanklopten, bleek de buurman in een euforische bui. „Het geluk straalt van hem af”, zo schrijft de politie. Waarom? De man had na meer dan een jaar het spel Super Ghost op een klassieke Nintendo-console uitgespeeld. „Nog nooit slaagde hij hierin. Eindelijk kon hij op het einde van dit spel, zijn prinses bevrijden en in de armen nemen.”</p><p>De politie beschrijft dat de man „licht emotioneel” was over zijn eigen geslaagde optreden. Hij vertelde de agenten na de laatste slag naar buiten te zijn gelopen, daar enkele vreugdekreten gekraaid te hebben en bij binnenkomst twee woonkamerstoelen te hebben omgegooid. „Dit allemaal uit vreugde. Hij ging zichzelf vanavond trakteren op een lekkere maaltijd, volgens hem heeft hij het verdiend om eens niet zelf te moeten koken. Het leven kan toch mooi zijn als alles in zijn plooi valt...”</p>
