---
layout: post
title: "Kompany verlaat Manchester City en wordt speler-trainer bij Anderlecht"
date: Sun, 19 May 2019 10:56:48 +0200
categories: 
- sport 
- voetbal 
externe_link: "https://nos.nl/l/2285365"
feature_image: "https://nos.nl/data/image/2019/05/19/551090/1008x567.jpg"
---

<p>Vincent Kompany zet zijn voetballoopbaan voort als speler Ã©n trainer van Anderlecht. De 33-jarige Belg maakte zondag eerst bekend dat hij met de zaterdag gewonnen finale van de FA Cup zijn laatste wedstrijd voor Manchester City had gespeeld, om korte tijd later zijn overstap naar Anderlecht aan te kondigen.</p>
<p>Kompany speelde elf jaar voor Manchester City, waar hij vier landstitels, twee keer de FA Cup en vier keer de League Cup won. Trainerservaring heeft de verdediger niet. Dat belette hem niet in te gaan op het aanbod van Anderlecht om als speler en trainer in Brussel aan de slag te gaan.</p>
<p>Hij heeft een contract voor drie jaar getekend bij de Belgische club, waar hij in 2003 debuteerde in het profvoetbal. Kompany speelde tot de zomer van 2006 voor Anderlecht, waarna hij naar Hamburger SV vertrok. Die club verkocht hem in 2008 aan Manchester City.</p>
<h2>Overbrengen</h2>
<p>"Ik heb de afgelopen drie jaar zoveel geleerd van een ongelooflijke manager. Pep Guardiola bracht me de liefde voor het spel terug. Ik heb al zijn lessen geanalyseerd, bestudeerd en in me opgenomen. Manchester City speelt het voetbal dat ik wil spelen. Dat wil ik nu ook gaan overbrengen bij Anderlecht'', schrijft de verdediger op Facebook.</p>
<p>Kompany zegevierde zaterdag met Manchester City in de FA Cup. tegenstander Watford had niets in brengen en verloor met 6-0. De Belg speelde 360 duels voor Manchester City, waarin hij twintig keer scoorde. In september krijgt Kompany nog een afscheidswedstrijd van Manchester City.</p>
