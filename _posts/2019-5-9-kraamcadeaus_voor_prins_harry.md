---
layout: post
title: "Kraamcadeaus voor prins Harry"
date: Thu, 09 May 2019 12:22:01 +0200
categories: 
- entertainment 
- royalty 
externe_link: "https://www.telegraaf.nl/entertainment/3561162/kraamcadeaus-voor-prins-harry"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/311733d6-724b-11e9-98be-0217670beecd.png"
---

<p class="intro">Prins Harry is donderdag met prinses Margriet in het Zuiderpark in Den Haag opgewacht door enkele tientallen belangstellenden. Een aantal toeschouwers had voor de kersverse vader kraamcadeaus meegenomen, zoals teddybeertjes, een rompertje, een puzzel en babyslofjes. De prins nam ze niet aan. Mogelijk doet hij dat later in de middag bij zijn vertrek.</p> <p>Koningshuisfan Arno Tax had voor het koninklijk bezoek een spaarpot in de vorm van een hondje, een Welsh corgi. „Een paar jaar geleden heb ik bij het bezoek van Kate aan Rotterdam haar ook een spaarpot kunnen overhandigen. Laten we deze traditie in ere houden”, vertelt Arno, die een Britse partner heeft.</p><p>Harry werd bij zijn ontvangst op Sportcampus Zuiderpark ook toegejuicht door studenten van de sportopleiding HALO. De hertog van Sussex is in Den Haag omdat daar over exact een jaar de Invictus Games beginnen. Harry is beschermheer van dit sportevenement.</p>
