---
layout: post
title: "Snow Patrol cancelt Europese optredens"
date: Mon, 01 Jul 2019 12:48:43 +0200
category: entertainment
externe_link: "https://www.telegraaf.nl/entertainment/356413713/snow-patrol-cancelt-europese-optredens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cb40f020-9bed-11e9-958f-0217670beecd.jpg"
---

<p class="intro">Op het allerlaatste moment moest Snow Patrol afgelopen weekend hun optreden op festival Glastonbury afzeggen, om nekproblemen van hun toetsenist Johnny McDaid. Terwijl gitarist Nathan Conolly kampt met zenuwbeschadiging, ziet de band zich genoodzaakt om meer shows te cancellen. Dat laten ze weten op Facebook.</p> <p>Johnny McDaid is intussen geopereerd aan zijn nek en wordt verzorgd door zijn verloofde Courteney Cox, zo deelt zij maandag op Instagram. Nathan zou nog een paar weken nodig hebben om te herstellen. Hun shows die ze in Europa zouden geven van de zomer, gaat met de uitval van deze twee bandleden dan ook niet door.</p><p>Leadzanger Gary Lightbody geeft aan dat ze in 25 jaar zelden optredens gecanceld hebben en de beslissing ook niet lichtvaardig genomen hebben. „We zijn ervan overtuigd dat jullie allemaal zullen begrijpen dat het voor ons op dit moment het belangrijkste is om onze broeders de tijd te geven om te herstellen.”</p><p>Snow Patrol laat weten dat hun akoestische tour door Azië, Australië en Nieuw-Zeeland in augustus wel doorgaat, omdat Nathan dan voldoende hersteld zal zijn.</p>
