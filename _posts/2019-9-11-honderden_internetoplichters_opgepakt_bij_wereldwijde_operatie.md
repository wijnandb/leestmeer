---
layout: post
title: "Honderden internetoplichters opgepakt bij wereldwijde operatie"
date: Wed, 11 Sep 2019 12:17:49 +0200
category: nieuws
externe_link: "https://nos.nl/l/2301240"
feature_image: "https://nos.nl/data/image/2019/09/11/576524/1008x567.jpg"
---

<p>Verspreid over tien landen zijn 281 verdachten van internetoplichting opgepakt. Er is in totaal voor bijna 3,7 miljoen dollar aan geld in beslag genomen, meldt het ministerie van Justitie in de VS.</p>
<p>De operatie duurde ruim vier maanden en was een internationale samenwerking. De meeste arrestaties waren in Nigeria: daar zijn 167 mensen opgepakt. In de VS waren het er 74. De overige arrestaties waren in Turkije, Ghana, Frankrijk, Italië, het Verenigd Koninkrijk, Kenia, Maleisië en Japan.</p>
<p>De slachtoffers van de internetoplichters zijn bij elkaar voor miljoenen dollars bestolen. De criminelen hadden het vooral gemunt op medewerkers van bedrijven die toegang hebben tot de financiën. Zij werden met een list overtuigd om geld over te maken naar een bankrekening die de fraudeurs in beheer hadden.</p>
<p>Een jaar geleden maakten we een uitlegvideo over hoe bijvoorbeeld CEO-fraude werkt:</p>
<p>Ook particulieren waren het doelwit van de internetoplichters. Die probeerden bijvoorbeeld vanuit een buitenland een liefdesrelatie met iemand aan te gaan en zeiden daarna dat ze geld nodig hadden voor levensonderhoud. Andere slachtoffers kregen een bericht dat ze de loterij hadden gewonnen, maar dat er eerst administratiekosten betaald moesten worden. </p>
<p>Het Amerikaanse ministerie van Justitie schat dat er jaarlijks wereldwijd op deze manier 1,3 miljard dollar wordt gestolen.</p>
