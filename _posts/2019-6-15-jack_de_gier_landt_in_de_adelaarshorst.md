---
layout: post
title: "Jack de Gier landt in De Adelaarshorst"
date: Sat, 15 Jun 2019 13:27:24 +0200
categories: 
- sport 
- voetbal 
externe_link: "https://www.telegraaf.nl/sport/1787169769/jack-de-gier-landt-in-de-adelaarshorst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ba1e996-8f63-11e9-a042-02d1dbdc35d1.jpg"
---

<p class="intro">Jack de Gier (50) gaat komend seizoen aan de slag als hoofdtrainer van Go Ahead Eagles. De ex-prof tekent bij de eerstedivisieclub uit Deventer een contract voor één jaar. Hij is de opvolger van John Stegeman, die bij PEC Zwolle in dienst treedt.</p> <p>De Gier speelde tussen 1994 en 1995 voor Go Ahead. Als hoofdcoach was hij de laatste jaren in het betaalde voetbal werkzaam bij Almere City FC en NEC.</p><p>Volgens De Gier past zijn voetbalvisie goed bij Go Ahead. ''Als trainer sta ik voor aanvallend voetbal, waarbij ‘alles geven’ de basis is. Wat dat betreft willen we de lijn van afgelopen seizoen doortrekken. Daarnaast is individuele ontwikkeling van spelers één van de speerpunten van de club en mijzelf.''</p><p>Technisch manager Paul Bosvelt reageert opgetogen op de komst van De Gier. ''Wij zijn ervan overtuigd dat hij de geschikte kandidaat is om de vorig jaar ingezette lijn voort te zetten. Jack kent het DNA van de club, iets wat uiteraard niet doorslaggevend is, maar wel degelijk een plus kan zijn.''</p><p>Go Ahead liep vorige maand in de play-offs net promotie naar de eredivisie mis.</p>
