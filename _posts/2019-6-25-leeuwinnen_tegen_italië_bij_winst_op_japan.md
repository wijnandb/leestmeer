---
layout: post
title: "Leeuwinnen tegen Italië bij winst op Japan"
date: Tue, 25 Jun 2019 20:05:28 +0200
categories: 
- entertainment 
- opinie 
externe_link: "https://www.telegraaf.nl/sport/906679149/leeuwinnen-tegen-italie-bij-winst-op-japan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d2bfb2c4-9773-11e9-958f-0217670beecd.JPG"
---

<p class="intro">De Italiaanse voetbalsters hebben zich op het WK in Frankrijk geplaatst voor de kwartfinales. In Montpellier werd China met 2-0 verslagen. In de kwartfinale wacht mogelijk Nederland, dat zich dinsdagavond kan plaatsen bij de laatste acht.</p> <p>Na een kwartier spelen stond de 1-0 al op het scorebord in het Stade la Mosson. De snelle Italiaanse Valentina Giacinti was al een paar keer gevaarlijk geweest toen de aanvalster alert reageerde na een halfslachtige redding van doelvrouw Peng Shimeng. In het vervolg werd China wel sterker maar tot doelpunten leidde het niet.</p><p>Vlak voor rust moest Italië een tegenslag slikken. Aanvalster Cristiana Girelli, die al drie keer scoorde dit WK, moest met een blessure naar de kant. Haar vervangster Aurora Galli liet zich net na de pauze gelden. Ze schoot de bal vanaf twintig meter laag in de hoek van het doel. Het was ook haar derde WK-doelpunt.</p><p>China ging op zoek naar de aansluitingstreffer maar slaagde daar niet in tegen het sterke Italië, dat zaterdag de kwartfinale speelt. In Valenciennes is Nederland dan de tegenstander als de ’Leeuwinnen’ winnen van Japan.</p>
