---
layout: post
title: "Mega-glijbaan in Spaanse woonwijk na één dag alweer gesloten"
date: Sun, 12 May 2019 21:29:27 +0200
category: nieuws
externe_link: "https://nos.nl/l/2284354"
feature_image: "https://nos.nl/data/image/2019/05/12/549543/1008x567.jpg"
---

<p>Een mega-glijbaan van 38 meter moest het makkelijker maken om in de Spaanse stad Estepona het hoogteverschil tussen twee straten te overbruggen. Lang kon er niet worden gegleden. Een dag na de opening werd het stalen gevaarte alweer gesloten.</p>
<p>Het was niet toegestaan samen met iemand anders of liggend naar beneden te glijden. Maar dat laatste lijkt toch te zijn gebeurd op een filmpje dat veel gedeeld is op sociale media: </p>
<p>Sinds het filmpje werd gepubliceerd, is er veel kritiek te horen. Buurtbewoners noemen de glijbaan levensgevaarlijk en tonen op sociale media de schaafwonden die ze hebben opgelopen.</p>
<p>De gemeente noemt de situatie in het filmpje een "geïsoleerd incident", aangezien "meer dan duizend mensen op de juiste manier gebruik hebben gemaakt van het bouwwerk". Toch is de glijbaan voorlopig dicht en worden alle veiligheidseisen nog een keer langsgelopen.</p>
<p>De buurtbewoners en toeristen in Estepona moeten nu dus weer de normale manier gebruiken om de afstand te overbruggen: het blokje omlopen.</p>
