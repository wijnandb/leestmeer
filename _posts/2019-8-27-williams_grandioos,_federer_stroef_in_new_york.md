---
layout: post
title: "Williams grandioos, Federer stroef in New York"
date: Tue, 27 Aug 2019 07:06:42 +0200
categories: 
- sport 
- tennis 
externe_link: "https://www.telegraaf.nl/sport/1408551397/williams-grandioos-federer-stroef-in-new-york"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db79e8dc-c88b-11e9-b1b3-0255c322e81b.jpg"
---

<p class="intro">De eerste avondsessie bij de US Open heeft geen verrassingen opgeleverd. Serena Williams won zonder problemen van haar grote rivale Maria Sharapova en dat is een grote opluchting haar talrijke Amerikaanse fans. Roger Federer verloor in zijn openingspartij de eerste set van de Indiër Sumit Nagal, maar stelde met enig horten en stoten orde op zaken.</p> <p>De confrontatie tussen Williams en Sharapova was vooraf de meest besproken ontmoeting van de openingsdag. De emotionele Amerikaanse en de kille Russin zijn immers bepaald geen vriendinnen van elkaar en stonden meer dan eens tegenover elkaar in grandslamfinales.</p><p>Maar in het nagenoeg volle Arthur Ashe Stadium toonde de 37-jarige Williams vanaf de eerste klap dat ze fitter en vaster is haar vijf jaar jongere opponente die ook dit jaar weer een paar maanden uit de running was vanwege een schouderblessure. Sharapova, afgezakt naar plaats 87 van de wereldranglijst, sloeg af en toe een aardige bal, maar kon slechts twee games winnen: 6-1, 6-1.</p><p>Na de korte show van Williams had de inmiddels 38 jaar oude Roger Federer de nodige moeite met iemand die zijn allereerste grandslamwedstrijd speelde. De Indiër Sumit Nagal, die het kwalificatietoernooi overleefde en als nummer 190 van de wereld staat genoteerd, gaf ook na de eerste set nog uitstekend partij. Federer maakte veel fouten en stond in de tiende game van de vierde set op eigen service zelfs op 0-40. Maar op dat moment serveerde de oude meester zich uit de problemen: 4-6, 6-1, 6-2, 6-3, 6-4.</p>
