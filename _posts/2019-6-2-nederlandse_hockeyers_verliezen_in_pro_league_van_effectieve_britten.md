---
layout: post
title: "Nederlandse hockeyers verliezen in Pro League van effectieve Britten"
date: Sun, 02 Jun 2019 17:50:49 +0200
category: sport
externe_link: "https://nos.nl/l/2287330"
feature_image: "https://nos.nl/data/image/2019/06/02/554212/1008x567.jpg"
---

<p>De Nederlandse hockeyers zijn in de Pro League tegen een nederlaag aan gelopen. De ploeg van bondscoach Max Caldas verloor in een warm Eindhoven met 3-1 van Groot-BrittanniÃ«.</p>
<p>De Britten hadden in de openingsfase het initiatief en kwamen via Will Calnan al snel op 0-1. Nederland herstelde zich echter snel. Uit de eerste strafcorner was het met een streep in de bovenhoek raak voor Mink van der Weerden: 1-1.</p>
<p>In het tweede en derde kwart waren de grootste kansen voor Oranje, maar Bjorn Kellerman, Jorrit Croon en Mirco Pruijser (bezig aan zijn honderdste interland) wisten niet te scoren.</p>
<p>In plaats daarvan kwamen de bezoekers opnieuw op voorsprong. Sam Ward tikte van dichtbij binnen, waarna Christopher Griffiths vlak na het begin van het vierde kwart voor de 1-3 tekende.</p>
<h2>Eindtoernooi nog in zicht</h2>
<p>Oranje heeft drie van de acht wedstrijden in de Pro League gewonnen in reguliere speeltijd en was een keer de beste na shoot-outs.</p>
<p>Na de verliespartij tegen de Britten bezet de ploeg van Caldas de vijfde plek op de ranglijst. De vier beste landen strijden eind juni in het Wagener-stadion in Amstelveen om de eindzege.</p>
<p>Dinsdag speelt Nederland zijn negende wedstrijd in de Pro League, thuis tegen Nieuw-Zeeland.</p>
