---
layout: post
title: "Beurs: Randstad onderuit in lagere AEX"
date: Tue, 09 Jul 2019 10:01:00 +0200
categories: 
- financieel 
- koersen 
externe_link: "https://www.telegraaf.nl/financieel/2009293958/beurs-randstad-onderuit-in-lagere-aex"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/138319b0-a221-11e9-b258-02d2fb1aa1d7.jpg"
---

<p class="intro">De AEX zette de correctie vanuit de vorige week neergezette jaartop voort. Het verslechterde renteperspectief in de VS en enkele winstwaarschuwingen door buitenlandse bedrijven drukten het sentiment. Vooral Randstad en ArcelorMittal hadden het zwaar.</p> <p>De AEX stond om tien uur 0,5% lager op 566,4 punten. De AMX daalde 1,3% naar 789 punten.</p><p>Elders in Europa zetten de beursgraadmeters de correctie van de voorgaande paar dagen ook voort. De Duitse DAX daalde 1,1%. De Franse CAC 40 en Britse FTSE 100 verloren 0,5% respectievelijk 0,3%.</p><p>De indexfutures wezen op een 0,4% tot 0,6% lagere opening van de Amerikaanse beursgraadmeters om half vier vanmiddag, na verliezen van 0,4 tot 0,8% op maandag.</p><p>In Azië was de stemming vanochtend ook al bedrukt. Met een 0,1% hoger slot presteerde de Japanse Nikkei-index relatief goed.</p><p>Dat er na het vrijdag gepubliceerde sterke Amerikaanse banenrapport dit jaar nog slechts twee renteverlagingen door de Fed in lijken te zitten, bleef het sentiment drukken. Met argusogen wordt dan ook uitgekeken naar de voordracht van Fed-voorzitter Jerome Powell voor het Congres morgenavond.</p><p>De winstwaarschuwingen door BASF, Danske Bank en de Chinese autoproducent Geely kwamen het sentiment ook niet ten goede. Het Duitse chemiebedrijf wijst vooral op de gevolgen van de handelsoorlog.</p><p>Bij de Nederlandse hoofdfondsen stond uitzender Randstad met een min van 5,2% onderaan. De Amerikaanse bank Goldman Sachs heeft zijn advies radicaal gewijzigd van ’kopen’ naar ’verkopen’, vanwege de sterke groeivertraging van de uitzendmarkt.</p><p>Staalproducent ArcelorMittal ging 3,3% omlaag.</p><p>Chipmachinefabrikant ASML leverde 1% in, ondanks een koopadvies door de Franse bank Société Générale.</p><p>Speciaalchemiebedrijf DSM verloor 0,9%, onder invloed van tegenvaller bij BASF.</p><p>Veel defensieve aandelen hielden het hoofd wel boven water. KPN stond met een plus van 1% bovenaan.</p><p>Shell schommelde rond het slot van maandag. De Britse vermogensbeheerder Sarasin heeft zijn belang verkleind, omdat de olie- en gasmaatschappij te weinig doet om aan de klimaatafspraken van Parijs te voldoen.</p><p>Bij de middelgrote fondsen stonden bodemonderzoeker Fugro en metalenleverancier AMG met minnen van 4,5% en 3,8% onderaan.</p><p>Smallcap Sif won nog eens 2%, na de koerssprong maandag in reactie op het binnenslepen van een grote order voor de levering van funderingsbuizen voor een Amerikaans windmolenpark.</p><p>Vivoryon, het in Amsterdam genoteerde voormalige Probiodrug, klom op de lokale markt 7,6%. De Duitse branchegenoot Morphosys betaalt €15 miljoen voor een minderheidsbelang en het exclusieve recht op een licentie op een oncologische behandeling van Vivoryon.</p><p>Volg de beurs op de voet met de DFT Koersen-app. Download hier voor iPhone of voor Android</p>
