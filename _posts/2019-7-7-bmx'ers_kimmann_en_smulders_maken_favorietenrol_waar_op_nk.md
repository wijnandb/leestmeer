---
layout: post
title: "BMX'ers Kimmann en Smulders maken favorietenrol waar op NK"
date: Sun, 07 Jul 2019 19:21:32 +0200
category: sport
externe_link: "https://nos.nl/l/2292490"
feature_image: "https://nos.nl/data/image/2019/07/07/561936/1008x567.jpg"
---

<p>Er stond dit weekend geen maat op Laura Smulders en Niek Kimmann. Beide BMX'ers wonnen zaterdag op de NK in Erp al de tijdrit en bleken vandaag tijdens de reguliere wedstrijd ook de besten.</p>
<p>Vooraf was al duidelijk dat Smulders en Kimmann de te kloppen personen waren. Smulders is de nummer één van de wereld, Kimmann won de laatste vier World Cup-wedstrijden. Op zaterdag lieten ze in Erp al zien dat het met de vorm goed zat, door allebei de tijdrit te winnen.</p>
<p>Ook op het parcours bleken Smulders en Kimmann te sterk voor de concurrentie. Kimmann werd nog wel gedwongen tot een eindsprint, maar bleek daarin genoeg over te hebben om Twan van Gendt het nakijken te geven.</p>
<p>Met de EK (aankomend weekend) en de WK (over drie weken) voor de deur, lijkt het tweetal ook daar topfavoriet. "Het is moeilijk voorspellen in onze sport, maar de voorwaarden zijn er, dus ik ga gewoon mijn best doen", aldus Kimmann.</p>
<h2>Van der Biezen gaat voor goud in Tokio</h2>
<p>Bondscoach Raymon van der Biezen kijkt zelfs al verder vooruit. Volgend jaar zijn de Olympische Spelen in Tokio en daar wil hij oogsten met de Nederlandse ploeg.</p>
<p>"Zowel bij de dames als de heren halen we een heel hoog niveau. Ik ga niemand die druk opleggen, maar de kans is heel reëel dat zij daar goud kunnen pakken." </p>
