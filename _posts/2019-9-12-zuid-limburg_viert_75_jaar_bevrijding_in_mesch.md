---
layout: post
title: "Zuid-Limburg viert 75 jaar bevrijding in Mesch"
date: Thu, 12 Sep 2019 20:59:29 +0200
category: nieuws
externe_link: "https://nos.nl/l/2301453"
feature_image: "https://nos.nl/data/image/2019/09/12/576819/1008x567.jpg"
aantal: 191
unieke: 134
bron: "NOS"
---

<p>In het Zuid-Limburgse dorp Mesch leek het vandaag weer even 12 september 1944. Het dorp werd op die dag, precies 75 jaar geleden, als eerste plaats in Nederland bevrijd.</p>
<p>Applaus voor de bevrijders in Mesch:</p>
<p>Amerikaanse militairen van de 'Old Hickory' divisie kwamen Mesch destijds relatief gemakkelijk binnen. In de ochtend vond er een vuurgevecht tussen de in het dorp aanwezige Duitsers en de oprukkende Amerikanen plaats, maar rond 14.00 uur trokken de geallieerden triomfantelijk het dorp binnen. Later die dag werd ook het nabijgelegen Eijsden bevrijd.</p>
<p>Bewoners moeten de Amerikanen overigens vertellen dat ze niet langer in BelgiÃ« maar in Nederland zijn, en met Mesch zojuist het eerste Nederlandse dorp bevrijd hebben. "We wisten het niet zeker. De Duitsers erkenden geen grenzen", vertelt veteraan John O'Hare. "Er stonden geen bordjes met: u bent nu in Holland."</p>
<h2>Amerikaanse begraafplaats</h2>
<p>De gemeente Eijsden-Margraten, waar ook Mesch onder valt, vierde de bevrijding vandaag onder meer met een bezoek van Amerikaanse veteranen. Die trokken in militaire wagens door het dorp en woonden een ceremonie bij op de Amerikaanse begraafplaats in Margraten. De komende dagen zijn er concerten, workshops en tentoonstellingen rondom het thema vrijheid.</p>
