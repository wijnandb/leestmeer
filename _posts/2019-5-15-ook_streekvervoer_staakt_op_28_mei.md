---
layout: post
title: "Ook streekvervoer staakt op 28 mei"
date: Wed, 15 May 2019 18:00:01 +0200
categories: 
- entertainment 
- opinie 
externe_link: "https://www.telegraaf.nl/nieuws/3593157/ook-streekvervoer-staakt-op-28-mei"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d75b68b2-772c-11e9-9489-02c309bc01c1.jpg"
---

<p class="intro">Werknemers in het streekvervoer doen mee aan de staking voor een beter pensioen op dinsdag 28 mei. Dat betekent dat er in heel Nederland, op de provincies Utrecht en Gelderland na, bijna geen bus of trein meer rijdt op die dag. Dat heeft vakbond FNV woensdag bekendgemaakt.</p> <p>Vorige week werd al bekend dat werknemers bij de NS het werk neerleggen en in het stadsvervoer in Amsterdam, Rotterdam en Den Haag.</p><p>Er wordt niet gestaakt in Utrecht (Keolis en Qbuzz), op de Veluwe (Keolis), in de Achterhoek en Rivierenland (Arriva) en in Lelystad en omgeving (Connexxion).</p><p>Vakbonden roepen alle werkenden in andere sectoren op om het werk neer te leggen op woensdag 29 mei. Dan is een zogeheten pensioenactiedag.</p><p>Eerdere actiedag</p><p>Op 18 maart hielden de bonden FNV, CNV en VCP al een actiedag voor een goed pensioen. Volgens de bonden deden daaraan 40.000 mensen mee. Er werd gestaakt in de bouw en de metaal en werknemers van de NS en het stadsvervoer legden het werk voor 66 minuten neer in de ochtendspits.</p><p>Andere acties werden die dag afgebroken na de aanslag in de tram in Utrecht. Onder anderen medewerkers van de politie, defensie, douane, marechaussee en ambulances schrapten hun acties.</p><p>’Nieuwe actie is nodig’</p><p>De bonden zeggen dat nieuwe actie nodig is omdat er nog geen zicht is op een pensioenakkoord. Eind vorig jaar mislukte het overleg tussen vakbonden, kabinet en werkgevers over pensioenen. „We vinden het vervelend voor reizigers, maar we doen dit ook voor hen”, aldus Brigitta Paas, bestuurder bij FNV Streekvervoer. „Voor een goed pensioen voor iedereen. Het is tijd dat het kabinet over de brug komt.”</p><p>De bonden willen dat de AOW-leeftijd wordt bevroren. Mensen met zwaar werk moeten eerder met werken kunnen stoppen.</p>
