---
layout: post
title: "’Pas op voor berichten van nepdeurwaarders’"
date: Fri, 17 May 2019 09:22:04 +0200
categories: 
- entertainment 
- opinie 
externe_link: "https://www.telegraaf.nl/financieel/3602330/pas-op-voor-berichten-van-nepdeurwaarders"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e8aed6a0-7874-11e9-8488-0218eaf05005.jpg"
---

<p class="intro">Oplichters doen zich voor als gerechtsdeurwaarder. Daarvoor waarschuwt de Koninklijke Beroepsorganisatie van Gerechtsdeurwaarders (KBvG). De oplichters benaderen hun slachtoffers via e-mail, sms of WhatsApp om niet-bestaande schulden te innen.</p> <p>„Check de mail, check de rekening en check de gerechtsdeurwaarder”, raadt bestuurslid Paul Otter van de KBvG aan. Zo kun je controleren of de afzender wel echt een gerechtsdeurwaarder is.</p><p>In de berichten wordt gedreigd met een dagvaarding, beslaglegging op de bankrekening of het blokkeren van een mailadres. De oplichters knippen en plakken delen uit brieven de wel van echte deurwaarderskantoren zijn.</p><p>Checklist</p><p>De KBvG heeft een Dossier e-mail- en sms-oplichting op de website gezet om mensen te kunnen waarschuwen voor de oplichters. Aan de hand van een checklist daar kan worden gecontroleerd of een bericht echt van een deurwaarder komt.</p><p>Betaal alleen rekeningen van leveranciers die u herkent en die kloppen.
Check de email met de e-mailwijzer.
Check of het een echte gerechtsdeurwaarder is.</p><p>De vereniging raadt aan aangifte te doen bij de politie als je een bericht van een nepdeurwaarder hebt gekregen.</p>
