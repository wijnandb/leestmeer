---
layout: post
title: "Chauffeur bus onwel, passagiers grijpen in"
date: Sat, 01 Jun 2019 11:50:35 +0200
category: binnenland
externe_link: "https://www.telegraaf.nl/nieuws/3677211/chauffeur-bus-onwel-passagiers-grijpen-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c1cdab80-8452-11e9-a442-02d2fb1aa1d7.jpg"
---

<p class="intro">Passagiers van een pendelbus van Qbuzz hebben vrijdagavond in Groningen volgens RTV Noord angstige momenten beleefd toen ze zagen dat de chauffeur van de bus onwel werd en achter zijn stuur wegzakte. De pendelbus vervoerde deelnemers van het hardloopevenement The Green Trail.</p> <p>Toen de bus ter hoogte van de Suikerunie langs het water van het Hoendiep reed, werd de chauffeur onwel. Twee passagiers aarzelden geen moment en grepen in, laat de politie weten. Ze renden naar voren en wisten de bus tot stilstand te brengen door te remmen en te sturen.</p><p>De chauffeur is ter plaatse door ambulancepersoneel nagekeken. Hoe het nu met hem is, is niet bekend. Alle passagiers van de bus kwamen met de schrik vrij.</p><p>Een woordvoerder van Qbuzz bevestigt het incident. „De passagiers hebben ons gevraagd hen op te hoogte te houden van de afloop van dit verhaal. Dat zullen we zeker doen.”</p>
