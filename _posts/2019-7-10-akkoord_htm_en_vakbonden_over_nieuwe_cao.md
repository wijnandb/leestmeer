---
layout: post
title: "Akkoord HTM en vakbonden over nieuwe cao"
date: Thu, 11 Jul 2019 01:37:32 +0200
category: nieuws
externe_link: "https://nos.nl/l/2292960"
feature_image: "https://nos.nl/data/image/2019/07/11/562619/1008x567.jpg"
---

<p>De vakbonden en het Haagse vervoersbedrijf HTM zijn het gisteravond na maanden overleg eens geworden over een nieuwe cao. Daardoor zijn nieuwe stakingsacties van de baan, zegt vakbond CNV Vakmensen.</p>
<p>De nieuwe cao geldt voor twee jaar. Er zijn onder meer afspraken gemaakt over de werkdruk. Er komen vijftig mensen bij en werknemers krijgen meer invloed op hun roosters. Verder krijgen alle werknemers een extra vrije dag.</p>
<p>In de nieuwe cao gaan de lonen "flink" omhoog, zegt CNV Vakmensen. Dit jaar nog krijgen de werknemers een loonsverhoging van 3,2 procent en een eenmalige uitkering van 700 euro. Volgend jaar gaan de lonen nog eens omhoog met minimaal 1,5%.</p>
<p>Op 3 juli staakten HTM-medewerkers tijdens de ochtendspits. Maar volgens cao-onderhandelaar Sanne van der Meulen van CNV Vakmensen is de kou nu uit de lucht. "Helaas was er een staking voor nodig, maar het heeft gewerkt. Er ligt nu een mooi resultaat."</p>
