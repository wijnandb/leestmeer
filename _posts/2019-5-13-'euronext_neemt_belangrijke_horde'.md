---
layout: post
title: "'Euronext neemt belangrijke horde'"
date: Mon, 13 May 2019 09:50:19 +0200
categories: 
- financieel 
- koersen 
externe_link: "https://www.telegraaf.nl/financieel/3576897/euronext-neemt-belangrijke-horde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e01a9ae8-7553-11e9-9abf-0255c322e81b.jpg"
---

<p class="intro">Beursuitbater Euronext heeft een grote stap gezet in de overnamestrijd met het Amerikaanse Nasdaq met betrekking tot de Noorse branchegenoot Oslo Børs. Dat schrijven kenners van ING in een rapport.</p> <p>Euronext werd door de Noorse overheid als geschikte koper geacht. Ook Nasdaq kreeg dat stempel opgeplakt. De eis dat de aanstaande koper twee derde van de aandelen van de beursuitbater in handen moet hebben voor goedkeuring van de deal haalde het niet. Daarmee lijkt Euronext, dat meer dan de helft van de aandeelhouders achter zich heeft, de strijd in zijn voordeel te beslechten.</p><p>Volgens ING heeft Nasdaq nog drie opties. Het bedrijf zou een rol als minderheidsaandeelhouder kunnen accepteren. Ook zou Nasdaq zich in zijn geheel terug kunnen trekken. Als laatste optie noemen de analisten beroep aantekenen tegen de beslissing van de Noorse overheid.</p><p>ROI</p><p>Een overname van Oslo Børs zou onder meer het rendement op investeringen (ROI) van Euronext verbeteren, aldus ING. Verder wijzen ze op de op handen zijnde kostenbesparingen en het gegeven dat Euronext een aardige trackrecord heeft met het doen van dergelijke overnames.</p><p>Al met al spreekt ING van positief nieuws voor Euronext. De bank handhaafde zijn koopadvies op het aandeel met een koersdoel van 65 euro. Het aandeel Euronext noteerde maandag omstreeks 09.30 uur 2 procent hoger op 61,25 euro.</p>
