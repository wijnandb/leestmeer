---
layout: post
title: "Unilever wint in lagere AEX"
date: Mon, 13 May 2019 09:13:14 +0200
categories: 
- financieel 
- koersen 
externe_link: "https://www.telegraaf.nl/financieel/3576792/unilever-wint-in-lagere-aex"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a394815a-754f-11e9-bc2d-02d2fb1aa1d7.jpg"
---

<p class="intro">Na de bedrukte gang van zaken in de voorbije week moest de AEX maandag bij de start licht terrein prijsgeven. Unilever had bij de hoofdfondsen de wind in de rug. Verder hielden beleggers de ontwikkelingen rond het handelsconflict tussen Amerika en China scherp in de gaten. In de Midkap werd Air France KLM omlaag getrokken.</p> <p>De AEX-index noteerde rond kwart over negen 0,2% lager op 549,88 punten. De Midkap-index ging 0,4% omlaag naar 769 punten.</p><p>Elders in Europa dikte de CAC in Parijs 0,1% aan, terwijl de DAX in Frankfurt 0,1% zakte.</p><p>De Amerikaanse president Donald Trump en zijn Chinese collega Xi Jinping zullen elkaar waarschijnlijk ontmoeten tijdens een G20-top in Japan eind juni. Trump heeft ondertussen na de verhoging van de importtarieven op $200 miljard aan Chinese goederen afgelopen vrijdag, nu opdracht gegeven om heffingen in te voeren op alle resterende goederen uit China. Peking heeft al gedreigd met tegenmaatregelen te komen.</p><p>In de AEX pakte Adyen de koppositie met een plus van 1,3%. Unilever werd 0,7% meer waard. Volgens de Britse krant The Sunday Telegraph zou het levensmiddelenconcern het Amerikaanse huidverzorgingsmerk Drunk Elephant willen kopen.</p><p>RD Shell kreeg er 0,4% bij. De Britse bank HSBC verhoogde het advies van het olieconcern naar kopen.</p><p>Philips noteerde vandaag ex-dividend. Gecorrigeerd hiervoor noteerde het zorgtechnologieconcern onveranderd.</p><p>Arcelor Mittal viel bij de hoofdfondsen 1,4% terug. KPN moest 0,9% afstaan.</p><p>Midkapper Air France KLM koerste 1,3% lager. Analisten bij Bernstein hebben het advies neerwaarts bijgesteld van ‘houden’ naar ‘onderwogen’.</p>
