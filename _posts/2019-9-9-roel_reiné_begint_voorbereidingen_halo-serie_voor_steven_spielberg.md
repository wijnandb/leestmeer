---
layout: post
title: "Roel Reiné begint voorbereidingen Halo-serie voor Steven Spielberg"
date: Mon, 09 Sep 2019 18:34:00 +0200
category: entertainment
externe_link: "https://www.telegraaf.nl/entertainment/528159697/roel-reine-begint-voorbereidingen-halo-serie-voor-steven-spielberg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4bc2b2b6-d31f-11e9-896b-02c309bc01c1.jpg"
---

<p class="intro">Roel Reiné gaat twee afleveringen van de ambitieuze nieuwe serie Halo van de Amerikaanse tv-zender Showtime maken. De Nederlander, die al een flink aantal jaar woont en werkt in Hollywood, is een van de vier regisseurs die aan het project werken.</p> <p>Halo wordt geproduceerd door Amblin, het bedrijf van Steven Spielberg, die zelf ook optreedt als producent. „Ik heb nog nooit zoveel voorbereiding en zoveel draaidagen gekregen als voor deze serie”, vertelt Reiné. „Mijn voorbereidingen gaan deze maand beginnen, terwijl ik pas in januari ga draaien.” Amblin heeft de Nederlander gekozen na het zien van zijn films Michiel de Ruyter en Redbad en afleveringen van de tv-serie Knightfall (met Mark Hamill).</p><p>De Halo-reeks is een van de populairste gamereeksen van de laatste twintig jaar. Een tijdje geleden werd al bekendgemaakt dat Showtime verantwoordelijk zou gaan worden voor de Halo-serie. Acteurs Natascha McElhone, Bokeem Woodbine en Pablo Schreiber zijn in grote rollen gecast. De serie zal in totaal negen afleveringen tellen.</p><p>Momenteel werkt Reiné voor History Channel aan een serie over de Amerikaanse president George Washington. De opnames vinden plaats in onder meer Roemenië.</p>
