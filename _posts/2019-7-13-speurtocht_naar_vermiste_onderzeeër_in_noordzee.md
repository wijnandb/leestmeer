---
layout: post
title: "Speurtocht naar vermiste onderzeeër in Noordzee"
date: Sat, 13 Jul 2019 07:19:56 +0200
category: binnenland
externe_link: "https://www.telegraaf.nl/nieuws/1756990568/speurtocht-naar-vermiste-onderzeeer-in-noordzee"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ab2d3d4e-a52e-11e9-90b7-0218eaf05005.jpg"
---

<p class="intro">De laatste vermiste Nederlandse onderzeeboot uit de Tweede Wereldoorlog houdt nabestaanden tot op de dag van vandaag bezig. Een expeditieteam speurt nu opnieuw de Noordzee af in een poging het zestig meter lange wrak te lokaliseren.</p> <p>Dat meldt Trouw.</p><p>„Nabestaanden willen hun vader of grootvader een laatste eer bewijzen”, zegt Jan Spoelstra (78), voorzitter Stichting Nabestaanden Onderzeeboten (SNO).</p><p>De Nederlandse Hr. Ms. O-13 voer in de nacht van 12 juni 1940 vanuit het Schotse Dundee richting Noorwegen om Duitse oorlogsschepen te onderscheppen. Daarna werd nooit meer iets van de bemanning vernomen, en de toedracht van de vermissing blijft een mysterie. Aan boord waren 34 bemanningsleden, onder wie drie Britten.</p><p>De zoektocht is onderdeel van een opruimexpeditie van Stichting Duik de Noordzee Schoon. Op meer dan twintig locaties tussen Engeland en Noorwegen wordt voor het eerst gedoken. Zondagmiddag komt het expeditieteam weer aan in Scheveningen.</p>
