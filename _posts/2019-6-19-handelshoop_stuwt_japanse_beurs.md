---
layout: post
title: "Handelshoop stuwt Japanse beurs"
date: Wed, 19 Jun 2019 08:17:40 +0200
categories: 
- financieel 
- koersen 
externe_link: "https://www.telegraaf.nl/financieel/1322899113/handelshoop-stuwt-japanse-beurs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0354a152-925a-11e9-98ed-02d2fb1aa1d7.jpg"
---

<p class="intro">De Japanse aandelenbeurs is woensdag met een stevige winst geÃ«indigd. Het nieuws dat de Amerikaanse president Donald Trump en zijn Chinese collega Xi Jinping elkaar toch zullen ontmoeten tijdens de G20-top in Japan eind deze maand zorgde voor opluchting onder beleggers. De ontmoeting vergroot de kans op een handelsdeal tussen de twee economische grootmachten. Daarnaast stond de beurshandel in het teken van het rentebesluit van de Amerikaanse centrale bank, dat later op de dag bekend wordt gemaakt.</p> <p>De hoofdindex van de beurs in Tokio, de Nikkei 225, sloot 1,7 procent hoger op 21.333,87 punten en bereikte het hoogste niveau in vier weken. Japanse bedrijven die veel omzet halen uit China en gevoelig zijn voor de handelsperikelen, zaten in de lift. Robotmaker Fanuc en chiptester Advantest stegen 2,5 en 5,4 procent. Technologiebedrijf TDK dikte 4,6 procent aan.</p><p>Het Japanse effectenhuis Nomura klom 10,5 procent na aankondiging van een aandeleninkoopprogramma. De geplaagde schermenmaker Japan Display maakte een koerssprong van 10,9 procent. Volgens zakenkrant The Wall Street Journal overweegt Apple zijn Japanse toeleverancier te hulp te schieten.</p><p>De Chinese beurzen gingen eveneens flink vooruit. De beurs in Shanghai noteerde tussentijds 1,4 procent hoger en in Hongkong steeg de Hang Seng-index 2,3 procent. De Chinese leider Xi Jinping benadrukte dat een dialoog tussen China en de VS de enige weg is naar een oplossing van het handelsconflict. De Kospi in Seoul won 1,1 procent onder aanvoering van de Zuid-Koreaanse chipmaker SK Hynix (plus 5,4 procent). De All Ordinaries in Sydney kreeg er 1,1 procent bij.</p>
