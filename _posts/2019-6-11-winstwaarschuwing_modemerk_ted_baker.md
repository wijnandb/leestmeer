---
layout: post
title: "Winstwaarschuwing modemerk Ted Baker"
date: Tue, 11 Jun 2019 10:31:10 +0200
categories: 
- financieel 
- koersen 
externe_link: "https://www.telegraaf.nl/financieel/289763500/winstwaarschuwing-modemerk-ted-baker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f4d30416-8c23-11e9-91aa-02d1dbdc35d1.jpg"
---

<p class="intro">Modemerk Ted Baker kampt met de nodige tegenwind en ziet zich daardoor genoodzaakt zijn financiÃ«le doelen neerwaarts bij te stellen. Het Britse bedrijf spreekt van ,,extreem moeilijke marktomstandigheden", die de resultaten in de weg zitten. Ted Baker rekende voorheen op een winst voor belastingen van 63 miljoen pond. In een nieuwe raming valt dit bedrag 13 miljoen pond lager uit.</p> <p>Ted Baker zegt dat het zijn promotieactiviteiten heeft opgeschroefd om verkopen aan te jagen. De kosten die daarmee zijn gemoeid drukken op de winstgevendheid van het bedrijf. Eerder was ook al sprake van een bijstelling. Deze was als gevolg van negatieve wisselkoerseffecten. Ted Baker kijkt nu naar mogelijkheden om kosten te besparen.</p><p>De problemen bij Ted Baker volgen kort op het vertrek van topman en oprichter Ray Kelvin. Die moest het veld ruimen na beschuldigingen van ongepast gedrag. Beleggers in Ted Baker schrokken van de nieuwe bijstelling. Het aandeel verloor dinsdag op de beurs in Londen bijna een derde van zijn waarde.</p>
