---
layout: post
title: "Golfsterren KLM Open maken nieuwe Nachtwacht"
date: Tue, 10 Sep 2019 07:38:01 +0200
category: sport
externe_link: "https://www.telegraaf.nl/sport/1388402368/golfsterren-klm-open-maken-nieuwe-nachtwacht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/634e7864-d399-11e9-abac-02c309bc01c1.jpg"
---

<p class="intro">Golfsterren stralen als in het pronkstuk van de Hollandse Meester Rembrandt van Rijn, De Nachtwacht. Gewillig lieten de topaffiches van het KLM Open Sergio Garcia, Joost Luiten en Martin Kaymer zich in oude klederdracht hijsen die het meesterwerk zo typeert, om zich met verschillende andere collega’s zo te laten fotograferen.</p> <p>Ter gelegenheid van het eeuwfeest van KLM en de honderdste editie van het KLM Open stelde het Rijksmuseum de eregalerij ter beschikking voor de foto, om daarna ook nog met verschillende onbetaalbare kunstwerken aan de muur, waaronder De Nachtwacht, een uniek diner voor tachtig genodigden te organiseren.</p><p>„Het is een geweldige eer om in deze kleding zo’n wereldberoemd schilderij te mogen nabootsen. En dan ook nog een diner, terwijl je omringd wordt door wereldberoemde kunst, die kans krijg je niet zo snel”, genoot Garcia, die vanwege zijn finesse in de golfsport eveneens als een ware artiest wordt gezien.</p><p>De Duitser Martin Kaymer, KLM Open-winnaar van 2010, liet merken dat hij zijn klassiekers kent. „Dit schilderij komt toch uit 1642? Voor de speciale gelegenheid wilden ze van de organisatie iets doen wat iedereen in de wereld kent. Dit is een passende manier om dat te doen.</p>
