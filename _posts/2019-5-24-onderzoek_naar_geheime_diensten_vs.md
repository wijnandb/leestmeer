---
layout: post
title: "Onderzoek naar geheime diensten VS"
date: Fri, 24 May 2019 07:38:09 +0200
categories: 
- entertainment 
- opinie 
externe_link: "https://www.telegraaf.nl/nieuws/3640484/onderzoek-naar-geheime-diensten-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/19b146fa-7e03-11e9-b651-02c309bc01c1.jpg"
---

<p class="intro">De Amerikaanse minister van Justitie William Barr heeft een begin gemaakt met een onderzoek naar alle Amerikaanse inlichtingendiensten die de presidentiële campagne van Donald Trump in 2016 hebben bespioneerd. De minister maakte vorige maand al bekend dat hij wil weten of dat onderzoek van de geheime diensten wel voldoende juridische basis had.</p> <p>Barr heeft donderdagavond de diensten gesommeerd „snel en volledig” mee te werken aan het onderzoek. Ook vroeg hij de diensten om per ommegaande alle relevante papieren aan het ministerie van Justitie te overhandigen.</p><p>De Amerikaanse president Donald Trump gaf Barr de toestemming voor het onderzoek. Ook mag Barr alle geheime informatie vrijgeven over de motieven van de FBI om een onderzoek naar Russische inmenging te beginnen.</p><p>Bar zei vorige maand: „Ik denk dat er wel degelijk spionage heeft plaatsgevonden. Ik wil niet zeggen dat regels zijn overtreden, maar ik wil wel dat daarover duidelijkheid komt. Ik heb het niet specifiek over de FBI, maar over de geheime diensten in het algemeen. Ik ben van mening dat het bespioneren van een politieke campagne een groot probleem is”, aldus Barr vorige maand tegen de Senaatscommissie.</p><p>Barr had tegen het Huis van Afgevaardigden gezegd dat hij met name de FBI wilde onderzoeken. Hij had daarvoor al een commissie samengesteld. De partij van Trump beweert dat het speurwerk van de FBI en het ministerie van Justitie destijds was ingegeven door aversie en vooringenomenheid tegen Trump.</p>
