---
layout: post
title: "Bertens is weer fit en wil favorietenrol op gras Rosmalen waarmaken"
date: Sat, 08 Jun 2019 17:31:22 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/el6PRTn9JhA/2288178"
feature_image: "https://nos.nl/data/image/2019/06/08/555489/1008x567.jpg"
---

<p>Kiki Bertens wil op het gras van Rosmalen komende week zo ontspannen mogelijk op de baan staan. "Een toernooi in eigen land is altijd lastig. De verwachtingen zijn hoog", zei de nummer vier van de wereld zaterdagmiddag bij de loting, die ze zelf verrichtte. "Ik wil gewoon zoveel mogelijk ervaring op gras opdoen."</p>
<p>Bertens is in Rosmalen als eerste geplaatst. De vraag is alleen in hoeverre de nummer vier van de wereld weer is hersteld, nadat ze op Roland Garros in de tweede ronde ziek moest opgeven.</p>
<h2>'Mis nog wat kracht'</h2>
<p>De Nederlandse gold op het grandslamtoernooi in Parijs als een van de grote favorieten voor de titel. "Ik ben weer fit, maar mis nog wat kracht", maakte ze duidelijk in Rosmalen.</p>
<p>Na haar opgave tegen Viktoria Koezmova kon Bertens vier dagen niets eten. "Alles kwam eruit. Ik was behoorlijk ziek", keek ze terug op de tegenvaller.</p>
<h2>Rottig moment</h2>
<p>Veel impact heeft de deceptie niet gehad, gaf Bertens aan. "Ik heb de laatste jaren weinig blessures gehad. Dat dit op zo'n groot toernooi gebeurt, is balen. Het hoort er echter bij. Ik kon er niets aan doen. Het kwam alleen op een rottig moment."</p>
<p>De finale van Roland Garros ging zaterdag tussen de Australische Ashleigh Barty en de Tsjechische Markéta Vondrousová: geen grote namen. "Ik vind het knap van die meiden. Dat je de weken ervoor heel goed speelt, is geen garantie dat het dan ook goed gaat. ik kijk met veel respect naar deze meiden."</p><img src="http://feeds.feedburner.com/~r/nossporttennis/~4/el6PRTn9JhA" height="1" width="1" alt=""/>
