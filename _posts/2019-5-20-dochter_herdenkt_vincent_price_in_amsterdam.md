---
layout: post
title: "Dochter herdenkt Vincent Price in Amsterdam"
date: Mon, 20 May 2019 08:32:13 +0200
category: entertainment
externe_link: "https://www.telegraaf.nl/entertainment/3613421/dochter-herdenkt-vincent-price-in-amsterdam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/00edc770-7ac9-11e9-b070-02d1dbdc35d1.jpg"
---

<p class="intro">Victoria Price, de dochter en biograaf van de wereldberoemde horroracteur Vincent Price, komt eind mei naar Amsterdam. Zij woont een speciaal eerbetoon aan het filmicoon bij dat de Amsterdamse bioscoop Lab 111 organiseert ter gelegenheid van zijn verjaardag op 27 mei. Dat heeft het theater maandag bekendgemaakt op het festival van Cannes.</p> <p>De legendarische Price, die in 1993 overleed, zou eind mei 108 jaar oud zijn geworden. Op zondag 26 mei wordt hij bij Lab 111 in Amsterdam herdacht in aanwezigheid van zijn dochter. Victoria Price gaat een lezing geven over haar vader. Daarna wordt zijn film House of the Long Shadows vertoond.</p><p>De film wordt ingeleid door horrorkenner Jan Doense. Samen met Christopher Lee en Peter Cushing was Price een van de grootste naoorlogse horroracteurs. Hij vertolkte in 1953 zijn eerste echte horrorrol in de 3D-film House of Wax. Het zou nog tot 1960 duren voordat hij dankzij de Edgar Allan Poe-verfilmingen van regisseur Roger Corman een echte ster werd. Zijn ietwat geaffecteerde, zalvende stemgeluid was uit duizenden herkenbaar en werd ook vaak gebruikt zonder dat Price zelf in beeld was. Zo gebruikte Michael Jackson de stem van Price in de beroemde begintekst van zijn iconische clip Thriller.</p>
