---
layout: post
title: "Clubs niet unaniem in kritiek op UEFA"
date: Sat, 13 Jul 2019 10:18:19 +0200
category: sport
externe_link: "https://www.telegraaf.nl/sport/416480414/clubs-niet-unaniem-in-kritiek-op-uefa"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d891fbec-a549-11e9-b258-02d2fb1aa1d7.jpg"
---

<p class="intro">Weliswaar voerden de KNVB- en Eredivisie-delegatie overleg met Ajax, PSV, Feyenoord, AZ, Vitesse en FC Utrecht; de clubs schaarden zich niet unaniem achter de mening van de KNVB en Eredivisie CV over de nieuwe opzet voor de Europese bekertoernooien. Zo blijkt uit de kritische brief van de KNVB aan de UEFA.</p> <p>Niet zo vreemd, met de wetenschap dat Edwin van der Sar als directeur van Ajax in het bestuur van de ECA zit en daarin een span vormt met voorzitter Andrea Agnelli van Juventus. De Italiaan is een van de drijvende krachten achter de nieuwe formats voor de Champions League, Europa League en Europa League 2, die vanaf 2024 het levenslicht moet zien en vooral goed uitpakt voor de grote Europese topclubs, die meer inkomsten en zekerheden krijgen om zich op het hoogste niveau te handhaven.</p><p>De KNVB en Eredivisie CV hebben in hun brief aan de UEFA de suggestie gedaan te kiezen voor het Swiss- of Copenhagen-model voor de Europese competities. Het Deense model heeft de voorkeur omdat het Zwitserse model de boel op zijn kop zet en de tijd daarvoor niet rijp is bij de UEFA.</p><p>„Bij het Copenhagen-model blijft de landenranglijst leidend voor het aantal Europese tickets, maar bepaalt de clubcoëfficiënt op welk niveau clubs instromen”, aldus KNVB’er Gijs de Jong. „Dan kan een nieuwkomer als het Italiaanse Atalanta niet hoger instromen dan Ajax, dat het jaar daarvoor de halve finale van de CL bereikte.”</p>
