---
layout: post
title: "’Italië in zelfde flow als Nederland op EK’"
date: Fri, 28 Jun 2019 10:18:18 +0200
categories: 
- sport 
- voetbal 
externe_link: "https://www.telegraaf.nl/sport/87075661/italie-in-zelfde-flow-als-nederland-op-ek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/64d21ec6-997d-11e9-8c8b-02d2fb1aa1d7.jpg"
---

<p class="intro">Italië is tot dusver de verrassing van het WK. De nummer 15 van de FIFA-ranking is het laagst geklasseerde land in de kwartfinales. De speelsters van Oranje, die de achtste plek bezetten op de FIFA-ranking, zijn echter op hun hoede.</p> <p>„Italië zit in een lekkere flow. Een beetje zoals wij dat hadden op het EK van twee jaar geleden”, aldus Shanice van de Sanden, die in 2017 met Nederland redelijk onverwacht doorstootte richting de Europese titel.</p><p>De vorm van toen lijkt echter (nog) niet aanwezig bij Oranje, dat desondanks vier keer op een rij wist te winnen. Van de Sanden: „We moeten niet meer vergelijken met het EK. Dat is geweest en komt nooit meer terug. We moeten opnieuw bouwen aan iets mooi. Al denk ik zeker dat wij beter kunnen dan we tot nu toe hebben laten zien.”</p><p>Merel van Dongen, die gedurende het toernooi een basisplaats als linksback heeft veroverd, is het daar mee eens. „We hebben met Canada en Japan twee keer een hoger geplaatste ploeg verslagen, maar het spel moet beter.”</p>
