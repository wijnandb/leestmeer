---
layout: post
title: "Poes ingeslapen na schotwond luchtbuks"
date: Sun, 08 Sep 2019 13:32:38 +0200
categories: 
- entertainment 
- opinie 
externe_link: "https://www.telegraaf.nl/nieuws/1950847658/poes-ingeslapen-na-schotwond-luchtbuks"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/68ac980e-d22c-11e9-83b3-0217670beecd.jpg"
---

<p class="intro">Poes Dikkertje Dap is zaterdagavond het slachtoffer geworden van een schietincident op Urk. Het beestje bleek bij thuiskomst te zijn beschoten met een luchtbuks. In overleg met de dierenarts is later die avond besloten om Dikkertje Dap in te laten slapen.</p> <p>Alita Kramer, het baasje van Dikkertje Dap, deelt het emotionele bericht op Facebook. Toen haar kat zaterdag gehavend thuis kwam, besloot ze het zeker voor het onzekere te nemen en röntgenfoto’s te laten maken bij de dierenarts.</p><p>„Toen de dierenarts de foto met het kogeltje en de verbrijzelde ruggenwervel liet zien, konden we het niet geloven”, vertelt Alita aan Omroep Flevoland. Op advies van de arts is uiteindelijk besloten het gewonde dier in te laten slapen.</p><p>Alita is van plan aangifte te doen van dierenmishandeling.</p>
