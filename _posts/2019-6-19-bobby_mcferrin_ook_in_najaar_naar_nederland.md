---
layout: post
title: "Bobby McFerrin ook in najaar naar Nederland"
date: Wed, 19 Jun 2019 11:47:15 +0200
category: entertainment
externe_link: "https://www.telegraaf.nl/entertainment/754407654/bobby-mc-ferrin-ook-in-najaar-naar-nederland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bb7088d6-9283-11e9-bf35-0217670beecd.jpg"
---

<p class="intro">Tienvoudig Grammy-winnaar Bobby McFerrin, bekend van zijn wereldhit Don’t Worry, Be Happy, komt dit najaar voor nog een optreden naar Nederland.</p> <p>De zanger, die op 14 juli optreedt tijdens North Sea Jazz, staat op 7 november in Het Concertgebouw in Amsterdam. Dat heeft concertorganisator MOJO woensdag bekendgemaakt.</p><p>Het concert van McFerrin staat niet in het teken van een nieuw album; zijn laatste plaat verscheen in 2013. Wel komen zijn bekendste nummers voorbij. Kaartjes zijn vanaf vrijdagochtend te koop.</p><p>De 69-jarige Amerikaan brak in 1988 door met zijn grootste hit Don’t Worry, Be Happy. Het is het eerste a-capellanummer in de geschiedenis dat een plekje in de top 40 wist te bemachtigen. In Nederland stond het nummer op de derde plek in de Single Top 100.</p>
