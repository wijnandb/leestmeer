---
layout: post
title: "Verzekeraar weigert commissarissen Imtech bijstand"
date: Tue, 03 Sep 2019 06:58:51 +0200
categories: 
- financieel 
- koersen 
externe_link: "https://www.telegraaf.nl/financieel/1686455004/verzekeraar-weigert-commissarissen-imtech-bijstand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b80473b4-ce07-11e9-aa74-0217670beecd.jpg"
---

<p class="intro">Drie in claimprocedures verwikkelde oud-commissarissen van het failliete beursfonds Imtech kunnen vooralsnog fluiten naar een vergoeding voor juridische bijstand, schrijft Het Financieele Dagblad. Ook de miljoenen die curatoren en gedupeerde beleggers als schadevergoeding willen vorderen, moet het trio, als het aan hun Amerikaanse verzekeraar ligt, straks uit eigen zak betalen.</p> <p>Dat bleek maandag tijdens een kort geding bij de rechtbank in Haarlem. De keiharde opstelling van aansprakelijkheidsverzekeraar CNA roept volgens de krant de vraag op hoe goed commissarissen eigenlijk verzekerd zijn na een faillissement van de onderneming waar ze toezicht hielden.</p><p>Het elektrotechnische installatiebedrijf Imtech ging in de zomer van 2015 failliet. Curatoren constateerden een boedeltekort van 1,5 miljard euro en zijn sindsdien op jacht naar geld. Maar ook gedupeerde beleggers azen op compensatie. Zij zagen meer dan een miljard aan ge√Ønvesteerd geld in rook opgaan. Onder andere de stichting ImtechClaim en de beleggersvereniging VEB menen dat aandeelhouders recht hebben op compensatie.</p>
