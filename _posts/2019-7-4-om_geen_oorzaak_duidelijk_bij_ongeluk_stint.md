---
layout: post
title: "OM: geen oorzaak duidelijk bij ongeluk Stint"
date: Thu, 04 Jul 2019 11:04:19 +0200
category: nieuws
externe_link: "https://nos.nl/l/2291957"
feature_image: "https://nos.nl/data/image/2019/07/04/561091/1008x567.jpg"
---

<p>Negen maanden na het dodelijke ongeluk met de Stint in Oss is er nog steeds geen duidelijke oorzaak aan te wijzen. Dat geeft het Openbaar Ministerie aan in een verklaring. Vorig jaar overleden vier kinderen bij het ongeval op de spoorwegovergang in Oss, een vijfde kind en de begeleidster raakten zwaargewond.</p>
<p>De recherche en het onderzoeksteam hebben uitgebreid met de bestuurster van de Stint gesproken. Zij heeft verklaard dat ze de Stint wilde stilzetten voor de spoorwegovergang, maar dat het voertuig niet reageerde. Ze heeft geprobeerd de Stint te laten remmen, maar dat niets werkte. De Stint stopte niet en kwam terecht op de spoorwegovergang. Getuigen bevestigen dat de bestuurster alles heeft gedaan om de Stint te stoppen.</p>
<p>Het onderzoek naar het ongeluk gaat verder. Zolang dat nog bezig is neemt het Openbaar Ministerie geen beslissing over eventuele vervolging of seponering. "Wij willen daar een zorgvuldige afweging in maken", zegt Janine Kramer, een van de Officieren van Justitie die leiding geven aan het onderzoek. "Wij hopen hierover voor het einde van het jaar meer duidelijkheid te hebben."</p>
