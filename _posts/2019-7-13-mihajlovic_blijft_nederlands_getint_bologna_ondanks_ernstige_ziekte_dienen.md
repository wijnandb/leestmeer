---
layout: post
title: "Mihajlovic blijft Nederlands getint Bologna ondanks ernstige ziekte dienen"
date: Sat, 13 Jul 2019 11:27:11 +0200
categories: 
- sport 
- voetbal 
externe_link: "https://nos.nl/l/2293293"
feature_image: "https://nos.nl/data/image/2019/07/13/563243/1008x567.jpg"
---

<p>Sinisa Mihajlovic kampt met acute leukemie. Dat heeft de 50-jarige trainer van Bologna zaterdagmiddag onthuld.</p>
<p>De Serviër verloor zijn vader aan kanker, waarna de ziekte deze week bij een preventieve check aan het licht kwam. "Een agressieve vorm, maar wel eentje die te overwinnen is."</p>
<p>Corriere dello Sport-journalist Ivan Zazzaroni, een vriend van de trainer, bracht het nieuws zaterdagochtend al naar buiten. "Helaas heeft niet iedereen mijn privacy gerespecteerd", aldus Mihajlovic. "Om een paar honderd extra kranten te verkopen, heeft hij een lange vriendschap hiermee verpest."</p>
<p>Mihajlovic was deze week ook niet mee op trainingskamp met zijn ploeg. Deze week begint hij aan zijn behandelingen. Waar mogelijk zal hij het team in deze roerige periode blijven coachen. "Sinisa is pas geen coach meer als zijn contract is afgelopen", benadrukte voorzitter Walter Sabatini. </p>
<h2>Uit de degradatiezone</h2>
<p>In januari volgde de oud-prof de ontslagen Filippo Inzaghi op. Met Mihajlovic langs de lijn klom Bologna uit de degradatiezone en eindigde het als tiende in de competitie.</p>
<p>Bij het Nederlands getinte Bologna was Mitchell Dijks vorig jaar een vaste waarde. Deze zomer werden Stefano Denswil (Club Brugge) en Jordy Schouten (Excelsior) aangetrokken.</p>
<p>Mihajlovic maakte als voetballer furore bij Rode Ster Belgrado en het nationale elftal van Joegoslavië, later onder de vlag van Servië en Montenegro. Ook speelde hij jarenlang in de Serie A, waar hij zijn grootste successen kende in het shirt van Lazio Roma. </p>
<p>Met Rode Ster won de vrijetrappenspecialist in 1991 de Europa Cup I, met Lazio in 1999 de Europa Cup II. </p>
