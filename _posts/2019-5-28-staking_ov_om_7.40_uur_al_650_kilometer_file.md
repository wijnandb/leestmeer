---
layout: post
title: "Staking ov: om 7.40 uur al 650 kilometer file"
date: Tue, 28 May 2019 06:43:05 +0200
categories: 
- entertainment 
- opinie 
externe_link: "https://www.telegraaf.nl/nieuws/3657328/staking-ov-om-7-40-uur-al-650-kilometer-file"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ab034bf4-810e-11e9-8145-02d2fb1aa1d7.jpg"
---

<p class="intro">UPDATE 07.40 UUR De ochtendspits zorgt vanwege de ov-staking van dinsdag al vroeg voor grote verkeersdrukte. Rond 7.40 uur stond er al 650 kilometer file, aldus de ANWB.</p> <p>De regenval is op veel plaatsen een extra belemmerende factor.</p><p>Op de A4 voor de luchthaven Schiphol rijdt veel verkeer erg langzaam, meldt onze verslaggever Wilma Nanninga. „Het is om zeven uur al net zo druk als op het hoogtepunt normaal om acht uur. Veel af- en opritten naar de luchthaven staan al vol”.</p><p>Carpoolen</p><p>Ze constateert dat de oproep om te gaan carpoolen massaal is genegeerd. „Ik zie alleen maar mensen die alleen in hun auto zitten”.</p><p>Schiphol</p><p>Schiphol vraagt mensen om de luchthaven zoveel mogelijk te mijden. Veel mensen proberen via binnenwegen toch bij de luchthaven te komen, maar stranden daar. „Je kan duidelijk merken wat er aan de hand is, ik heb nog nooit om dit tijdstip vastgestaan bij Schiphol”, zegt onze verslaggever Koen Nederhof die de situatie voor ons volgt vandaag bij de luchthaven.</p><p>Avondspits</p><p>Iedereen die op z’n werk is aangekomen, moet vanmiddag ook weer terug. Volgens Weerplaza gaat het ook nog eens flink regenen. De avondspits kan dus ook zeer zwaar worden.</p>
