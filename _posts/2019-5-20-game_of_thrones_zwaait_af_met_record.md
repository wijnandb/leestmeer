---
layout: post
title: "Game of Thrones zwaait af met record"
date: Mon, 20 May 2019 23:11:44 +0200
categories: 
- entertainment 
- sterren 
externe_link: "https://www.telegraaf.nl/entertainment/3618626/game-of-thrones-zwaait-af-met-record"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/229023c4-7bcc-11e9-82d2-02d2fb1aa1d7.jpg"
---

<p class="intro">Game of Thrones wist zondagavond een recordaantal kijkers te trekken. Ruim 13,6 miljoen Amerikanen stemden af op de allerlaatste aflevering van de hitserie. Nooit eerder keken er zo veel mensen, heeft HBO maandag bekendgemaakt.</p> <p>De finale van Game of Thrones was tevens de best bekeken aflevering van een HBO-serie ooit. Hij versloeg het record van The Sopranos, van 13,4 miljoen kijkers. Het vorige record van Game of Thrones werd vorige week gehaald met de vijfde aflevering van de achtste reeks, toen kropen ruim 12,4 miljoen mensen in de Verenigde Staten voor de buis.</p><p>Hoeveel Nederlanders afstemmen op de fantasyserie is niet duidelijk. Ziggo, waar Game of Thrones exclusief te zien is, wil zijn kijkcijfers niet bekendmaken.</p>
