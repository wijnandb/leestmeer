---
layout: post
title: "Maagproblemen kwellen Yates in slotrit Dauphiné"
date: Sun, 16 Jun 2019 16:10:30 +0200
category: sport
externe_link: "https://www.telegraaf.nl/sport/761807328/maagproblemen-kwellen-yates-in-slotrit-dauphine"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d218246c-9040-11e9-8888-0218eaf05005.jpg"
---

<p class="intro">CHAMPÉRY Adam Yates heeft de achtste en laatste etappe van de Dauphiné niet voltooid.</p> <p>De Britse nummer 2 van het algemeen klassement, met acht seconden achterstand op de Deen Jakob Fuglsang, stapte af met nog vijftig kilometer te fietsen.</p><p>De slotrit, een lastige bergetappe van Cluses naar Champéry, gaat over 113,5 kilometer en het peloton had net de Col du Corbier beklommen van de eerste categorie toen Yates opgaf. De coureur van Mitchelton-Scott kampte met maagproblemen.</p><p>Fuglsang verdedigt zijn leiderstrui in de voorbereidingskoers van de Tour de France. De Deen van Astana heeft een voorsprong van 20 seconden op de nieuwe nummer 2, de Amerikaan Tejay van Garderen.</p>
