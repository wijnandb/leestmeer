---
layout: post
title: "Borstbeeld voor Pinkpopdirecteur Jan Smeets"
date: Fri, 07 Jun 2019 17:41:37 +0200
category: entertainment
externe_link: "https://www.telegraaf.nl/entertainment/1090396893/borstbeeld-voor-pinkpopdirecteur-jan-smeets"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bc901300-893a-11e9-bad4-0217670beecd.jpg"
---

<p class="intro">Festivaldirecteur Jan Smeets van Pinkpop is vrijdagmiddag verrast met een borstbeeld. Smeets, bekend als Mr. Pinkpop, organiseert het festival al sinds het begin. Dit jaar, bij de vijftigste editie, besloot de gemeente Landgraaf hem met een borstbeeld in het zonnetje te zetten. Smeets is ’blij en trots’.</p> <p>„Prachtig, gewoon prachtig”, zei Smeets over de verrassing. De betreffende wethouder had Smeets al getipt dat er iets stond te gebeuren, maar de festivaldirecteur hoorde daarna niks meer, vertelt hij. Tot het beeld vrijdagmiddag werd onthuld. „We hebben hier een kunstenaar wonen, die heeft er echt iets van gemaakt. Hij lijkt ook nog.”</p><p>Het borstbeeld staat bij het terrein waar Pinkpop jaarlijks plaatsvindt, in de gemeente Landgraaf. „Ik vind het wel iets hebben”, zei Smeets nuchter. „Dat heeft dan vijftig jaar geduurd, op een gegeven moment krijg je zoiets. Net als de Gouden Harp, een koninklijke onderscheiding en weet ik wat allemaal. Maar dit is echt prachtig.”</p>
