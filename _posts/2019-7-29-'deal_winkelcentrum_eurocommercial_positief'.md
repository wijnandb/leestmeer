---
layout: post
title: "'Deal winkelcentrum Eurocommercial positief'"
date: Mon, 29 Jul 2019 10:03:54 +0200
categories: 
- financieel 
- koersen 
externe_link: "https://www.telegraaf.nl/financieel/1991185614/deal-winkelcentrum-eurocommercial-positief"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bab3c0a2-b1d7-11e9-8572-02c309bc01c1.jpg"
---

<p class="intro">Dat Eurocommercial zijn belang in een winkelcentrum in Parijs heeft verkocht is goed nieuws voor de schuldenpositie. Zo beoordelen analisten bij ING de deal die het vastgoedfonds ruim 200 miljoen euro opleverde. Zij verwachten dat de schuldenratio (LTV) hierdoor tot 43 procent daalt.</p> <p>De schuldenpositie van Eurocommercial is een van de belangrijkste zorgpunten voor beleggers en de reden waarom het aandeel op een lager niveau verkeert, aldus de kenners. Zij zien de schuldenratio het liefst onder de 40 procent. De grote vraag blijft voor ING of Eurocommercial ook bij de volgende verkoop van een van zijn andere vastgoedbeleggingen een goede prijs kan krijgen. Het bedrijf liet weten dat zijn portefeuille een lage leegstand kent.</p><p>ING hanteert een hold-advies op Eurocommercial met een koersdoel van 25 euro. Het aandeel noteerde omstreeks 9.55 uur 3,3 procent hoger op 23,98 euro.</p>
