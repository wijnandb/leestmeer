---
layout: post
title: "Wimbledon: Djokovic overtuigend door naar tweede ronde"
date: Mon, 01 Jul 2019 16:21:55 +0200
category: sport
externe_link: "https://www.telegraaf.nl/sport/2057256404/wimbledon-djokovic-overtuigend-door-naar-tweede-ronde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/940f3616-9c0b-11e9-a7a2-02d1dbdc35d1.jpg"
---

<p class="intro">Novak Djokovic heeft zich ten koste van de Duitser Philipp Kohlschreiber verzekerd van een plek in de tweede ronde van Wimbledon.</p> <p>De titelhouder won bij zijn eerste optreden in Londen met 6-3, 7-5, 6-3 van de nummer 57 van de wereld.</p><p>Djokovic leverde in de openingsgame van het eerste duel op Centre Court van deze editie direct zijn servicegame in. De Servische tennisser herstelde dat direct en liep uit naar 4-1. In de tweede set kwam Djokovic met 2-0 achter. Hij won in de derde set na een gelijke stand van 3-3 drie games op rij.</p><p>Zondagavond bracht Djokovic naar buiten dat hij tijdens Wimbledon wordt bijgestaan door Goran Ivanisevic.</p><p>Djokovic was vorig jaar in de finale te sterk voor Kevin Anderson, die eveneens de eerste ronde schadevrij doorkwam. De Zuid-Afrikaan liet Pierre-Hugues Herbert met 6-3, 6-4, 6-2 kansloos.</p>
