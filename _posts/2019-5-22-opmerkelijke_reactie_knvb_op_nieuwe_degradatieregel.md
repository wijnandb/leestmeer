---
layout: post
title: "Opmerkelijke reactie KNVB op nieuwe degradatieregel"
date: Wed, 22 May 2019 15:48:17 +0200
categories: 
- sport 
- voetbal 
externe_link: "https://www.telegraaf.nl/sport/3630221/opmerkelijke-reactie-knvb-op-nieuwe-degradatieregel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/04784410-7c9a-11e9-89d3-0218eaf05005.jpg"
---

<p class="intro">De beoogde veranderingen in de Eredivisie staan nog niet vast. „De Eredivisie CV loopt nog enigszins voor de muziek uit”, zegt een woordvoerder van de KNVB in een reactie op de maatregelen die de clubs uit de hoogste klasse van het betaalde voetbal al voor volgend seizoen willen nemen.</p> <p>De Eredivisie bracht woensdagochtend naar buiten dat deze competitie volgend seizoen op de schop gaat. Niet alleen de nummer 18 uit de Eredivisie maar ook de nummer 17 degradeert rechtstreeks. Naast de kampioen promoveert ook de nummer twee uit de Keuken Kampioen Divisie naar de Eredivisie.</p><p>„Het zou natuurlijk best kunnen dat iedereen elkaar weet te vinden”, aldus de zegsman van de nationale voetbalbond. „Maar het is nog wel voorbarig. Hier gaat de Eredivisie namelijk niet alleen over. Er zijn nog drie partijen die hier iets over moeten zeggen. De beslissing moet uiteindelijk worden genomen door het bestuur betaald voetbal van de KNVB. De spelersraad CSR moet ook een advies uitbrengen. Zij vertegenwoordigen alle spelers. En het lijkt me ook belangrijk wat FOX Sports ervan vindt. Zij zenden de wedstrijden rechtstreeks uit en hebben afspraken gemaakt.”</p><p>Clubs die de groepsfase van de Champions League of Europa League bereiken, hoeven vanaf nu wel minder wedstrijden te spelen in het nationale bekertoernooi. Zij stromen pas in als nog 32 clubs over zijn, dat is de eerste ronde nadat de groepsfase van de Champions League en Europa League is afgerond.</p><p>Ook in het competitieschema wordt vanaf nu meer rekening gehouden met clubs die Europese verplichtingen hebben. Afgelopen seizoen was dat nog niet zo en dat zorgde door de goede prestaties van Ajax in de Champions League voor veel wijzigingen in de Eredivisie. Die wijzigingen zorgden voor een aantal ontevreden clubs.</p><p>Verder willen de Eredivisieclubs de mediagelden evenwichtiger verdelen en clubs motiveren afstand te nemen van kunstgras. Ajax, Feyenoord, PSV, FC Utrecht, Vitesse en AZ hebben ook afgesproken in principe geen jeugdspelers meer van elkaar over te nemen. Gebeurt dat toch, dan moet de afgesproken vergoeding twee keer worden betaald.</p>
