---
layout: post
title: "Nick Schilder nog te ziek om op te treden"
date: Wed, 19 Jun 2019 14:47:22 +0200
category: entertainment
externe_link: "https://www.telegraaf.nl/entertainment/226110732/nick-schilder-nog-te-ziek-om-op-te-treden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0b2b8806-9295-11e9-8419-02d1dbdc35d1.jpg"
---

<p class="intro">Het concert van Nick en Simon woensdagavond in Nijmegen gaat niet door. Nick heeft nog teveel last van zijn keelontsteking.</p> <p>Dat schrijft het duo op Instagram. „Een combinatie van een keelontsteking en griep maken het voor hem helaas onmogelijk om vanavond in Nijmegen te zingen.” Voor vrijdag staat een optreden in het Zuiderparktheater in Den Haag op de planning. Of Nick dat gaat redden, is nog onduidelijk, aldus zijn manager. „Dat moeten we gewoon afwachten. Ik hoop van wel natuurlijk, maar daar kun je nu nog niets over zeggen.”</p><p>Nick en Simon moesten vrijdagavond al een optreden in Oostende staken, omdat Nick last kreeg van zijn stem. Hij liet op Instagram weten: „Ik kon wel door de grond zakken toen ik na twee nummers merkte dat mijn stem me compleet in de steek liet.”</p><p>Donderdag worden de data bekend waarop de twee optredens ingehaald worden.</p>
