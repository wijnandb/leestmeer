---
layout: post
title: "Artsen staken behandeling verlamde Fransman"
date: Tue, 02 Jul 2019 14:49:21 +0200
categories: 
- entertainment 
- opinie 
externe_link: "https://www.telegraaf.nl/nieuws/988906992/artsen-staken-behandeling-verlamde-fransman"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/05859d32-9cc8-11e9-8b58-02c309bc01c1.jpg"
---

<p class="intro">Franse artsen stoppen dinsdag met de behandeling van Vincent Lambert (42), die door een verkeersongeval al elf jaar in een vegetatieve toestand verkeert. De hoofdbehandelaar heeft dat laten weten aan de familie van de man.</p> <p>Het lot van Lambert heeft Frankrijk en zijn familie verdeeld en is al jaren de inzet van een juridisch steekspel. Zo wil onder meer zijn echtgenote dat de behandeling wordt gestaakt waarmee hij kunstmatig in leven wordt gehouden. Er zou geen zicht zijn op verbetering.</p><p>Artsen stopten in mei ook al met de behandeling, maar moesten die toen op last van de rechter na enkele uren weer hervatten. Het Hof van Cassatie maakte vrijdag de weg vrij om Lambert nu alsnog te laten sterven.</p><p>Zijn moeder, die hem in leven wil houden, heeft inmiddels een beroep gedaan op de Mensenrechtenraad van de Verenigde Naties. „Als jullie niet ingrijpen zal euthanasie worden gepleegd op mijn zoon, Vincent Lambert, vanwege zijn mentale handicap”, stelde ze.</p>
