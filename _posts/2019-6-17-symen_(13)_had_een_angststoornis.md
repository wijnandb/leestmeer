---
layout: post
title: "Symen (13) had een angststoornis"
date: Mon, 17 Jun 2019 16:06:27 +0200
category: jeugdjournaal
externe_link: "http://feeds.nos.nl/~r/jeugdjournaal/~3/V8REGQCWRlk/2289430"
feature_image: "https://nos.nl/data/image/2019/06/17/557305/1008x567.jpg"
---

<p>Iedereen is weleens bang, bijvoorbeeld om ergens naartoe te gaan of omdat je een spreekbeurt moet geven. Dat is heel gewoon.</p>
<p>Bij sommige kinderen gaat dat bang zijn nog verder. Zo ver, dat je niet meer normaal kunt leven en zelfs in paniek raakt. Symen van 13 had daar ook een tijd last van.</p>
<p>Wat Symen had, heet een sociale angststoornis. Dat betekent dat je bang bent voor contact met andere mensen.</p>
<p>Bonzend hart</p>
<p>Als je bijvoorbeeld iets wilt vragen in de klas, lukt het soms niet. Dan kan je hart heel hard gaan bonzen en kun je gaan zweten. Zo merk je dat je heel erg angstig bent.</p>
<p>Erover praten</p>
<p>Volgens onderzoekers hebben heel veel kinderen best grote angsten. In elke schoolklas zitten volgens hun wel 1 of 2 leerlingen met een sociale angststoornis.</p>
<p>De onderzoekers vinden het belangrijk dat kinderen hierover leren praten. Dan kunnen ze bijvoorbeeld een behandeling krijgen om er mee om te leren gaan.</p>
<p>Symen had ook hulp van een psycholoog en had daar veel aan:</p><img src="http://feeds.feedburner.com/~r/jeugdjournaal/~4/V8REGQCWRlk" height="1" width="1" alt=""/>
