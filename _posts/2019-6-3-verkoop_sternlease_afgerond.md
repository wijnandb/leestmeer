---
layout: post
title: "Verkoop SternLease afgerond"
date: Mon, 03 Jun 2019 16:34:25 +0200
categories: 
- financieel 
- koersen 
externe_link: "https://www.telegraaf.nl/financieel/3684754/verkoop-stern-lease-afgerond"
---

<p class="intro">Autobedrijf Stern heeft de verkoop van SternLease aan leasemaatschappij ALD Automotive Nederland afgerond. Daarnaast rondde Stern zijn herfinanciering af.</p> <p>Stern sloot in maart een overeenkomst over de verkoop van SternLease aan ALD voor een bedrag van ruim 80 miljoen euro. Eind vorig jaar kondigde Stern aan de leaseportefeuille te willen verkopen omdat de groei achterbleef bij andere onderdelen.</p><p>De definitieve verkoopprijs van SternLease wordt binnen zestig dagen bepaald, mede op basis van het feitelijke aantal leasecontracten per 31 mei. Een deel van de opbrengst van de verkoop is aangewend om de bankschulden met 20 miljoen euro terug te brengen.</p><p>Met de herfinanciering beschikt Stern over een driejarige kredietlijn met een limiet van 60 miljoen euro op basis van een ''borrowing base''. De limiet wordt jaarlijks met 3 miljoen euro ingeperkt tot uiteindelijk 54 miljoen euro.</p>
