---
layout: post
title: "VN achter ’MBS’ aan voor moord op Khashoggi"
date: Wed, 19 Jun 2019 15:33:25 +0200
categories: 
- entertainment 
- opinie 
externe_link: "https://www.telegraaf.nl/nieuws/1097228531/vn-achter-mbs-aan-voor-moord-op-khashoggi"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/737a56ca-929b-11e9-8419-02d1dbdc35d1.jpg"
---

<p class="intro">Er moet een onderzoek komen naar de betrokkenheid van kroonprins Mohammed bin Salman van Saoedi-Arabië bij de moord op de journalist Jamal Khashoggi. Een speciale rapporteur van de Verenigde Naties adviseert dat.</p> <p>Volgens Agnes Callamard is er „geloofwaardig bewijs” dat Salman en andere belangrijke functionarissen verantwoordelijk zijn voor de moord in het consulaat van Saoedi-Arabië in Istanbul op 2 oktober vorig jaar. Ze baseert dat onder andere op bandopnames van gesprekken in het consulaat. In het rapport zijn de laatste momenten van Khashoggi gedocumenteerd. In haar rapport noemt ze de moord een „internationaal misdrijf.”</p><p>De onderzoeken die Saoedi-Arabië en Turkije hebben gedaan naar de moord halen de internationale standaarden niet. Saoedi-Arabië heeft elf verdachten opgepakt maar volgens Callamard is het onderzoek door dat land niet „te goeder trouw uitgevoerd” en kan dat mogelijk zelfs hebben geleid tot belemmering van de rechtsgang.</p><p>De Turkse regering ondersteunt de aanbeveling van Callamard om verder onderzoek in te stellen tegen de Saoedische kroonprins Mohammad bin Salman.</p><p>Khashoggi (59) werd in oktober vorig jaar op het Saoedische consulaat in Istanbul vermoord door een speciaal Saoedisch commandoteam dat daarvoor uit Riyad was overgekomen. Khashoggi was daar om papieren te verkrijgen voor zijn huwelijk.</p><p>Na internationale druk heeft de Saoedische leiding de misdaad toegegeven en elf mannen in staat van beschuldiging gesteld.</p>
