---
layout: post
title: "Wapenarsenaal moordenaar L端bcke gevonden"
date: Thu, 27 Jun 2019 09:49:18 +0200
categories: 
- entertainment 
- opinie 
externe_link: "https://www.telegraaf.nl/nieuws/1117950664/wapenarsenaal-moordenaar-lubcke-gevonden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/19cc01d6-98d2-11e9-9a01-02c309bc01c1.jpg"
---

<p class="intro">De Duitse politie heeft bij huiszoekingen een wapenarsenaal gevonden dat van de moordenaar van de Duitse politicus Walter L端bcke is. Volgens Duitse media zijn bij de huiszoekingen in de nacht van woensdag op donderdag twee mannen van 64 en 43 jaar aangehouden die betrokken zijn geweest bij de aanschaf van het moordwapen.</p> <p>De twee zouden de dader, Stephan E., aan het wapen hebben geholpen, terwijl ze wisten dat hij een extreemrechtse achtergrond had. Het federale Openbaar Ministerie gelooft echter niet dat ze van de moordplannen op de hoogte waren. Er is geen aanwijzing volgens het OM dat er van een extreemrechtse samenzwering sprake is geweest. Stephan E. heeft verklaard alleen te hebben gehandeld.</p><p>Woensdag bekende de bijna twee weken geleden aangehouden, als neonazi te boek staande Stephan E. op 2 juni de 65-jarige L端bcke voor diens huis te hebben doodgeschoten. Hij heeft ook verteld dat hij een heleboel wapens en munitie had en hoe hij daar aan was gekomen. De meeste wapens vond de politie onder de grond verstopt.</p><p>De christendemocraat L端bcke was een vooraanstaand bestuurder en politicus in Kassel in de deelstaat Hessen. Hij was een uitgesproken voorstander van de ruimhartige immigratiepolitiek die zijn partijgenoot bondskanselier Merkel in 2015 bepleitte. De politieke moord heeft Duitsland geschokt.</p>
