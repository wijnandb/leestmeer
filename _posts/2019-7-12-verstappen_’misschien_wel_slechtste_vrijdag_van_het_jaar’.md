---
layout: post
title: "Verstappen: ’Misschien wel slechtste vrijdag van het jaar’"
date: Fri, 12 Jul 2019 17:12:11 +0200
categories: 
- sport 
- autosport 
externe_link: "https://www.telegraaf.nl/sport/1179919263/verstappen-misschien-wel-slechtste-vrijdag-van-het-jaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6ca3f0f8-a4b7-11e9-b8f4-0218eaf05005.jpg"
---

<p class="intro">Max Verstappen voelde zich in de eerste twee vrije trainingen voor de Grand Prix van Groot-Brittannië nog niet op zijn gemak in zijn RB15. De Limburger klaagde na afloop over de balans van de auto.</p> <p>Net als veel collega-coureurs was de Red Bull-coureur wel te spreken over het nieuwe asfalt op het circuit van Silverstone. „Het is op bepaalde stukken nog wat hobbelig, maar over het algemeen hebben we meer grip. Al maakte de wind het vandaag niet makkelijker”, aldus Verstappen, die tijdens de trainingen de derde en zevende tijd noteerde. „Het werd nog moeilijker, omdat we geen goede balans hadden in de auto. Ik gleed veel met de auto. Op dit moment kan ik wel zeggen dat dit misschien wel de slechtste vrijdag was die ik dit jaar heb gehad. We hebben nog genoeg werk te doen.”</p><p>Zoals gebruikelijk werd Verstappen ook gevraagd naar zijn kansen op de zaterdag in het kwalificatie-geweld van Mercedes en Ferrari. „Als het is zoals vandaag, kunnen we ze niet aanvallen”, lachte Verstappen. „Maar zelfs met de problemen aan mijn kant zaten we er niet heel ver vandaan. Dat is wel positief.”</p>
