---
layout: post
title: "HBO schrapt prequel Game of Thrones"
date: Tue, 29 Oct 2019 21:01:24 +0100
category: entertainment
externe_link: "https://www.telegraaf.nl/entertainment/649685363/hbo-schrapt-prequel-game-of-thrones"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e2a7ba44-fa86-11e9-a54a-02c309bc01c1.jpg"
aantal: 190
unieke: 128
bron: "De Telegraaf"
---

<p class="intro">HBO schrapt de prequel van hitserie Game of Thrones die gepland stond. Dat meldt The Hollywood Reporter dinsdag. De pilot van de serie met onder anderen actrice Naomi Watts in de hoofdrollen was al opgenomen.</p> <p>De Game of Thrones-spinoff zou zich afspelen duizenden jaren vóór Game of Thrones. Het verhaal zou het verval van de wereld tijdens het gouden tijdperk der helden beschrijven. Het idee voor een prequel van de populaire serie was afkomstig van de Britse scenarioschrijver Jane Goldman en Game of Thrones-schrijver George R.R. Martin.</p><p>Het was niet duidelijk welke rol Watts speelde. Het is ook nog niet bekend waarom deze prequel exact is geschrapt.</p><p>Een andere prequel-serie, die George R.R. Martin ook aan het ontwikkelen is, lijkt overigens wel door te gaan. Volgens The Hollywood Reporter worden hier binnenkort de contracten voor getekend. Ook deze prequel, die meer zou teruggrijpen op het origineel, zou te zien moeten zijn bij HBO, die ook de oorspronkelijke reeks met de Nederlandse acteurs Carice van Houten en Michiel Huisman in belangrijke bijrollen, uitzond.</p><p>De makers van Game of Thrones maakten eerder op de dag al bekend niet de beloofde Star Wars-trilogie te maken.</p>
