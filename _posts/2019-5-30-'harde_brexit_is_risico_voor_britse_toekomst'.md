---
layout: post
title: "'Harde brexit is risico voor Britse toekomst'"
date: Thu, 30 May 2019 09:34:46 +0200
categories: 
- financieel 
- koersen 
externe_link: "https://www.telegraaf.nl/financieel/3669281/harde-brexit-is-risico-voor-britse-toekomst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b0b5dbdc-82af-11e9-a110-0218eaf05005.jpg"
---

<p class="intro">De Britse minister van FinanciÃ«n Philip Hammond waarschuwt zijn partijgenoten die opgaan voor de functie van premier en leider van de Conservatieven, dat een harde brexit rampzalig zal zijn voor de Britse economie. ''We moeten het spookbeeld van een no-deal-brexit zo snel mogelijk van tafel zien te krijgen", zei Hammond tegen de BBC.</p> <p>''Ik weet niet of mensen wel snappen welke risico's we nemen als we zonder deal vertrekken, niet alleen met onze economie maar ook met de toekomst van ons dierbare Verenigd Koninkrijk. Ik denk persoonlijk dat het niet goed zal uitpakken." Mocht de opvolger van Theresa May aansturen op een harde brexit, dan zegt Hammond tegen te zullen stemmen.</p><p>Binnen de Conservatieven zijn er elf kandidaten om May op te volgen. Boris Johnson zou de favoriet zijn. May treedt op 7 juni af. Het lukte haar driemaal niet om haar brexit-deal met de EU door het Britse parlement te krijgen.</p><p>Hammond hoopt dat het niet tot nieuwe verkiezingen zal komen, maar dat de impasse rond de brexit door het parlement kan worden opgelost onder een nieuwe premier. ''Verkiezingen zullen niets oplossen, om de simpele reden dat de twee grote partijen intern verdeeld zijn over de kwestie. De scheidslijn loopt niet tussen de partijen, maar binnen de partijen."</p>
