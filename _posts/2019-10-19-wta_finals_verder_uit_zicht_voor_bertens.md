---
layout: post
title: "WTA Finals verder uit zicht voor Bertens"
date: Sat, 19 Oct 2019 13:47:53 +0200
categories: 
- sport 
- tennis 
externe_link: "https://www.telegraaf.nl/sport/489189830/wta-finals-verder-uit-zicht-voor-bertens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ff1fe4aa-f269-11e9-8888-0217670beecd.jpg"
aantal: 242
unieke: 162
bron: "De Telegraaf"
---

<p class="intro">Kiki Bertens hoopt nog steeds op deelname aan de WTA Finals, maar de kans dat zij erbij zit wordt steeds kleiner.</p> <p>Bertens verloor tijdens het WTA-toernooi in Moskou in de kwartfinale van Kristina Mladenovic. Daardoor liep de Nederlandse kostbare punten mis in de strijd om deelname aan de WTA Finals, waar de acht beste tennissters van het afgelopen seizoen aan deel mogen nemen.</p><p>Bertens stond negende in de Race to Shenzhen, maar daalt nu een plek, omdat de Zwitserse Belinda Bencic is doorgestoomd naar de finale in Moskou en daarmee genoeg punten bij elkaar heeft gesprokkeld om over Bertens (en nummer acht Serena Williams) heen te springen. Bencic versloeg de Franse belager van Bertens in straight sets: 6-3, 6-4 en heeft zich tevens verzekerd van het laatste ticket voor het lucratieve eindtoernooi, dat plaatsvindt van 27 oktober tot en met 2 november.</p><p>De volgende acht speelsters gaan uitmaken wie het toernooi in Shenzen wint: Ashleigh Barty, Karolina Pliskova, Naomi Osaka, Simona Halep, Bianca Andreescu, Petra Kvitova, Elina Svitolina en Bencic.</p><p>Nu Bertens een plek is gezakt en tiende staat, is de kans vrij klein dat zij - net zoals vorig seizoen - zich mag melden voor de WTA Finals. Alleen als er twee tennissters die boven haar in de rankschikking staan afzeggen, mag Wateringse alsnog naar Shenzen afreizen.</p><p>Bertens speelt in plaats van de WTA Finals in Shenzen het ’troosttoernooi’ in Zhuhai, waar de nummer 9 t/m 16 het het afgelopen tennisseizoen in actie komen.</p>
