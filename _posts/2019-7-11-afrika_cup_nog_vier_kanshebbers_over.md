---
layout: post
title: "Afrika Cup: Nog vier kanshebbers over"
date: Thu, 11 Jul 2019 23:45:00 +0200
categories: 
- sport 
- voetbal 
externe_link: "https://www.telegraaf.nl/sport/1074379887/afrika-cup-nog-vier-kanshebbers-over"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/42624d40-a425-11e9-a7c4-0218eaf05005.jpg"
---

<p class="intro">Afrikaanse tackles, een kloppend hart voor voetbal, grote sterren uit Europese topcompetities, geldproblemen en hier en daar een tintje Eredivisie. Wij houden u aankomende weken op de hoogte over de Afrika Cup, die dit jaar wordt gehouden in Egypte</p> <p>Beilde halve finales worden op zondag 14 juli gespeeld. Eerst is het de beurt aan Sengeal en Tunesië (18.00 uur). Gevolgd door Alegerije tegen Nigeria (21.00 uur).</p><p>Tunesië heeft de sensatie van de Afrika Cup uitgeschakeld. De Noord-Afrikaanse ploeg was in de kwartfinales te sterk voor Madagaskar, dat zo verrassend was doorgedrongen tot de laatste acht. Het duel in Caïro eindigde in 3-0 voor Tunesië, dat in 2004 voor het laatst het Afrikaanse kampioenschap won.</p><p>Algerije kwam vroeg in de wedstrijd op voorsprong dankzij Sofiane Feghouli. Vlak na rust kon Algerije de wedstrijd in het slot schieten, maar Baghdad Benoudjah faalde vanaf elf meter. De gemiste strafschop gaf Ivoorkust nieuwe energie, waarna Jonathan Kodjia de gelijkmaker aantekende. Na 120 minuten stond er nog steeds een gelijkspel op het scorebord, dus moesten penalty’s de beslissing brengen. Daarin trok Algerije aan het langste eind. Onder andere voormalig Eredivisie-spits Wilfried Bony miste een penalty namens Ivoorkust.</p><p>Zuid-Afrika kon niet voor een tweede keer op rij verrassen. In de achtste finale was Bafana Bafana nog te sterk voor thuisland Egypte, maar in de kwartfinale trok Nigeria aan het langste eind (2-1). Lang leek het erop dat de wedstrijd richting de verlenging zou staan, maar in de 89e minuut maakte de in Haarlem geboren William Troost-Ekong het winnende doelpunt voor de Super Eagles. In de halve finale staat Algerije of Ivoorkust te wachten.</p><p>Senegal was het eerste land dat zich plaatste voor de kwartfinale. Benin werd na negentig minuten met 1-0 verslagen. Sadio Mané liet zich wederom van zijn goede kant zien. De aanvaller van Liverpool was haast ongrijpbaar voor Benin. Mané scoorde ditmaal niet zelf, maar leverde de assist af op zijn Premier League-compaan Idrissa Gana Gueye - die onder contract staat bij Everton. Madagaskar of Tunesië wordt de laatste horde op weg naar de finale.</p><p>Halve finales</p><p>Senegal - Tunesië
Algerije - Nigeria</p><p>Kwartfinales</p><p>Senegal - Benin 1-0
Nigeria - Zuid-Afrika 2-1
Ivoorkust - Algerije 1-1 (Algerije wns)
Madagaskar - Tunesië 0-3</p><p>Achtste finales</p><p>Marokko - Benin 1-1 (Benin wns)
Uganda - Senegal 0-1
Nigeria - Kameroen 3-2
Egypte - Zuid-Afrika 0-1
Madagaskar - Congo-Kinshasa 2-2 (Madagaskar wns)
Algerije - Guinee 3-0
Mali - Ivoorkust 0-1
Ghana - Tunesië 1-1 (Tunesië wns)</p>
