---
layout: post
title: "Nieuwegein - Vervolging vier verdachten neerhalen MH17"
date: Wed, 19 Jun 2019 12:45:00 GMT
category: politieberichten
externe_link: "https://www.politie.nl/nieuws/2019/juni/19/11-vervolging-vier-verdachten-neerhalen-mh17.html"
feature_image: "https://www.politie.nl/binaries/w400h225/content/gallery/politie/nieuws/verdachten-mh17-op-kaart-460x280t.jpg"
---

Het Openbaar Ministerie heeft besloten om vier verdachten te vervolgen voor het neerhalen van Malaysia Airlines vlucht MH17 op 17 juli 2014. Deze beslissing is genomen op basis van onderzoek van het Joint Investigation Team, dat bestaat uit Australië, België, Maleisië, Oekraïne en Nederland. Het JIT heeft dit vanmorgen bekendgemaakt in Nieuwegein tijdens een bijeenkomst voor nabestaanden van de 298 omgekomen slachtoffers van de rampvlucht. Deze bijeenkomst werd gevolgd door een persconferentie voor binnen- en buitenlandse media.
