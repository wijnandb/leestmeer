---
layout: post
title: "Feyenoord verliest in eigen Kuip laatste oefenduel"
date: Sun, 28 Jul 2019 16:35:45 +0200
category: sport
externe_link: "https://www.telegraaf.nl/sport/1922055708/feyenoord-verliest-in-eigen-kuip-laatste-oefenduel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/493cd146-b15c-11e9-9c4a-02d2fb1aa1d7.jpg"
---

<p class="intro">Feyenoord heeft de laatste oefenwedstrijd in de voorbereiding verloren. In De Kuip won het Engelse Southampton met 3-1. De teruggekeerde Leroy Fer had van trainer Jaap Stam een basisplaats gekregen, evenals de 18-jarige Wouter Burger.</p> <p>Er was een negatieve hoofdrol weggelegd voor Sven van Beek, die in de fout ging bij het eerste doelpunt van Southampton. In het strafschopgebied speelde hij de bal te ver voor zich uit, waardoor Che Adams de bal in het doel kon glijden. Ook de tweede goal van Southampton oogde knullig. Maya Yoshida schoot raak na een vrije trap die bleef hangen. Orkun Kökcü had tussendoor, in de 23e minuut, gelijkgemaakt. Hij ontving de bal vanaf de rechterflank van Dylan Vente en schoot vanaf zo’n twaalf meter raak met links.</p><p>Vlak voor rust moest Van Beek het veld af met een blessure, nadat ook Sam Larsson in het openingsfase al was uitgevallen. Fer werd na ruim een uur vervangen door Liam Kelly. In de slotfase drong Feyenoord aan, maar Sofiane Boufal maakte er 1-3 van.</p><p>Feyenoord opent volgende week in de Eredivisie met een thuiswedstrijd tegen stadgenoot Sparta. De formatie van Stam heeft de laatste vier oefenwedstrijden niet weten te winnen. Van RB Salzburg (3-1) en Panathinaikos (3-0) werd ook verloren en tegen Angers werd het gelijk: 2-2.</p><p>Vitesse</p><p>Vitesse heeft de voorbereiding op het nieuwe seizoen afgesloten met een verdienstelijk gelijkspel tegen Bayern Leverkusen. Max Clark opende de score voor de club uit Arnhem. Sven Bender maakte gelijk voor de ploeg van trainer Peter Bosz, die komend seizoen in de Champions League uitkomt.</p><p>Voor Bosz was het een bijzonder oefenduel. Hij voetbalde niet alleen voor Vitesse, maar was ook drie jaar hoofdtrainer van de club uit de hoofdstad van Gelderland. Vitesse begint zaterdag aan de Eredivisie met een thuiswedstrijd tegen Ajax.</p><p>Heracles Almelo</p><p>Eerder op zondag oefende Bayer Leverkusen met een andere ploeg tegen Heracles Almelo en verloor met 4-3. Een team van eerste en tweede elftal-spelers moest het afleggen tegen de eredivisionist. Cyriel Dessers (twee keer), Mauro Junior en Adrian Szöke scoorden voor de ploeg van trainer Frank Wormuth, die volgende week de competitie opent met een wedstrijd tegen SC Heerenveen.</p>
