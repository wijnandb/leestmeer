---
layout: post
title: "Aanslag op honkbalster Ortiz was vergissing"
date: Thu, 20 Jun 2019 06:57:01 +0200
category: nieuws
externe_link: "https://nos.nl/l/2289792"
feature_image: "https://nos.nl/data/image/2016/10/11/324553/1008x567.jpg"
---

<p>De aanslag op honkballer David Ortiz lijkt een vergissing te zijn geweest. Volgens het Dominicaanse Openbaar Ministerie was niet hij het doelwit, maar een man die bij hem aan tafel zat.</p>
<p>Ortiz werd anderhalve week geleden neergeschoten op een terras in Santo Domingo. Hij werd geraakt in zijn rug en ligt nog altijd in het ziekenhuis nadat zijn galblaas en een deel van zijn darmen zijn verwijderd. Zijn toestand is inmiddels wel verbeterd.</p>
<p>Volgens de aanklager was het eigenlijke doelwit van de dader gelijk gekleed als Ortiz, wat tot de verwarring leidde. De advocaat van de opgepakte verdachte zegt dat zijn cliÃ«nt juist een fan is van de in de Dominicaanse Republiek geboren honkbalster.</p>
<p>Op bewakingsbeelden is te zien hoe Ortiz van dichtbij wordt neergeschoten:</p>
<p>De aanklager denkt dat de aanslag gebeurde in opdracht van een lid van het Mexicaanse Golfkartel. Een motief werd niet genoemd, maar een New York Times-journalist zegt dat die drugssmokkelaar dacht dat het beoogde slachtoffer hem had verraden.</p>
<p>Voor de aanslag zijn elf verdachten gearresteerd. De schutter werd direct na de schoten door het publiek aangehouden toen hij onderuit ging met zijn vluchtmotor. De opdrachtgever is nog op vrije voeten.</p>
<h2>Topspeler</h2>
<p>De 43-jarige Ortiz wist met de Boston Red Sox drie keer de World Series te winnen, in 2004, 2007 en 2013. De laatste keer werd 'Big Papi' uitgeroepen tot meest waardevolle speler (MVP) van de competitie.</p>
<p>Ortiz nam in 2016 na 20 jaar afscheid van het honkbal. Hij had toen 541 homeruns op zijn naam staan.</p>
