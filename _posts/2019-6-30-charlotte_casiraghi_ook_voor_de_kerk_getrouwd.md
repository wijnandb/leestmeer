---
layout: post
title: "Charlotte Casiraghi ook voor de kerk getrouwd"
date: Sun, 30 Jun 2019 23:23:27 +0200
categories: 
- entertainment 
- royalty 
externe_link: "https://www.telegraaf.nl/entertainment/792941950/charlotte-casiraghi-ook-voor-de-kerk-getrouwd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d3b790e-9b7d-11e9-a39c-02c309bc01c1.jpg"
---

<p class="intro">Charlotte Casiraghi en Dimitri Rassam zijn nu ook voor de kerk getrouwd. Nadat het tweetal elkaar op 1 juni al het jawoord gaf in het prinselijk paleis in Monaco, hebben ze dat nu ook gedaan in een kleine abdij bij het Franse dorpje Saint-Rémy-de-Provence, zo melden verschillende internationale media.</p> <p>Prins Albert II, de oom van Charlotte, en haar moeder Caroline waren aanwezig bij de ceremonie. Hetzelfde geldt voor de broers van Charlotte, Andrea en Pierre, en haar zus Alexandra.</p><p>De 32-jarige Charlotte, de kleindochter van prins Rainier III en prinses Grace, en de 37-jarige Dimitri zijn al lange tijd samen. Het stel maakte vorig jaar maart hun verloving bekend, maar ze stelden hun trouwplannen uit toen bleek dat Charlotte in verwachting was. Hun zoontje Balthazar kwam in oktober ter wereld.</p><p>Balthazar is het tweede kind voor Charlotte, de enige dochter uit het huwelijk van prinses Caroline met Stefano Casiraghi, die in 1990 verongelukte. Met haar ex Gad Elmaleh kreeg Charlotte in 2013 een zoon, Raphaël. Ook Dimitri, zoon van de overleden Frans-Libanese filmproducent Jean-Pierre Rassam en de Franse actrice Carole Bouquet, heeft een kind uit een eerdere relatie, dochter Darya.</p>
