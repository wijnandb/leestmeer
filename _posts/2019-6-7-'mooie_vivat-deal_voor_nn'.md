---
layout: post
title: "'Mooie Vivat-deal voor NN'"
date: Fri, 07 Jun 2019 09:26:04 +0200
categories: 
- financieel 
- koersen 
externe_link: "https://www.telegraaf.nl/financieel/1142418477/mooie-vivat-deal-voor-nn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/87cc6978-88fb-11e9-b7b5-0217670beecd.jpg"
---

<p class="intro">NN Group heeft met de aankoop van een deel van verzekeraar Vivat een mooie deal gesloten, op meerdere vlakken. Dat constateren analisten van KBC Securities.</p> <p>NN neemt de kleinere niet-leven-activiteiten over als nieuwe eigenaar van Vivat Schadeverzekeringen. Voor de schadetak betaalt de beursgenoteerde verzekeraar 416 miljoen euro. Ook neemt het voor 150 miljoen euro aan zogeheten achtergestelde leningen over. De marktvorsers noemen dat een schone transactie, zonder de wat lastiger te beoordelen levenstak van Vivat.</p><p>De deal is contant gefinancierd en de aandeleninkoop wordt niet geraakt. Ook dat noemt KBC prettig. Ook valt rivaal ASR buiten de boot, wat volgens de kenners positief is. KBC hanteert een accumulate-advies op NN en een koersdoel van 41 euro.</p><p>Buy-advies</p><p>ING, dat een buy-advies heeft op NN, omschrijft de acquisitie als "bescheiden positief" voor NN. De bank ziet verder wat opluchting bij de koers van Aegon. De aankondiging van NN toont verder aan dat ASR, dat ook in de race was voor Vivat, gedisciplineerd is gebleven.</p><p>Het aandeel NN stond vrijdag omstreeks 09.55 uur 2,3 procent hoger op 35,43 euro. Aegon klom 2 procent tot 4,21 euro en ASR won 5,4 procent tot 35,50 euro.</p>
