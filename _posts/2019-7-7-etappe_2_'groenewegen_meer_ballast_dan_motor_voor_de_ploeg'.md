---
layout: post
title: "Etappe 2: 'Groenewegen meer ballast dan motor voor de ploeg'"
date: Sun, 07 Jul 2019 08:48:09 +0200
categories: 
- sport 
- wielrennen 
externe_link: "https://nos.nl/l/2292390"
feature_image: "https://nos.nl/data/image/2019/07/07/561720/1008x567.jpg"
---

<p>Met de gele trui om de schouders van Mike Teunissen en een pijnlijke heup bij Dylan Groenewegen begint Jumbo-Visma vanmiddag aan de ploegentijdrit in de Tour de France.</p>
<p>De renners rijden 27,6 kilometer dwars door Brussel. De start is nabij het Koninklijk Paleis, de finish ligt in de buurt van het Atomium en het Koning Boudewijn Stadion.</p>
<h2>'Je moet alles durven geven'</h2>
<p>Ineos is om 14.30 uur de eerste ploeg die van het startpodium rijdt, Jumbo-Visma om 16.15 uur de laatste. Commentator en specialist Maarten Ducrot over de kunst van het afleveren van een goede ploegentijdrit.</p>
<p>"Het is een totaal andere discipline dan een gewone etappe. Het grote verschil is dat je niet voor jezelf rijdt, maar in dienst van de ploeg. Normaal moet je zorgen dat je niet kapot gaat, maar in een ploegentijdrit moet je dat juist wel doen. Je moet alles durven geven."</p>
<p>Renners moeten zich leeg rijden, maar wel op de goede manier. "Als je op kop rijdt en je voelt je goed, moet je niet harder gaan rijden. Die fout wordt vaak gemaakt, maar je moet langer op kop rijden."</p>
<h2>'Niet verkrampt raken'</h2>
<p>Het hebben van een goede tijdrijder in de ploeg is daarmee niet per se een voordeel. "Iemand als Tony Martin (viervoudig wereldkampioen tijdrijden, red.) moet vooral niet te hard willen rijden. Je moet met z'n allen een eenheid zijn."</p>
<p>"De renner die na hem op kop komt, kan denken: oh, ik moet ook zo lang of zo hard op kop. Dan raak je verkrampt. Je gaat je inhouden en dat moet je juist niet doen, dat heeft een averechts effect."</p>
<p>Goed op elkaar ingespeeld zijn is daarbij cruciaal. Daarom trainde Jumbo-Visma afgelopen week nog op de vliegbasis van Woensdrecht.</p>
<p>Bekijk hier de reportage:</p>
<p>Jumbo-Visma wordt door velen gezien als een van de favorieten voor de dagzege en daarmee ziet het er goed uit voor Teunissen. Ducrot: "Ze willen die gele trui hoe dan ook behouden. Maar het wordt moeilijk, vooral Groenewegen gaat het lastig krijgen."</p>
<p>Zaterdag kon Dylan Groenewegen niet meesprinten na een val op anderhalve kilometer van de meet. "Hij miste de gele trui, maar die kwam wel op zijn hotelkamer te hangen. Daar zal hij met een gezonde afgunst naar gekeken hebben."</p>
<p>"Zijn lichaam zal niet soepel zijn, Groenewegen ging zo had onderuit... Hij zal moeten afzien als een paard. Voor de ploeg is hij eerder ballast dan een motor."</p>
<p>De oudst nog levende winnaar had in 1960 zijn Tourzegge wil prolongeren, maar al in BelgiÃ« kneep hij in de remmen. Herman van der Zandt over de Spanjaard Federico Bahamontes:</p>
