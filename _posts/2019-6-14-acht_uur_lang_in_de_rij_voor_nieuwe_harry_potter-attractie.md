---
layout: post
title: "Acht uur lang in de rij voor nieuwe Harry Potter-attractie"
date: Fri, 14 Jun 2019 08:58:42 +0200
category: cultuur
externe_link: "https://nos.nl/l/2288988"
feature_image: "https://nos.nl/data/image/2019/06/14/556675/1008x567.jpg"
---

<p>In het Universal Orlando Resort in Florida is de nieuwe attractie "Hagrid's Magical Creatures Motorbike Adventure" geopend. De nieuwe Harry Potter-attractie trok de eerste dag meteen veel bezoekers. Die hadden wat over voor een ritje in de achtbaan: sommige bezoekers stonden acht uur lang in de rij. De rit in de attractie duurt in totaal drie minuten.</p>
<p>De Amerikaanse nieuwszender CNN zegt zelfs dat mensen soms wel tien uur gewacht hebben om een ritje te maken.</p>
<p>Ondanks waarschuwingen van het park voor lange wachttijden stonden om 05.30 uur al de eerste mensen in de rij. Het park opent normaal gesproken om 09.00 uur. Personeelsleden besloten toen om de wachtrij al te verplaatsen naar de attractie.</p>
<p>De achtbaan werd geopend door acteurs die in de Harry Potter-films spelen. Onder anderen Rupert Grint (Ron Wemel) en Tom Felton (Draco Malfidus) waren bij de opening aanwezig.</p>
<p>De attractie voert je door het magische Verboden Bos uit het Harry Potter universum. Hieronder zie je hoe dat eruit ziet.</p>
