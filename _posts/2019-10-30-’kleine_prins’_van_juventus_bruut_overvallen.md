---
layout: post
title: "’Kleine Prins’ van Juventus bruut overvallen"
date: Wed, 30 Oct 2019 10:22:09 +0100
categories: 
- sport 
- voetbal 
externe_link: "https://www.telegraaf.nl/sport/1106560916/kleine-prins-van-juventus-bruut-overvallen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bfdf7f86-faf6-11e9-b6c4-0255c322e81b.jpg"
aantal: 174
unieke: 132
bron: "De Telegraaf"
---

<p class="intro">Voormalig voetbalprof Claudio Marchisio (33) is onlangs bruut overvallen. Samen met zijn vrouw werd de oud-speler van Juventus door vier gewapende en gemaskerde mannen beroofd van geld en kostbare voorwerpen.</p> <p>Het is onduidelijk hoe veel de daders exact buit hebben gemaakt, zo meldt de Italiaanse krant La Stampa.</p><p>De overval vond plaats in de luxe, ommuurde woonwijk nabij Turijn. Bezoekers kunnen de compound alleen betreden met een speciale code. Volgens een verklaring aan de carabinieri hebben de inbrekers Marchisio en zijn vrouw op weg naar huis echter klemgereden en hen vervolgens gedwongen om toegang tot de wijk te verlenen. De oud-voetballer en zijn vrouw zouden zich daarbij niet hebben verzet.</p><p>Van de vier daders ontbreekt nog ieder spoor. Zij zouden met een gereedstaande auto zijn gevlucht.</p><p>Marchisio voetbalde vrijwel zijn gehele carrière voor Juventus, waar hij door het leven ging als ’De Kleine Prins’. In 2007/2008 kwam hij als huurling een seizoen uit voor Empoli. In 2019 besloot hij zijn loopbaan, na een jaartje bij Zenit Sint-Petersburg, af te sluiten. Marchisio speelde 55 interlands voor Italië.</p>
