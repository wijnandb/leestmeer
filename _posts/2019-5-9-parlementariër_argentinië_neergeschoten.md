---
layout: post
title: "Parlementariër Argentinië neergeschoten"
date: Thu, 09 May 2019 18:38:22 +0200
category: buitenland
externe_link: "https://www.telegraaf.nl/nieuws/3564087/parlementarier-argentinie-neergeschoten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f94eee20-7278-11e9-8689-0218eaf05005.jpg"
---

<p class="intro">Een Argentijnse politicus is neergeschoten in de buurt van het parlementsgebouw in Buenos Aires. Deze Hector Olivares (61) raakte daardoor ernstig gewond, zegt zijn woordvoerder. Een metgezel van de politicus werd ook geraakt door kogels en overleed aan zijn verwondingen.</p> <p>De daders sloegen toe terwijl de mannen aan het wandelen waren in de buurt van het Nationaal Congres. De autoriteiten hebben nog niets bekendgemaakt over de motieven van de twee schutters, maar volgens de woordvoerder van Olivares waren in elk geval geen dreigementen binnengekomen.</p><p>Een andere parlementariër, Jose Cano, zei tegen een televisiezender dat sprake lijkt te zijn van een gerichte aanval. De slachtoffers wandelden volgens Cano iedere dag op dezelfde plek. De daders zouden daar in een auto op de loer hebben gelegen. Een senator stelde dat er geen aanwijzingen zijn dat sprake was van een beroving.</p>
