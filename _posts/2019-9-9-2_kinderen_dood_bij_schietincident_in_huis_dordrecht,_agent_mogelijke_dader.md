---
layout: post
title: "2 kinderen dood bij schietincident in huis Dordrecht, agent mogelijke dader"
date: Mon, 09 Sep 2019 19:29:38 +0200
category: binnenland
externe_link: "http://feeds.nos.nl/~r/nosnieuwsbinnenland/~3/oarfhcCGmpQ/2301026"
feature_image: "https://nos.nl/data/image/2019/09/09/576183/1008x567.jpg"
---

<p>Een 35-jarige politie-agent van de eenheid Rotterdam is mogelijk de dader van een schietincident in een woning in Dordrecht, zegt de politie. Daarbij kwamen twee kinderen van 8 en 12 jaar om het leven, evenals de man zelf. Een 28-jarige vrouw raakte zwaargewond en is in kritieke toestand naar het ziekenhuis gebracht.</p>
<p>Omstreeks half zeven zijn hulpdiensten met spoed naar de woning gegaan. Er waren twee traumahelikopters, meerdere ambulances en verschillende politie-eenheden ter plaatse. Volgens de politie zijn er sterke aanwijzingen dat het gaat om een gezinsmoord.</p>
<h2>'Buurt zeer geraakt'</h2>
<p>De burgemeester van Dordrecht, Wouter Kolff, reageerde kort na het incident via Twitter en is inmiddels aanwezig in de straat. "Ik ben hier om met de buurtbewoners te praten, zij zijn zeer geraakt. Het is een hechte buurt en iedereen kent elkaar", aldus Kolff. "Mijn primaire aandacht gaat nu uit naar de buurt."</p>
<p>De politie is bezig met een sporenonderzoek. Over de toedracht van de schietpartij kan de politie nog geen uitspraak doen. Morgenochtend zal de burgemeester een driehoeksoverleg voeren met de officier van justitie en politie. Later op de dag volgt mogelijk meer duidelijkheid over het incident.</p><img src="http://feeds.feedburner.com/~r/nosnieuwsbinnenland/~4/oarfhcCGmpQ" height="1" width="1" alt=""/>
