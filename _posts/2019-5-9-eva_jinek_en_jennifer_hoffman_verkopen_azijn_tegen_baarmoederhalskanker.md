---
layout: post
title: "Eva Jinek en Jennifer Hoffman verkopen azijn tegen baarmoederhalskanker"
date: Thu, 09 May 2019 18:14:59 +0200
categories: 
- entertainment 
- sterren 
externe_link: "https://www.telegraaf.nl/entertainment/3563966/eva-jinek-en-jennifer-hoffman-verkopen-azijn-tegen-baarmoederhalskanker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/addd371c-72a5-11e9-9293-0218eaf05005.jpg"
---

<p class="intro">Eva Jinek en Jennifer Hoffman zijn donderdag aan de slag gegaan als vakkenvullers. De twee hebben speciale flessen azijn in de schappen gezet als onderdeel van een campagne tegen baarmoederhalskanker. Een paar druppels van deze azijn kunnen namelijk aantonen of een vrouw kanker heeft. Donderdagavond vertellen ze alles over de methode in Pauw.</p> <p>Eva en Jennifer leggen als ambassadeur van de Female Cancer Foundation uit hoe de azijn kan helpen. „Met een wattenstaafje met een paar druppels normale azijn kun je de baarmoedermond aanstippen. Als het weefsel verkleurt, zijn er verdachte cellen”, vertelt Jinek aan LINDA.</p><p>Normaal gesproken is het weefsel op de baarmoedermond roze, maar als deze wit kleurt, is dat dus een signaal dat er snel delende cellen aanwezig zijn. Als blijkt dat er inderdaad verdachte cellen zijn, blijkt er een simpele oplossing te zijn. „Door de baarmoedermond te laten behandelen met stikstof, sterft het weefsel af. Die cellen komen dan nooit meer terug. Ja: het klinkt als een sprookje. Maar deze methode kan levens redden”, gaat ze verder.</p><p>In Nederland worden alle vrouwen van dertig tot en met zestig jaar opgeroepen voor een uitstrijkje van de baarmoederhals, maar in het buitenland is dat niet altijd het geval. Elke twee minuten overlijdt er ergens ter wereld een vrouw aan baarmoederhalskanker. Zo’n 85 procent van deze vrouwen woont in een ontwikkelingsland, zónder toegang tot goede zorg. „Daarom willen we deze kennis verspreiden in armere landen”, verklaart Eva.</p><p>De Female Cancer Foundation probeert deze armoede-gerelateerde ziekte te bestrijden met de relatief eenvoudige methode met azijn en stikstof. Zo kunnen ook vrouwen in ontwikkelingslanden getest en behoed worden voor deze levensbedreigende ziekte. „Met de kennis die we hebben over baarmoederhalskanker is het gekmakend om te bedenken dat deze kankersoort nog bestaat”, vult Jennifer aan.</p><p>Female Cancer Foundation</p><p>Eva en Jennifer vinden het bizar dat deze methode niet algemeen bekend is. „Het is idioot hoe makkelijk baarmoederhalskanker te detecteren is. Soms twijfel ik zelf bijna aan het verhaal. Dan zoek ik weer even op hoe het precies werkt”, reageert Hoffman.</p><p>De opbrengsten van de fles azijn, die de vorm van een vrouwenlichaam heeft gekregen, gaat naar de Female Cancer Foundation. Deze stichting geeft voorlichting aan buitenlandse overheden, gezondheidsinstanties en vrouwenorganisaties over de bestrijding van baarmoederhalskanker.</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
