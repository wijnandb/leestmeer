---
layout: post
title: "Nederlandse diplomaat opgepakt na ’immoreel’ feestje Iran"
date: Sat, 01 Jun 2019 18:06:15 +0200
category: buitenland
externe_link: "https://www.telegraaf.nl/nieuws/3678153/nederlandse-diplomaat-opgepakt-na-immoreel-feestje-iran"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/400e0826-8487-11e9-8fe2-02d1dbdc35d1.jpg"
---

<p class="intro">Een Nederlandse en een Britse diplomaat zijn in de nacht van vrijdag op zaterdag door de politie in Iran gearresteerd. Volgens het Iraanse persbureau Tasnim werden de twee opgepakt op een gemengd feestje in het noorden van de hoofdstad Teheran.</p> <p>De twee werden snel weer vrijgelaten nadat hun diplomatieke status was vastgesteld. Het Iraanse ministerie van Buitenlandse Zaken heeft het bericht nog niet bevestigd.</p><p>Tasnim beschreef het feest dat de twee diplomaten in een chique wijk in Teheran bijwoonden als „immoreel.” In de Islamitische Republiek worden vieringen waarbij (buitenlandse) vrouwen en mannen samenkomen en vervolgens dansen en drinken, beschouwd als schendingen van de islamitische wet en dus ontoelaatbaar.</p><p>Vooral in grote steden als Teheran valt de politie zulke feesten vaak binnen en worden de gasten gearresteerd. Na betaling van een boete wordt iedereen meestal weer vrijgelaten.</p>
