---
layout: post
title: "Schotse Hooglander verwondt vrouw met punt van hoorn"
date: Mon, 24 Jun 2019 16:01:08 +0200
category: binnenland
externe_link: "https://www.telegraaf.nl/nieuws/867592451/schotse-hooglander-verwondt-vrouw-met-punt-van-hoorn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9aa830c6-968a-11e9-978b-0218eaf05005.jpg"
---

<p class="intro">Een wandelaar is dit weekend in Elburg door een Schotse Hooglander aangevallen. Ze werd in haar buik geraakt door de scherpe punt van een van de hoorns van het beest.</p> <p>Jeanet Polinder deelde haar verhaal op Facebook om anderen voor een onwelgevallige ontmoeting met een Hooglander te waarschuwen. Ze liep op een pad waar veel van de enorme viervoeters zich begeven en waar ook met regelmaat kleine kinderen lopen. „Ik had ze wel gezien, zonder kalfjes trouwens, maar ze stonden wel op tien meter afstand. Opeens hoor ik wat, kijk op en sta in oog met het beest”, zegt ze tegen Omroep Gelderland.</p><p>„Je moet er toch niet aan denken als er een kind naar die kalfjes toeloopt en dat een koe zo’n kind op de hoorns in de lucht smijt. Ik vind het echt niet verantwoord.”</p><p>De vrouw maakt het zelf naar omstandigheden goed. Ze heeft enkel een blauwe plek aan de aanval overgehouden. „Ze zijn prachtig hoor, maar niet te vertrouwen.”</p><p>Herkenbaar verhaal</p><p>Op sociale media melden zich omwonenden die ook onaangename verrassingen hebben meegemaakt met de Schotse Hooglanders. Zo schrijft een vrouw dat ze een keer achterna werd gezeten door een van de runderen en moest ’lopen voor haar leven’. Een ander meldt dat ze een keer een grote loslopende hond zag die een kalf aanviel. „Ik dacht, die verpest het voor anderen!”</p><p>Bij een confrontatie met een Hooglander is het vooral belangrijk om rustig te blijven en geen onverwachte bewegingen te maken. Tijdens het kalverenseizoen is het extra opletten geblazen voor waakzame moeders.</p>
