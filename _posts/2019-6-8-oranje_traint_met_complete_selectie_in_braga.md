---
layout: post
title: "Oranje traint met complete selectie in Braga"
date: Sat, 08 Jun 2019 16:50:59 +0200
categories: 
- sport 
- voetbal 
externe_link: "https://www.telegraaf.nl/sport/327019707/oranje-traint-met-complete-selectie-in-braga"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ff8443b8-8a2d-11e9-a1a6-0255c322e81b.jpg"
---

<p class="intro">Het Nederlands elftal is met een complete selectie begonnen aan de laatste training voor de finale van de Nations League tegen Portugal. Bondscoach Ronald Koeman oefent op het complex van FC Braga met al zijn 23 internationals.</p> <p>Oranje moest donderdagavond diep gaan om de finale van de nieuwe competitie voor landenteams van de UEFA te bereiken. Nederland brak pas in de verlenging het verzet van Engeland (3-1). Portugal heeft in de aanloop naar de eindstrijd meer rust gekregen. De Europees kampioen won woensdag al van Zwitserland (3-1) en hoefde ook geen verlenging te spelen.</p><p>Koeman geeft om 18.30 uur Nederlandse tijd nog een persconferentie in Estádio do Dragão, waar zondag ook de finale wordt afgewerkt. Mogelijk vertelt hij of al zijn spelers goed zijn hersteld van de halve eindstrijd tegen de Engelsen. Misschien wordt er dan ook wat meer duidelijk over zijn plannen met Quincy Promes en Donny van de Beek, die donderdag sterk invielen in Guimarães.</p>
