---
layout: post
title: "Video - Wereldgoal helpt Duitsland aan zege"
date: Mon, 09 Sep 2019 22:45:41 +0200
category: sport
externe_link: "https://www.telegraaf.nl/sport/397259929/video-wereldgoal-helpt-duitsland-aan-zege"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ead91d5a-d346-11e9-a415-0255c322e81b.jpg"
---

<p class="intro">Duitsland heeft zich goed hersteld van de nederlaag afgelopen vrijdag in Hamburg tegen Oranje (2-4) in de EK-kwalificatie. De ploeg van bondscoach Joachim Löw won in Belfast met 2-0 van Noord-Ierland. De thuisploeg was in groep C nog zonder puntverlies.</p> <p>Zowel Duitsland als Noord-Ierland heeft nu twaalf punten uit vijf duels. Nederland, dat met 4-0 zegevierde in Estland, staat derde met negen punten uit vier wedstrijden.</p><p>Löw had zijn basisteam op twee plaatsen gewijzigd. Jonathan Tah (gepasseerd) en Nico Schulz (geblesseerd) ontbraken in vergelijking met de wedstrijd tegen Nederland. Julian Brandt en Marcel Halstenberg waren de vervangers. Halstenberg bracht in de 48e minuut op fraaie wijze het Duitse openingsdoelpunt op zijn naam. In de extra tijd zorgde Serge Gnabry voor de eindstand.</p><p>De eerste grote kans in het enerverende duel was voor Noord-Ierland. Conor Washington kwam alleen voor Manuel Neuer, maar de Duitse doelman kon nog net een achterstand voorkomen. Duitsland dook verscheidene keren gevaarlijk op in het Noord-Ierse strafschopgebied, maar was onfortuinlijk in de afronding.</p><p>In de veertigste minuut moest Löw opnieuw een geblesseerde speler wisselen. Matthias Ginter kon niet verder, waardoor Tah toch weer een kans kreeg. Door alle personele problemen had Löw voor het duel in Belfast nog maar zestien veldspelers beschikbaar. Op slag van rust waren beide ploegen nog dicht bij een treffer. Washington en Timo Werner faalden in de afronding.</p><p>Duitsland begon sterk aan de tweede helft en kwam in de 48e minuut op voorsprong. Linksback Halstenberg knalde diagonaal raak (0-1). Noord-Ierland drong daarna stevig aan, maar de gelijkmaker stond Neuer niet toe. Gnabry besliste het duel koelbloedig.</p><p>In Cardiff won Wales de oefeninterland tegen Wit-Rusland, dat ook in groep C uitkomt, met 1-0. Daniel James scoorde. Wit-Rusland staat in de poule op drie punten uit vijf duels.</p>
