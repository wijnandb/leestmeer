---
layout: post
title: "José Antonio Reyes (35) overleden na auto-ongeluk"
date: Sat, 01 Jun 2019 13:24:25 +0200
categories: 
- sport 
- voetbal 
externe_link: "https://www.telegraaf.nl/sport/3677370/jose-antonio-reyes-35-overleden-na-auto-ongeluk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/000b3c58-846e-11e9-bfff-0255c322e81b.jpg"
---

<p class="intro">Ex-topvoetballer José Antonio Reyes is om het leven gekomen. De oud-speler van onder meer Sevilla en Arsenal, was betrokken bij een auto-ongeluk. Bij de botsing kwam ook een 23-jarige neef van de voetballer om het leven.</p> <p>’We kunnen geen slechter nieuws brengen’, twittert Sevilla. ’Onze geliefde speler José Antonio Reyes is omgekomen door een verkeersongeluk. Rust in vrede.’</p><p>Sevilla</p><p>De 21-voudig Spaans international debuteerde in het seizoen 1999/2000 op 16-jarige leeftijd in de hoofdmacht van Sevilla waar hij uitgroeide tot een clubicoon.</p><p>In 2004 vertrok Reyes voor 25 miljoen euro naar Arsenal waar hij onder andere speelde met Dennis Bergkamp, maar in de Premier League kon hij de hoge verwachtingen nooit helemaal inlossen.</p><p>Na zijn periodes bij Real Madrid (2006-2007), Atlético Madrid (2007-2011) en Benfica (op huurbasis in 2008-2009) kwam hij begin 2012 opnieuw bij Sevilla terecht, waarmee hij drie keer op rij de Europa League won.</p><p>In 2016 werd Reyes uitgezwaaid bij de Andalusische topclub waarna hij nog korte periodes bij andere teams uitkwam, het laatst het afgelopen halfjaar bij Extremadura.</p><p>Volgens Spaanse media vond het ongeluk plaats in de buurt van Sevilla. Behalve Reyes kwam er ook een 23-jarige neef van hem om het leven. Een derde persoon raakte gewond.</p>
