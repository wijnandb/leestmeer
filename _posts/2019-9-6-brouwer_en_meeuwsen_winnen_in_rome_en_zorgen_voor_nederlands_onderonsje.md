---
layout: post
title: "Brouwer en Meeuwsen winnen in Rome en zorgen voor Nederlands onderonsje"
date: Fri, 06 Sep 2019 17:59:38 +0200
category: sport
externe_link: "https://nos.nl/l/2300613"
feature_image: "https://nos.nl/data/image/2019/09/06/575426/1008x567.jpg"
---

<p>Beachvolleyballers Alexander Brouwer en Robert Meeuwsen zijn bij de World Tour Finals in Rome doorgedrongen tot de tweede ronde. In die ronde treffen ze vanavond het andere Nederlandse duo dat actief is op het lucratieve eindtoernooi, Christiaan Varenhorst/Steven van de Velde.</p>
<p>Brouwer en Meeuwsen hadden de nodige moeite om zich te ontdoen van de Russen Nikita Liamin en Taras Myskiv. De eerste set ging met 18-21 verloren, waarna de tweede set met diezelfde cijfers werd gewonnen.</p>
<p>In de beslissende derde set gingen beide duo's lange tijd gelijkop, maar een sterk blok van Robert Meeuwsen op het eerste matchpoint was genoeg om de winst binnen te slepen.</p>
<h2>Keizer en Meppelink door, Stubbe en Van Iersel klaar</h2>
<p>In het vrouwentoernooi plaatsten Sanne Keizer en Madelein Meppelink zich voor de achtste finales. Het als veertiende geplaatste duo won van het Duitse koppel Julia Sude/Karla Borger (13) in twee sets: 28-26, 21-16.</p>
<p>Keizer en Meppelink nemen het in de tweede ronde zaterdag op tegen het als zesde geplaatste Braziliaanse duo Ana Patr√≠cia/Rebecca.</p>
<p>Joy Stubbe en Marleen van Iersel strandden in de eerste knock-outronde. De twee waren niet opgewassen tegen een ander Duits koppel, Isabel Schneider/Victoria Bieneck. In twee sets delfden zij het onderspit: 25-23, 37-35.</p>
<p>Stubbe en Van Iersel hadden eerder op de de dag de knock-outronde gehaald door een zege op het Italiaanse koppel Claudia Puccinelli/Claudia Scampoli (21-18, 21-15).</p>
