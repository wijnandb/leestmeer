---
layout: post
title: "Politie Hongkong trekt vuurwapen en lost waarschuwingsschot"
date: Sun, 25 Aug 2019 18:13:34 +0200
category: nieuws
externe_link: "https://nos.nl/l/2298945"
feature_image: "https://nos.nl/data/image/2019/08/25/572514/1008x567.jpg"
---

<p>Hongkongse politieagenten hebben bij protesten hun vuurwapen getrokken toen demonstranten hen aanvielen met stokken. Er is een waarschuwingsschot gelost en er zijn traangasgranaten afgevuurd. Ook gebruikte de politie voor het eerst waterkanonnen.</p>
<p>Dit weekend leidden de demonstraties voor het eerst in een kleine twee weken weer tot gewelddadige confrontaties. Gisteren gooiden demonstranten met stenen en brandbommen, waarop de politie met traangas reageerde.</p>
<p>Op deze beelden is te zien dat de politie vuurwapens trok:</p>
<p>Hongkongers zijn voor het twaalfde weekend de straat op gegaan om te demonstreren tegen de groeiende Chinese invloed op de voormalige Britse kolonie. Ook wordt geprotesteerd tegen nieuwe surveillancetechnieken van de overheid.</p>
<p>De demonstranten eisen democratische hervormingen en het aftreden van de leider van Hongkong Carrie Lam. Hoewel China de macht heeft over Hongkong, is de stad onder het principe "een land, twee systemen" semi-autonoom.</p>
<p>Hoe zit het ook alweer met de relatie tussen China en Hongkong? In deze video leggen we het je uit:</p>
