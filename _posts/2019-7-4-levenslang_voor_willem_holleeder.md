---
layout: post
title: "Levenslang voor Willem Holleeder"
date: Thu, 04 Jul 2019 06:54:25 +0200
categories: 
- entertainment 
- opinie 
externe_link: "https://www.telegraaf.nl/nieuws/1580968821/levenslang-voor-willem-holleeder"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/07cbf554-9e3b-11e9-b8e7-0218eaf05005.jpg"
---

<p class="intro">LIVE Willem Holleeder is schuldig aan betrokkenheid bij vijf moorden en krijgt levenslang. De verklaringen van de zussen van Willem Holleeder en die van de kroongetuigen tegen hem zijn ’betrouwbaar’. Dat zegt de rechter die vandaag uitspraak doet in de zaak tegen Holleder. Er was ook levenslang tegen hem geëist.</p> <p>Holleeder volgde het vonnis redelijk onaangedaan. De uitspraak lokte applaus en een kreet van vreugde van nabestaanden uit in de zaal.</p><p>De verklaring van Willem Holleeder dat Astrid en Sonja psychisch gestoord en leugenaars zouden zijn, wordt volgens rechtbankvoorzitter Wieland ’onvoldoende onderbouwd’. De gemaakte bandopnames waarop Holleeder zijn zus bedreigt, zijn ook toelaatbaar als bewijs.</p><p>LIVE – Verslaggever Saskia Belleman is bij de rechtszaak aanwezig. Haar tweets lees je onderaan dit artikel, of gebruik deze link tweets van Saskia Belleman.</p><p>De rechter in de Amsterdamse Bunker veegt ook de vloer aan met het verhaal van Holleeder dat zijn zussen zijn gaan getuigen om meer boeken (Judas) te kunnen verkopen en geld te verdienen aan een tv-serie.</p><p>De verklaringen van Holleder zelf voor de rechter worden afgedaan met ’onwaarachtig en opportunistisch’. „U bent zelf lang buiten schot gebleven” aldus Wieland. „Geldlust en machtsdenken” zpeelden een belangrijke rol bij de crimineel. „U bent een man van vele gezichten. U bent gewetenloos en meent te kunnen beschikken over de levens van anderen”</p><p>Cor van Hout</p><p>Volgens de rechter is bewezen dat Willem Holleder achter de moord op Robert ter Haak, Cor van Hout, Willem Endstra en Kees Houtman en John Mieremet zit.</p><p> </p><p>Levenslang</p><p>Het Openbaar Ministerie (OM) had een levenslange gevangenisstraf tegen de 61-jarige Holleeder geëist, omdat hij opdracht zou hebben gegeven voor vijf liquidaties, in de periode 2003-2006. Ook zou Holleeder een misdaadbende hebben gevormd met de criminelen Dino Soerel en Stanley Hillis.</p><p>Soerel kreeg al eerder levenslang, wegens zijn organiserende rol bij de moord op Kees Houtman (2005) en Thomas van der Bijl (2006). Hillis werd vermoord in 2011.</p><p>Behalve de liquidaties van Houtman en Van der Bijl staat ook het uitlokken van de moorden op de criminelen Cor van Hout (2003) en John Mieremet (2005) op de aanklacht tegen Holleeder. Daarnaast houdt justitie hem verantwoordelijk voor de opdracht voor de moord op de malafide vastgoedhandelaar Willem Endstra (2004). Hetzelfde geldt voor de mislukte aanslag op het leven van Mieremet in 2002.</p><p>Holleeder zit sinds december 2014 in voorarrest voor de huidige zaak. Hij heeft alle beschuldigingen tegengesproken. Zijn advocaten hebben integrale vrijspraak bepleit, bij gebrek aan hard, onweerlegbaar bewijs. Het enorme dossier dat het OM tegen Holleeder heeft opgebouwd, bestaat voor het overgrote deel uit getuigenverklaringen, onder andere van zijn zussen Astrid en Sonja.</p><p>Het proces tegen Holleeder besloeg meer dan zestig zittingsdagen en kon vaak rekenen op grote publieke belangstelling. Donderdag is er geen plaats voor publiek in de bunker. Dat kan de uitspraak in het gewone gerechtsgebouw in Amsterdam volgen via een live-videoverbinding.</p>
