---
layout: post
title: "Wimbledon-avontuur Williams en Murray strandt in derde ronde"
date: Wed, 10 Jul 2019 18:05:30 +0200
category: sport
externe_link: "https://nos.nl/l/2292917"
feature_image: "https://nos.nl/data/image/2019/07/10/562554/1008x567.jpg"
---

<p>Het avontuur van Andy Murray en Serena Williams in het gemengd dubbelspel op Wimbledon is voorbij. De twee waren in de derde ronde niet opgewassen tegen de Braziliaan Bruno Soares en de Amerikaanse Nicole Melichar. Het als eerste geplaatste koppel bleek na anderhalf uur en drie sets te sterk: 6-3, 4-6, 6-2.</p>
<p>Soares en Melichar spelen in de kwartfinales tegen de Nederlander Matw√© Middelkoop en de Chinese Yang Zhaoxuan. Ook Wesley Koolhof haalde, met zijn Tsjechische tennispartner Kveta Peschke, de kwartfinales.</p>
<h2>Murray weer terug na heupoperatie</h2>
<p>De samenwerking tussen Murray en Williams kwam kort voor het begin van Wimbledon tot stand, op initiatief van de 32-jarige Schot. Murray, die in het enkelspel twee maal de titel pakte, heeft wedstrijdritme nodig na een ingrijpende heupoperatie.</p>
<p>Deelname aan het enkelspel kwam voor hem nog te vroeg. In het dubbelspel, met de Fransman Pierre-Hugues Herbert, sneuvelde Murray eerder in Londen in de tweede ronde.</p>
<p>Williams maakt nog kans op haar achtste eindzege in het enkelspel op Wimbledon en haar 24ste grandslamtitel in totaal. De 37-jarige Amerikaanse speelt in de halve finales tegen de Tsjechische Barbora Strycova, die in de derde ronde Kiki Bertens uitschakelde.</p>
