---
layout: post
title: "Kinderen avondvierdaagse Westerbork ontsnappen aan drama"
date: Thu, 16 May 2019 12:55:25 +0200
categories: 
- entertainment 
- opinie 
externe_link: "https://www.telegraaf.nl/nieuws/3597206/kinderen-avondvierdaagse-westerbork-ontsnappen-aan-drama"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bf41272e-77c9-11e9-a01c-02c309bc01c1.jpg"
---

<p class="intro">Met een rotgang is een automobilist woensdagavond langs de deelnemers van de avondvierdaagse in Westerbork gereden. De 58-jarige man uit die plaats is inmiddels opgepakt wegens verdenking van een poging tot doodslag tijdens het evenement.</p> <p>„Tijdens de avondvierdaagse loopt er over de Roessinghkamplaan een stoet kinderen. Een auto komt heel hard aanrijden en rijdt langs de kinderen. Een van de begeleiders trekt de kinderen aan de kant en maant de automobilist om rustiger te rijden”, zo vertelt een politiewoordvoerder aan RTV Drenthe. Een spiegel raakt een begeleider van de groep kinderen in de rug. De bestuurder probeert daarop met veel lawaai en snelheid weg te komen, zo laat de politie weten.</p><p>Bij een kruising verderop, aan het Westeinde, moeten andere kinderen en een verkeersregelaar ook aan de kant springen voor de roekeloze automobilist. De politie weet de man uiteindelijk aan te houden. Wat hem bewoog, is volgens de regionale omroep nog niet bekend. Dat zal nog moeten blijken uit het verhoor.</p><p>Geschrokken ouders</p><p>Hilda van der Helm, die betrokken is bij de organisatie van de avondvierdaagse, is onder de indruk van de gebeurtenis. „De begeleiders en ouders zijn erg geschrokken. Ik heb het idee dat de kinderen er iets minder van hebben meegekregen. Gelukkig zijn er geen ongelukken gebeurd.” De organisatie laat de editie van donderdagavond vooralsnog gewoon doorgaan. „Vanavond komt de hele groep nog even bij elkaar en dan gaan we het er ook over hebben.”</p>
