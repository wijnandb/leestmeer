---
layout: post
title: "Kylie Jenner is shopverslaafd"
date: Fri, 23 Aug 2019 22:37:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1978214246/kylie-jenner-is-shopverslaafd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ccad786-c5e8-11e9-99ee-02d2fb1aa1d7.jpg"
---

<p class="intro">Kylie Jenner heeft haar creditcard weer flink laten wapperen. De 22-jarige realityster en ondernemer deelde op Instagram filmpjes van haar recente oogst en haar gigantische schoenenkast. „Ik heb een probleem”, schreef het zusje van Kim Kardashian erbij.</p> <p>Kylie schafte tijdens haar shopsessie meerdere paren schoenen aan. Zo herkende tijdschrift People Gucci-sandalen van 1250 dollar, sandalen van Bottega Veneta van 690 dollar en twee paar pumps van Balenciaga, elk van 995 dollar. Het nieuwe schoeisel werd gelijk aan haar kast, die is georganiseerd op merk en kleur, toegevoegd.</p><p>Haar liefde voor kleding en accessoires komt ook in andere delen van haar huis naar voren. Zo heeft de realityster een ’gewone’ kledingkast en een kast met enkel sportkledij, vertelde haar binnenhuisarchitect eerder. Ook heeft ze een speciale ruimte voor haar ruim vierhonderd designertassen en een paskamer om haar outfits in stijl uit te proberen.</p><p>De brunette kan haar shopverslaving overigens gemakkelijk bekostigen. Eerder dit jaar werd bekend dat Kylie de jongste miljardair wereldwijd is. Dit dankt ze voornamelijk aan haar cosmetica-onderneming.</p>
