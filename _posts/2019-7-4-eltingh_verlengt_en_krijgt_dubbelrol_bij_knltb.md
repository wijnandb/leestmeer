---
layout: post
title: "Eltingh verlengt en krijgt dubbelrol bij KNLTB"
date: Thu, 04 Jul 2019 14:35:29 +0200
category: sport
externe_link: "https://www.telegraaf.nl/sport/1317621972/eltingh-verlengt-en-krijgt-dubbelrol-bij-knltb"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/34c1a186-9e58-11e9-9ef2-0217670beecd.jpg"
---

<p class="intro">Jacco Eltingh gaat bij de Nederlandse tennisbond KNLTB ook aan de slag als commercieel directeur. De oud-tennisser was al technisch directeur en die functie zal hij na een contractverlenging ook de komende drie jaar bekleden.</p> <p>Als technisch directeur was Eltingh (48) sinds juni 2017 verantwoordelijk voor het technisch beleid, gericht op toptennis en tennisleraren. De komende jaren zal hij als commercieel directeur ook zijn expertise en netwerk inzetten om bijvoorbeeld meer partners aan de KNLTB te verbinden.</p><p>„We willen de impact van het Nederlandse toptennis vergroten door structurele verbetering van de prestaties. Met een grotere betrokkenheid van fans, spelers, toernooiorganisaties, tennisverenigingen en tennisscholen en het verbinden van onze partners kunnen we het enthousiasme voor tennis vergroten. Ik wil mijn ervaring en netwerk graag inzetten om meer financiering voor tennis te genereren”, aldus Eltingh.</p>
