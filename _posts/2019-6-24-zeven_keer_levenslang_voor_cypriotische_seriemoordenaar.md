---
layout: post
title: "Zeven keer levenslang voor Cypriotische seriemoordenaar"
date: Mon, 24 Jun 2019 15:17:59 +0200
category: buitenland
externe_link: "http://feeds.nos.nl/~r/nosnieuwsbuitenland/~3/tltZMlNDyJ4/2290474"
feature_image: "https://nos.nl/data/image/2019/06/04/554683/1008x567.jpg"
---

<p>Een Cypriotische seriemoordenaar die in drie jaar tijd vijf vrouwen en twee minderjarige meisjes heeft vermoord, heeft zeven keer levenslang gekregen. De man bekende eerder de moorden te hebben gepleegd.</p>
<p>De slachtoffers kwamen uit de Filipijnen, RoemeniÃ« en Nepal en waren voor werk naar Cyprus gekomen. De 35-jarige legerofficier leerde de vrouwen via datingsites kennen. De minderjarige meisjes waren dochters van twee van de vrouwen. Hij dumpte de lichamen in een verlaten mijnschacht, een vergiftigd meer en een schietbaan van het leger.</p>
<h2>Kogelvrij vest</h2>
<p>Tijdens de rechtszaak verklaarde de man niet te weten waarom hij de moorden heeft gepleegd. Tijdens zijn voorgelezen verklaring betuigde hij spijt aan de families van de nabestaanden.</p>
<p>Het is voor het eerst dat op Cyprus een seriemoordenaar wordt veroordeeld. De moorden leidden tot veel ophef in het land. De man werd tijdens de zaak zwaar beveiligd. Op de zitting droeg hij een kogelvrij vest.</p>
<h2>Veel ophef</h2>
<p>Op Cyprus werken relatief veel buitenlandse vrouwen. De politie zou de vermissing van de zeven slachtoffers in eerste instantie niet veel aandacht hebben gegeven.</p>
<p>Een Cypriotische krant betichtte de politie onder meer van een gebrek aan professionaliteit, "absolute luiheid" en "racistische onverschilligheid". De affaire kostte de minister van Justitie en de hoogste politiechef hun baan.</p><img src="http://feeds.feedburner.com/~r/nosnieuwsbuitenland/~4/tltZMlNDyJ4" height="1" width="1" alt=""/>
