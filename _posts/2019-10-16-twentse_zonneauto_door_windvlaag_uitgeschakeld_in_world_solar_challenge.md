---
layout: post
title: "Twentse zonneauto door windvlaag uitgeschakeld in World Solar Challenge"
date: Wed, 16 Oct 2019 09:21:17 +0200
category: tech
externe_link: "https://nos.nl/l/2306344"
feature_image: "https://nos.nl/data/image/2019/10/16/585157/1008x567.jpg"
aantal: 186
unieke: 121
bron: "NOS"
---

<p>Een flinke windvlaag heeft in AustraliÃ« een einde gemaakt aan de World Solar Challenge van het team van de Universiteit Twente en Saxion Hogeschool.</p>
<p>Kort na de start van de vierde etappe van de wedstrijd voor auto's op zonne-energie schoot de Nederlandse auto op een kaarsrechte weg plots naar links, waarna deze in de berm terecht kwam, doorschoot en over de kop sloeg.</p>
<p>Daarna bleek de auto te beschadigd om de race over 3000 kilometer door de Australische woestijn van Darwin naar Adelaide voort te zetten. De bestuurder werd uit voorzorg naar het ziekenhuis gebracht en bleek ongedeerd.</p>
<h2>Nederlandse zege lonkt alsnog</h2>
<p>Na het uitvallen zaten de Twentse studenten gedesillusioneerd naast hun auto. Ze gingen aan de leiding in de Challenger Class; de meest prestigieuze klasse in de tweejaarlijkse wedstrijd.</p>
<p>Ondanks het uitvallen van de Twentse auto is de kans alsnog groot dat de wedstrijd voor de vierde keer op rij wordt gewonnen door een Nederlandse auto. De zonneauto van de TU Delft gaat nu aan de leiding in de wedstrijd. Naar verwachting komen de Delftse studenten later vandaag (Nederlandse tijd) over de finish in Adelaide.</p>
