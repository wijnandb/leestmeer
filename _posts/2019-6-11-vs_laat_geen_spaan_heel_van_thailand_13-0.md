---
layout: post
title: "VS laat geen spaan heel van Thailand: 13-0"
date: Tue, 11 Jun 2019 22:57:28 +0200
category: sport
externe_link: "https://www.telegraaf.nl/sport/842384699/vs-laat-geen-spaan-heel-van-thailand-13-0"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b2afe582-8c8b-11e9-804a-02c309bc01c1.jpg"
---

<p class="intro">De Amerikaanse voetbalsters zijn met een recordzege begonnen aan het WK in Frankrijk. De drievoudige wereldkampioen haalde in Reims tegen Thailand een uniek resultaat: 13-0. Nooit eerder scoorde een ploeg op het WK voor vrouwen dertien keer in één wedstrijd.</p> <p>Bij de rust leidde de titelverdediger nog maar met 3-0. Na de pauze ging het echter heel hard. Alex Morgan blonk uit met vijf treffers. Dat is een evenaring van het vrouwenrecord in een WK-wedstrijd. De andere Amerikaanse doelpunten kwamen op naam van Rose Lavelle (twee), Sam Mewis (twee), Lindsey Horan, Megan Rapinoe, Mallory Pugh en Carli Lloyd.</p><p>Eerder op de avond won Zweden in dezelfde poule met 2-0 van Chili. De Zuid-Amerikaanse WK-debutant hield lang stand maar na een onderbreking vanwege hevig onweer kwam de Scandinavische ploeg alsnog tot scoren. Kosovare Asllani (83e minuut) en Madelen Janogy (blessuretijd) maakten de doelpunten.</p>
