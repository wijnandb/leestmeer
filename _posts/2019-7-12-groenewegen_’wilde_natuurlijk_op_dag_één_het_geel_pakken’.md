---
layout: post
title: "Groenewegen: ’Wilde natuurlijk op dag één het geel pakken’"
date: Fri, 12 Jul 2019 18:00:53 +0200
categories: 
- sport 
- wielrennen 
externe_link: "https://www.telegraaf.nl/sport/418251697/groenewegen-wilde-natuurlijk-op-dag-een-het-geel-pakken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4b203776-a4ca-11e9-af85-0218eaf05005.jpg"
---

<p class="intro">Dylan Groenewegen won met een nipte voorsprong op Caleb Ewan de zevende etappe van de Tour de France, maar zijn oerkreet na de finish verraadde geen twijfel.</p> <p>„Ik wilde natuurlijk op de eerste dag van de Tour het geel al pakken, dat hoef ik niet onder stoelen of banken te steken”, zei de renner van Jumbo-Visma tegenover de NOS. „Dat zoiets dan niet lukt omdat ik val is wel even een hele grote teleurstelling. Want de druk zat er vol op.”</p><p>Groenewegen beaamde dat hij wat tijd nodig had om van die val in de eerste etappe te herstellen. „Iedereen denkt dan dat je meteen weer op en top aan de start van de tweede etappe staat, maar zo werkt het natuurlijk niet. Ik had wel even een paar dagen nodig om weer optimaal te zijn.”</p><p>De Amsterdammer zat op 500 meter van de finish nog ingesloten, maar uiteindelijk kreeg hij door links buitenom de komen vrij baan naar de eindstreep om het af te maken. Dat lukte hem via een uiterste krachtsinspanning nét aan. „Het was close, maar ik ben hier ontzettend blij mee”, straalde Groenewegen.</p><p>Sprinttrein</p><p>De sprinttrein van Jumbo-Visman nam in Chalon-sur-Saône al vroeg het initiatief. „De tactiek was om de sprint vroeg aan te gaan, omdat het parcours in de finale erg smal was”, keek Groenewegen terug op het geslaagde werk van de ploeg. „Onze ploeg is sterk, maar heeft ruimte nodig om te kunnen sprinten. Op 500 meter van de streep heeft Mike met gevaar voor eigen leven ruimte voor me gemaakt. Op 250 meter was de weg vrij en ging ik vol gas.”</p><p>Groenewegen kijkt uit naar meer. „Al verheug ik me nu eerst op de rustdag.”</p>
