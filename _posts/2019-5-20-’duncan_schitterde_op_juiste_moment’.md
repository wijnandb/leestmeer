---
layout: post
title: "’Duncan schitterde op juiste moment’"
date: Mon, 20 May 2019 07:13:31 +0200
category: overig
externe_link: "https://www.telegraaf.nl/watuzegt/3613271/duncan-schitterde-op-juiste-moment"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/02b7b59e-7abe-11e9-bad2-02d1dbdc35d1.jpg"
---

<p class="intro">Lezer Bas Overmars is geen groot Songfestivalliefhebber en weet nu wat al die mensen die niets met voetbal hebben voelen en vinden bij die eindeloze voor- en na-analyses van het spektakel. Toch heeft hij grote bewondering voor de stressbestendige jonge Duncan Laurence.</p> <p>De zogenaamde kenners van het festival hadden Duncan al weken geleden als gedoodverfde winnaar gedoopt en hij werd daar dagelijks mee geconfronteerd. En dan begint het voor mij toch interessant te worden, want hoe gaat de pas 25-jarige Duncan om met deze onmenselijke druk? Welnu, Duncan bleef zichzelf, wilde niets van druk weten en vooral genieten. Om het vervolgens tijdens de finale af te maken. Duncan schitterde op het juiste moment en dan ben je in de ogen van een voetballiefhebber een hele grote!</p><p>Bas Overmars, Amsterdam</p>
