---
layout: post
title: "Laatste Sumatraanse neushoorn-mannetje van Maleisië dood"
date: Mon, 27 May 2019 19:56:36 +0200
category: nieuws
externe_link: "https://nos.nl/l/2286582"
feature_image: "https://nos.nl/data/image/2019/05/27/552992/1008x567.jpg"
---

<p>Het laatste Sumatraanse neushoorn-mannetje van Maleisië is dood. Het laatste mannetje is overleden op Borneo, melden Maleisische media en een natuurorganisatie die de neushoorns beschermt. Het dier had een naam; 'Tam' en is rond de 30 jaar geworden.</p>
<p>De Sumatraanse neushoorn is een van de vijf neushoornsoorten die nog bestaan. Er is nu nog een vrouwtje in Maleisië over en in Indonesië leven nog tussen de 30 en 80 van deze dieren. In de jaren 80 waren er nog honderden Sumatraanse neushoorns.</p>
<h2>Fokprogramma</h2>
<p>Vorig jaar deden de Indonesische regering en experts al een ultieme poging om de Sumatraanse soort te redden. Een gezond vrouwtje werd toen gevangen voor een fokprogramma. Dat mislukte.</p>
<p>Ook de Javaanse neushoorn wordt ernstig bedreigd, dat is een van de zeldzaamste diersoorten ter wereld. Ook de andere soorten neushoorns zijn in gevaar. Vorig jaar overleed ook het laatste mannetje van de noordelijke witte neushoorns, maar er zijn nog wel zuidelijke witte neushoorns.</p>
<p>Volgens het Wereld Natuur Fonds lopen neushoorns risico om uit te sterven door het verdwijnen van hun leefgebied en de jacht op hun hoorn. De organisatie schrijft op zijn website dat er in de vorige eeuw 100 keer zoveel neushoorns leefden als nu.</p>
