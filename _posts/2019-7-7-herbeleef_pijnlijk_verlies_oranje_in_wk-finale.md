---
layout: post
title: "Herbeleef: pijnlijk verlies Oranje in WK-finale"
date: Sun, 07 Jul 2019 18:46:00 +0200
categories: 
- entertainment 
- opinie 
externe_link: "https://www.telegraaf.nl/sport/467421729/herbeleef-pijnlijk-verlies-oranje-in-wk-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/490d1e56-a0e0-11e9-aeba-02c309bc01c1.jpg"
---

<p class="intro">Het Nederlands elftal heeft een prachtig WK zondag niet kunnen bekronen met de wereldtitel. In de finale was regerend kampioen Amerika gewoonweg veel te sterk; 0-2. Herbeleef hieronder aan de hand van de belangrijkste gebeurtenissen en mooiste fotoâ€™s de verloren eindstrijd van de Oranje Leeuwinnen.</p> <p>Lieke Martens startte gewoon in de basis bij de Oranje Leeuwinnen. Vanwege een kwetsuur aan haar teen stond er lange tijd een vraagteken achter de naam van de sterspeelster van FC Barcelona. Ze bleek fit genoeg.</p><p>Merel van Dongen werd door bondscoach Sarina Wiegman naar de bank verwezen. Anouk Dekker kreeg de voorkeur boven de linksback. Dominique Bloodworth verhuisde daardoor van het hart van de defensie naar de linkerkant. Dekker staat centraal achterin naast Stefanie van der Gragt. Ook voor Shanice van de Sanden is er geen plek in de basiself ingeruimd. Lineth Beerensteyn kreeg net als in de halve finale tegen Zweden de voorkeur boven de tegenvallende Van de Sanden.</p><p>Bij de Verenigde Staten stonden sterspelers Megan Rapinoe en Alex Morgan aan de aftrap. Rond aanvoerster Rapinoe waren aanvankelijk nog enige twijfels vanwege een lichte blessure. Morgan is met zes doelpunten gedeeld topscorer van het WK.</p><p>In de eerste helft was Amerika de bovenliggende partij. Keepster Sari van Veenendaal blonk uit met enkele reddingen en ook de paal zorgde eenmaal voor opluchting bij Wiegman &amp; co. Nederland deelde enkele speldenprikjes uit, maar kreeg geen grote mogelijkheden.</p><p>Ook in het vervolg bleven de Amerikanen het betere van het spel hebben en werd Nederland ver teruggedrongen op eigen helft.</p><p>Een onnodige overtreding van Stefanie van der Gragt op Alex Morgan leverde de VS na ingrijpen van de VAR een penalty op. Aanvoerster Rapinoe schoot in de 61e minuut. raak. Acht minuten later lag de bal opnieuw achter Oranje-doelvrouw Van Veenendaal. Dit keer scoorde Rose Lavelle. Nederland mocht uiteindelijk van geluk spreken dat de score niet veel hoger uitviel.</p><p>Nederland had zich via de winnende treffer van Jackie Groenen in de halve finales tegen Zweden voor de eindstrijd geplaatst. Amerika schakelde bij de laatste vier Engeland uit. Het WK verliep voor de Oranje Leeuwinnen als in een droom. Via overwinning op Nieuw-Zeeland, Kameroen en Canada in de poulefase plaatste de ploeg van bondscoach Sarina Wiegman zich voor de achtste finales. Daarin werd met het nodige geluk Japan verslagen; 2-1.</p><p>In de kwartfinales kende Oranje niet al te veel moeite met Italie (2-0) en in de halve eindstrijd werd Zweden dus verschalkt. In de finale bleek regerend kampioen Amerika toch een maatje te groot.</p>
