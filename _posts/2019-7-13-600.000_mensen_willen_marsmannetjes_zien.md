---
layout: post
title: "600.000 mensen willen marsmannetjes zien"
date: Sat, 13 Jul 2019 14:54:06 +0200
category: buitenland
externe_link: "https://www.telegraaf.nl/nieuws/1835590886/600-000-mensen-willen-marsmannetjes-zien"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6670c646-a56d-11e9-a7c4-0218eaf05005.jpg"
---

<p class="intro">Meer dan 600.000 mensen hebben zich aangemeld voor een Facebook-event dat oproept om gezamenlijk Area 51 te bestormen, de uiterst geheime militaire basis in de woestijn van Nevada in Amerika. Ze willen daar de marsmannetjes en ufo’s zien die zich daar volgens allerlei complottheorieën zouden bevinden.</p> <p>Het evenement met de titel ’Bestorm Area 51, ze kunnen ons niet allemaal tegenhouden’ zou op 20 september moeten plaatsvinden. Het is niet duidelijk of de oproep als grap is bedoeld.</p><p>De basis bestaat al tientallen jaren, maar pas in 2013 werd erkend dat het om een militair terrein ging nadat een beroep was gedaan op de Amerikaanse wet openbaarheid van bestuur.</p><p>De grenzen van het gebied worden permanent bewaakt en borden waarschuwen dat „dodelijk geweld” mag worden gebruikt tegen mensen die zich ongeoorloofd toegang verschaffen. Passagiers van tourbussen die naar de rand van het gebied komen, krijgen geregeld een rode laserstip op hun voorhoofd vanuit de woestijn.</p>
