---
layout: post
title: "Trump verliest wederom in rechtbank"
date: Wed, 22 May 2019 22:43:26 +0200
category: buitenland
externe_link: "https://www.telegraaf.nl/nieuws/3632703/trump-verliest-wederom-in-rechtbank"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f183985e-7ce0-11e9-a869-0218eaf05005.jpg"
---

<p class="intro">De Amerikaanse president Donald Trump heeft voor de tweede keer deze week een nederlaag geleden wat betreft de openbaring van zijn financiën. Een rechter in New York bepaalde dat twee financiële instellingen financiële documenten mogen verstrekken aan Democratische parlementsleden.</p> <p>Het gaat om Deutsche Bank en Capital One Financial Corp. Volgens de rechter heeft het Amerikaanse Congres het recht om financiële data op te vragen. Hij maakte daarmee de weg vrij voor de financiële instellingen om aan de dagvaardingen te voldoen die eerder door twee commissies van het Huis van Afgevaardigden waren uitgevaardigd. De uitspraak geldt ook voor drie kinderen van Trump en de Trump Organization.</p><p>Maandag werd een vergelijkbare uitspraak gedaan in Washington in de zaak met een accountant, Mazars LLP dat ook door het Congres is opgedragen documenten af te geven.</p><p>Wanneer Trump in beroep gaat tegen deze uitspraak zal Deutsche Bank geen documenten overdragen totdat alle juridische mogelijkheden zijn uitgeput. „We blijven bereid om de benodigde informatie te verschaffen aan de bevoegde onderzoekers en zullen de uitspraak van de rechter gehoorzamen”, aldus een zegsvrouw van de bank.</p><p>Trump, zijn bedrijf en zijn kinderen Donald Jr., Eric en Ivanka spanden eind april een rechtszaak aan waarin zij vroegen om alle dagvaardingen van het Huis van Afgevaardigden richting Deutsche en Capital te blokkeren. Die zaak loopt nog.</p><p>De president heeft sinds 1998 ruim 2 miljard dollar (1,8 miljard euro) geleend van Deutsche Bank. Bij zijn aantreden in 2016 bedroeg de schuld van Trump aan de bank nog ruim 300 miljoen dollar.</p>
