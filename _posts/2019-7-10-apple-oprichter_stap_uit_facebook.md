---
layout: post
title: "Apple-oprichter: Stap uit Facebook"
date: Wed, 10 Jul 2019 15:00:16 +0200
categories: 
- financieel 
- koersen 
externe_link: "https://www.telegraaf.nl/financieel/1282496080/apple-oprichter-stap-uit-facebook"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b55a9a5a-a349-11e9-b770-02d1dbdc35d1.jpg"
---

<p class="intro">Gebruikers van sociale media verliezen razendsnel al hun privacy. Dat is ook bijna niet meer te stoppen, stelt Apple-oprichter Steve Wozniak. Hij adviseert iedereen die hij kent van Facebook te gaan voordat het te laat is.</p> <p>Zelf maakte hij die stap vorig jaar. Zijn aanval, gefilmd door het Amerikaanse kanaal TMZ, richt zich overigens op meer sociale media.</p><p>Die krijgen met alle kliks steeds meer grip op persoonlijke gegevens van gebruikers.</p><p>Ze denken volgens Wozniak even een ’like’, een goedkeuring bij een bericht alleen voor vrienden op Facebook of een ander netwerk te zetten.</p><p>,,Maar in werkelijkheid gaat die like naar de adverteerder”, aldus Wozniak, die met Steve Jobs Apple in 1976 oprichtte.</p><p>Niets privé meer</p><p>Bedrijven als Amazon en Facebook verdienen veel geld uit persoonlijke informatie die mensen geheel vrijwillig delen. Ze beseffen volgens de Apple-man niet dat hieraan consequenties zijn verbonden.</p><p>„Dus ik maak me zorgen omdat je gesprekken hebt waarvan je denkt dat ze privé zijn”, stelt hij. „ Je zegt woorden waar door anderen eigenlijk niet naar geluisterd moet worden, omdat jij het niet verwacht. Maar er is bijna geen manier om het te stoppen”, zei Wozniak.</p><p>Hij stelt voor dat de netwerken met premiumvarianten komen: gebruikers betalen ervoor dat hun data niet wordt gebruikt.</p><p>Bij Apple betaal je voor een product, bij Facebook ben jij het product, stelt de Amerikaan.</p><p>Wozniak is zelf aandeelhouder van Duck Duck Go, een zoekmachine zonder advertenties, die claimt geen trackers van persoonsgegevens te hebben.</p><p>Facebook heeft voor sommige mensen ook goede eigenschappen die het verlies van enige privacy zouden rechtvaardigen, nuanceert ’Woz’.</p>
