---
layout: post
title: "Moeder verdronken migrant: ’Ik vroeg hem niet te gaan’"
date: Wed, 26 Jun 2019 20:38:46 +0200
category: buitenland
externe_link: "https://www.telegraaf.nl/nieuws/1356583150/moeder-verdronken-migrant-ik-vroeg-hem-niet-te-gaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5acc099e-9853-11e9-9adb-02d1dbdc35d1.jpg"
---

<p class="intro">De moeder van de migrant uit El Salvador die met zijn dochtertje verdronk tijdens een poging de VS te bereiken, had haar zoon tevergeefs gevraagd zijn „Amerikaanse droom” niet te volgen. Een geëmotioneerde Rosa Ramirez zei tegen de krant La Prensa dat ze nu in de eerste plaats wil zorgen dat de lichamen worden teruggebracht.</p> <p>De foto van de dode Oscar Alberto Martinez die met zijn jonge dochtertje Valeria in een grensrivier ligt, leidde ook buiten de VS tot geschokte reacties. De paus bekeek de afbeelding volgens het Vaticaan met „veel verdriet” en bidt voor het duo en alle migranten die onder dergelijke omstandigheden het leven verliezen.</p><p>Ramirez vertelde dat haar zoon Oscar ondanks haar smeekbede in april was vertrokken. Hij hoopte werk te vinden in de Verenigde Staten en uiteindelijk een huis te kopen. De foto van de dode vader en dochter is vergeleken met die van Alan Kurdi, een driejarig vluchtelingenkind wiens lichaam in 2015 aanspoelde in Turkije.</p>
