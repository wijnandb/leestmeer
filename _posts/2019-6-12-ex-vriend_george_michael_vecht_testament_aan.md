---
layout: post
title: "Ex-vriend George Michael vecht testament aan"
date: Wed, 12 Jun 2019 09:48:42 +0200
categories: 
- entertainment 
- gossip 
externe_link: "https://www.telegraaf.nl/entertainment/1813399009/ex-vriend-george-michael-vecht-testament-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/81547984-8ce6-11e9-8b2d-0255c322e81b.jpg"
---

<p class="intro">Fadi Fawaz, de ex-vriend van George Michael, is nog altijd woedend over het feit dat de zanger hem geen cent heeft nagelaten uit zijn miljoenenerfenis. Volgens bronnen wil hij het testament aanvechten om zo toch aanspraak te maken op een deel van het fortuin van George. Dit meldt The Mirror.</p> <p>George, die eind december 2016 overleed, liet zijn geld na aan anderen, tot verdriet van Fadi. „Vanaf het moment dat hij overleed, meende Fadi recht te hebben op een deel van de erfenis. Hij stond perplex toen bleek dat hij niets kreeg en verzet zich nu hevig tegen de familie van George”, aldus een bron. Zo weigert hij het voormalige huis van de zanger in Londen te verlaten. Ondanks meerdere aanmaningen lijkt Fadi geenszins van plan om te vertrekken, tot ergernis van de familie.</p><p>„Hij doet ontzettend moeilijk en heeft de laatste achttien maanden alle brieven van het juridisch team van de familie genegeerd. Hij vindt dat hij ook een som geld verdient, omdat hij George in de laatste maanden van zijn leven heeft bijgestaan. Het zou allemaal een stuk minder pijnlijk voor alle partijen zijn als Fawaz zijn boeltje pakt en vertrekt, maar dat is vooralsnog niet erg waarschijnlijk.”</p>
