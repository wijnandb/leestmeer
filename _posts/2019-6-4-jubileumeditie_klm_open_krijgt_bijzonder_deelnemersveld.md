---
layout: post
title: "Jubileumeditie KLM Open krijgt bijzonder deelnemersveld"
date: Tue, 04 Jun 2019 16:29:36 +0200
category: sport
externe_link: "https://www.telegraaf.nl/sport/172092821/jubileumeditie-klm-open-krijgt-bijzonder-deelnemersveld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2d9d2c42-86f0-11e9-85ee-0218eaf05005.jpg"
---

<p class="intro">Bezoekers van de 100ste editie van het KLM Open kunnen zich dit jaar verheugen op een spraakmakend deelnemersveld.</p> <p>Naast de al eerder aangekondigde Sergio Garcia, de meest succesvolle Ryder Cup-speler ooit, kunnen fans zich ook opmaken voor de komst van Patrick Reed, alias Captain America. Beide uitgesproken en kleurrijke Ryder Cup vedettes wonnen recent The Masters. Garcia deed dat in 2017 en Reed in 2018. Het oudste internationale sporttoernooi van Nederland vindt plaats van 12 tot en met 15 september op The International in Amsterdam.</p><p>Naast Garcia en Reed zullen Lee Westwood - zevenvoudig winnaar van de golfwedstrijd tussen Europa en Amerika en voormalig nummer één van de wereld - en de Belg Thomas Pieters, voormalig Ryder Cup-speler en winnaar van de KLM Open in 2015, van de partij zijn.</p><p>Luiten</p><p>Vorig jaar moest Joost Luiten het toernooi aan zich voorbij laten gaan wegens een polsblessure, maar bij de jubilieumeditie gaat de Nederlander weer de strijd aan om de titel in de wacht te slepen. Luiten won het toernooi al eeder, in 2013 en 2016.</p><p>„Reed is een aparte gozer, een vechter op de golfbaan. Zeg tegen hem dat hij iets niet kan en hij zal laten zien dat hij het wel kan”, aldus Luiten, die als ambassadeur van het toernooi altijd aanwezig is. Reed heeft behalve de Masters nog vier toernooien op de Amerikaanse PGA-tour gewonnen, onder meer het WGC Cadillac Championship. Hij maakte vooral naam in de Ryder Cup.</p><p>Luiten kent Garcia vrij goed. „Ik duelleerde in 2017 met hem om de zege in de Spaanse Valderrama Masters; helaas moest ik op de laatste hole een slag toegeven en werd ik tweede. Ik sprak hem onlangs nog in Amerika, hij wilde weten hoe de baan was. Maar ik kon hem daar weinig over vertellen. The International is nieuw voor ons, dus ook voor mij is het afwachten”, weet Luiten.</p>
