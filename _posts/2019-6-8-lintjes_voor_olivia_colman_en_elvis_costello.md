---
layout: post
title: "Lintjes voor Olivia Colman en Elvis Costello"
date: Sat, 08 Jun 2019 13:15:46 +0200
categories: 
- entertainment 
- sterren 
externe_link: "https://www.telegraaf.nl/entertainment/843882873/lintjes-voor-olivia-colman-en-elvis-costello"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c380ae50-89de-11e9-b56c-02c309bc01c1.jpg"
---

<p class="intro">Actrice Olivia Colman, zanger en muzikant Elvis Costello, rapper M.I.A. en tv-avonturier Bear Grylls behoren tot de Britten die dit jaar een lintje krijgen van koningin Elizabeth. In totaal worden dit jaar ter gelegenheid van haar verjaardag meer dan duizend mensen onderscheiden.</p> <p>De 45-jarige Colman, die eerder dit jaar een Oscar kreeg voor haar vertolking van koningin Anne in The Favourite, mag zich voortaan Commandeur in de Orde van het Britse Rijk noemen. „Ik ben helemaal in de wolken”, zegt ze in een reactie tegen ITV.</p><p>De actrice, die in het derde seizoen van The Crown in de huid kruipt van Elizabeth, vindt het vooral een eer dat ze in hetzelfde rijtje wordt genoemd als de honderden anderen die zich vaak vrijwillig inzetten voor het goede doel en nu worden onderscheiden. „Hopelijk krijgen ze nu de aandacht die ze verdienen.”</p><p>Elvis Costello en Bear Grylls zijn officier geworden en M.I.A. lid van de Orde van het Britse Rijk.</p><p>Zaterdag viert koningin Elizabeth, die in april 93 jaar werd, officieel haar verjaardag. Dat gebeurt traditiegetrouw met een parade, Trooping the Colour, in Londen.</p>
