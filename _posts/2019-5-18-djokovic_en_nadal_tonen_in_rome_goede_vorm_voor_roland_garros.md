---
layout: post
title: "Djokovic en Nadal tonen in Rome goede vorm voor Roland Garros"
date: Sat, 18 May 2019 23:25:37 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/HX8whK2KN0M/2285330"
feature_image: "https://nos.nl/data/image/2019/05/18/551025/1008x567.jpg"
---

<p>Het masterstoernooi in Rome krijgt een op papier heerlijke finale tussen Novak Djokovic en Rafael Nadal. De twee beste gravelspelers van het moment wonnen met wisselende moeite hun halve finale. </p>
<p>Daarmee werd voorzichtig duidelijk dat de Serviër en de Spanjaard op Roland Garros (vanaf zondag 26 mei) de grote favorieten zijn. </p>
<h2>Nadal revancheert zich</h2>
<p>Nadal bleef zonder setverlies door zich te revancheren tegen Stefanos Tsitsipas: 6-3, 6-4. De jonge Griek hield de Spanjaard deze maand in Madrid nog uit de finale.</p>
<p>Het betekent voor Nadal zijn eerste finale van het jaar op z'n favoriete ondergrond. Fabio Fognini (Monte Carlo) en Dominic Thiem (Barcelona) hadden hem eerder ook een finaleplaats door de neus geboord. </p>
<h2>Djokovic weer aan de bak</h2>
<p>Djokovic knokte zich langs de Argentijn Diego Schwartzman met 6-3, 6-7 (2), 6-3. De Serviër was vrijdag pas rond 01.05 uur 's nachts klaar na zijn marathon tegen Juan Martin del Potro, waarin hij twee matchpoints overleefde, en moest zaterdag weer aan de bak.</p>
<p>Schwartzman speelde brutaal en zonder ontzag, maar Djokovic stelde na het serverlies orde op zaken met een break in de zesde game.</p>
<p> Djokovic en Nadal troffen elkaar al 53 keer eerder. De Serviër leidt met 28-25. Van hun 23 partijen op gravel won Nadal er zestien. Djokovic won eerder dit jaar op de Australian Open hun laatste duel.</p><img src="http://feeds.feedburner.com/~r/nossporttennis/~4/HX8whK2KN0M" height="1" width="1" alt=""/>
