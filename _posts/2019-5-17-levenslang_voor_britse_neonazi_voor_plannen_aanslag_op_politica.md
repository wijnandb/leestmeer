---
layout: post
title: "Levenslang voor Britse neonazi voor plannen aanslag op politica"
date: Fri, 17 May 2019 14:59:31 +0200
category: buitenland
externe_link: "https://www.telegraaf.nl/nieuws/3604594/levenslang-voor-britse-neonazi-voor-plannen-aanslag-op-politica"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84db90c0-78a9-11e9-add9-02c309bc01c1.jpg"
---

<p class="intro">Een Britse rechts-extremist is veroordeeld tot een levenslange gevangenisstraf voor het plannen van een aanslag op een Brits parlementslid. De 23-jarige Jack Renshaw, die heeft toegegeven dat hij lid was van de racistische groep National Action, moet ten minste twintig jaar de gevangenis in.</p> <p>Renshaw wilde de politica Rosie Cooper van Labour doden. Daarvoor had hij online een zwaard gekocht. Hij heeft bekend dat hij een terroristische aanslag wilde plegen, omdat hij de moord op politica Jo Cox wilde kopiëren. Daarnaast heeft hij een politieagent die onderzoek naar hem deed met de dood bedreigd.</p><p>De groep National Action werd in 2016 verboden, nadat die de moord op parlementslid Cox had opgehemeld. Het is de eerste extreemrechtse groepering die in Groot-Brittannië werd verboden sinds de Tweede Wereldoorlog.</p>
