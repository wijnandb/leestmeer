---
layout: post
title: "Technisch directeur Nijkamp verruilt PEC Zwolle voor FC Cincinnati"
date: Thu, 30 May 2019 14:26:53 +0200
category: sport
externe_link: "https://nos.nl/l/2286951"
feature_image: "https://nos.nl/data/image/2019/05/30/553589/1008x567.jpg"
---

<p>Technisch directeur Gerard Nijkamp vertrekt na twintig jaar bij PEC Zwolle. Hij gaat als sportief directeur aan de slag bij FC Cincinnati in de MLS, de Noord-Amerikaanse voetbalcompetitie. Oud-speler Mike Willems volgt hem op.</p>
<p>Nijkamp was van 1999 tot 2014 assistent- en interimcoach in Zwolle en sinds 2012 technisch directeur. In die rol had hij een belangrijk aandeel in de sportieve successen van PEC, met de winst in 2014 van de KNVB-beker en de Johan Cruijff-schaal als hoogtepunten.</p>
<p>EÃ©n van zijn laatste wapenfeiten was het aantrekken van de trainer John Stegeman. Die komt over van aartsrivaal Go Ahead Eagles.</p>
<p>De 48-jarige Willems heeft een contract getekend voor drie jaar als nieuwe technisch directeur bij PEC. De laatste jaren was hij als manager werkzaam bij verffabrikant Sigma Coatings. De laatste vijf jaar was Willems al actief als scout voor de Zwolse club.</p>
