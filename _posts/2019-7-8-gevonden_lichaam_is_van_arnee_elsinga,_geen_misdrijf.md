---
layout: post
title: "Gevonden lichaam is van Arnee Elsinga, geen misdrijf"
date: Mon, 08 Jul 2019 23:01:00 +0200
categories: 
- entertainment 
- opinie 
externe_link: "https://www.telegraaf.nl/nieuws/1448624345/gevonden-lichaam-is-van-arnee-elsinga-geen-misdrijf"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e311a326-a1c3-11e9-b4a1-02d1dbdc35d1.jpg"
---

<p class="intro">Het lichaam van de vermiste Arnee Elsinga (21) uit Heerenveen is maandagavond gevonden in een watertje bij een basisschool in Heerenveen. De bevestigt de politie. Arnee is niet door een misdrijf om het leven gekomen, meldt de politie.</p> <p>Het lichaam werd gevonden door twee mannen die deel uitmaakten van een groep van tientallen zoekers die maandag de omgeving uitkamden. „Ik dacht eerst dat er een vuilniszak in het water lag”, zegt een van de vinders, Fedde de Jong uit Oudehaske. „Maar toen zag ik zijn groene jas. Ik tril helemaal van binnen”</p><p>Vrijwilligers van Search And Rescue Friesland konden even later bevestigen dat het inderdaad om een mensenlichaam ging. „Ik zag al heel snel voeten”, zegt Houwina Postma van het team.</p><p>Twee zussen van Arnee kwamen slechts een paar minuten na het aantreffen van het lichaam nietsvermoedend aan bij de sloot. De politie was toen nog niet aanwezig. Ze werden door vinder De Jong en een aantal anderen tegengehouden. De zussen liepen in een groepje met vrienden en zouden net naar een verzamelplek terugkeren zonder resultaat.</p><p>Hartverscheurend</p><p>Het aantreffen van het lichaam leidde tot hartverscheurende taferelen. Vader en moeder Elsinga stopten hun auto midden op de weg om zo snel mogelijk naar de vindplaats van het lichaam te kunnen. Ze moesten met veel moeite door familie en vrienden worden tegengehouden om te voorkomen dat ze met het lichaam geconfronteerd werden.</p><p>Arnee Elsinga werd sinds afgelopen weekend vermist. Zijn ouders zouden de jongeman zaterdag helpen verhuizen vanuit Heerenveen naar zijn ouderlijk huis in Sintjohannesga. Toen ze bij hem aankwamen was hij echter niet thuis. „De deur stond open en zijn beurs en telefoon lagen thuis”, aldus zus Janine.</p><p>De zoekers hadden zich omstreeks vier uur verzameld bij het huis van Elsinga in Heerenveen. Vanaf daar gingen ze in groepjes langs de deuren om te vragen of bewoners iets van de vermiste man hadden vernomen. Ze vroegen de bewoners daarnaast om camerabeelden.</p><p>Het slootje waar het lichaam is gevonden, is slechts een paar honderd meter verwijderd van Elsinga’s huis.</p>
