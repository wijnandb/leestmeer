---
layout: post
title: "'Meer plaatsingen Adyen-stukken op til'"
date: Fri, 23 Aug 2019 09:31:45 +0200
categories: 
- financieel 
- koersen 
externe_link: "https://www.telegraaf.nl/financieel/998230338/meer-plaatsingen-adyen-stukken-op-til"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/42e0ebd6-c578-11e9-bf11-0255c322e81b.jpg"
---

<p class="intro">De verkoop van Adyen-aandelen door oprichters en bestuursleden Pieter van der Does en Arnout Schuijff is relatief klein, maar naar verwachting doen binnenkort ook durfinvesteerders hun stukken van de hand. Dat kan de beurskoers onder druk zetten, schrijven analisten van KBC Securities naar aanleiding van de onderhandse plaatsing die vrijdag werd afgerond.</p> <p>Van der Does en Schuijff verkochten 497.041 aandelen aan institutionele beleggers voor een prijs per stuk van 622 euro. De verkoop zegt volgens de oprichters niets over hun kijk op Adyen, maar is bedoeld om hun beleggingsportefeuille diverser te maken.</p><p>KBC wijst erop dat veel van de Adyen-aandelen nog in handen zijn van durfkapitalisten en private-equityfirma's die voor de beursgang hebben ge√Ønvesteerd in het bedrijf. Zo hebben Pentavest en General Atlantic bijna 13 procent in handen. Analisten van de Belgische bank verwachten op korte termijn meer plaatsingen van aandelen vanuit die hoek.</p><p>KBC hanteert een reduce-advies voor Adyen, bij een koersdoel van 605 euro. Het aandeel stond vrijdag omstreeks 09.25 uur 0,7 procent lager op 639,40 euro.</p>
