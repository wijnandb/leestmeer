---
layout: post
title: "Wolff: ’We moeten Vettel niet afschrijven’"
date: Fri, 13 Sep 2019 13:45:09 +0200
categories: 
- sport 
- autosport 
externe_link: "https://www.telegraaf.nl/sport/1151504604/wolff-we-moeten-vettel-niet-afschrijven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/082d466a-d61c-11e9-9211-02c309bc01c1.jpg"
aantal: 182
unieke: 127
bron: "De Telegraaf"
---

<p class="intro">Sebastian Vettel kan tot zover niet terugkijken op zijn beste seizoen uit zijn carrière. De Duitser moet bij Ferrari steeds vaker zijn meerdere erkennen in ploegmakker Charles Leclerc. Toch denkt Mercedes-teambaas Toto Wolff de viervoudig wereldkampioen terug zal keren naar de top.</p> <p>Op Monza, het thuiscircuit van Ferrari, kon Vettel het publiek in Italië niet tevreden stellen. De coureur eindigde - na een spin en een touche met Lance Stroll - als dertiende. Leclerc schreef de Grand Prix op zijn naam en staat inmiddels boven de Duitser in het kampioenschap. „We moeten hem nog niet afschrijven”, zegt Wolff tegen Motorsport.com.</p><p>„Hij is een viervoudig wereldkampioen”, gaat de Oostenrijker verder. „Het verschil tussen de beste en goede coureurs, is dat de besten in staat zijn om terug te keren naar de top. Ik twijfel er niet aan dat Vettel dat kan.”</p><p>De laatste overwinning die Vettel boekte is inmiddels al een jaar geleden. In 2018 won hij op Spa, in België. „Hij heeft een aantal slechte races gehad. Nu gaat het om zijn vermogen om zichzelf terug brengen op het niveau waar hij hoort.”</p>
