---
layout: post
title: "Voor de zekerheid neemt KNVB ook kampioensschaal mee naar PSV"
date: Mon, 13 May 2019 13:00:03 +0200
category: sport
externe_link: "https://nos.nl/l/2284413"
feature_image: "https://nos.nl/data/image/2019/05/13/549629/1008x567.jpg"
---

<p>Bij Ajax hebben de supporters gisteren de landstitel al flink gevierd, toch neemt de KNVB woensdag voor de zekerheid een replica van de kampioenschaal mee naar Eindhoven. Want officieel kan PSV thuis tegen Heracles Almelo nog kampioen worden.</p>
<p>"We moeten met alle scenario's rekening houden. Nico-Jan Hoogma (directeur topvoetbal) komt met de schaal naar Eindhoven", laat een woordvoerder van de voetbalbond weten.</p>
<h2>Gudde heeft de echte schaal bij zich</h2>
<p>De echte schaal gaat met algemeen directeur Eric Gudde naar Doetinchem, waar Ajax tegen De Graafschap speelt. Rond 21.20 uur zijn alle wedstrijden klaar en is duidelijk wie er kan juichen.</p>
<p>PSV staat drie punten en veertien doelpunten achter op Ajax, dat het wel heel bont moet maken om die voorsprong nog uit handen te geven. Toch hingen de Amsterdammers zelf gisteren na de winst op Utrecht en de nederlaag van PSV bij AZ de vlag nog niet helemaal uit.</p>
<p>"Er is een hele, hele grote kans dat we woensdag die schaal omhoog mogen houden", zei Frenkie de Jong. En trainer Erik ten Hag: "We vieren het pas als het Ã©cht binnen is. Maar dit mag gewoon niet verkeerd gaan".</p>
