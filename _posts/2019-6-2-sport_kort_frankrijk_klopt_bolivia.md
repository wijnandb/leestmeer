---
layout: post
title: "Sport Kort: Frankrijk klopt Bolivia"
date: Sun, 02 Jun 2019 23:17:00 +0200
category: sport
externe_link: "https://www.telegraaf.nl/sport/3679208/sport-kort-frankrijk-klopt-bolivia"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db3ade9c-857b-11e9-a691-0255c322e81b.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>23.10 uur: Frankrijk heeft een oefeninterland tegen Bolivia met 2-0 gewonnen. In Nantes kwamen Thomas Lemar en Antoine Griezmann in de eerste helft tot scoren. Na de rust wisselde bondscoach Didier Deschamps zes spelers, onder wie Lemar en sterspeler Kylian Mbappé.</p><p>21.30 uur: De Nederlandse volleyballers hebben in de European Golden League de eerste nederlaag geïncasseerd. Oranje verloor in en tegen Estland met 3-2. Na een achterstand van 2-0 in sets vocht de ploeg van de nieuwe bondscoach Roberto Piazza sterk terug tot 2-2. In de beslissende set kon Nederland een voorsprong van twee punten echter niet vasthouden.</p><p>20.03 uur: Chelsea heeft afscheid genomen van Gary Cahill. De Engelse verdediger beschikt over een aflopend contract en dat wordt niet verlengd. De volgende bestemming van de 33-jarige Cahill, die dit seizoen nogal botste met manager Maurizio Sarri, is nog onduidelijk.</p><p>15.56 uur: Beachvolleybalsters Sanne Keizer en Madelein Meppelink hebben voor het eerst dit jaar een medaille behaald bij een toernooi uit de World Tour. Het Nederlandse duo was in Ostrava in de strijd om het brons te sterk voor de Amerikaanse vrouwen Kerri Walsh Jennings en Brooke Sweat: 25-23 21-17.</p><p>15.55 uur: Cees Bol is er net niet in geslaagd zijn tweede etappezege te boeken in de Ronde van Noorwegen. De Nederlander van Sunweb, winnaar van de eerste rit, werd in de zesde en laatste etappe in Hønefoss in de sprint net verslagen door de Noor Kristoffer Halvorsen van Team Ineos. Diens landgenoot Alexander Kristoff sprintte naar de derde plaats. De renner van Team Emirates had dankzij zijn sprintzege zaterdag de leiding veroverd en werd ook de winnaar van de zesdaagse rittenkoers.</p><p>15.27 uur: Danilo Petrucci moest er lang op wachten, maar de Italiaanse motorcoureur heeft eindelijk zijn eerste overwinning in de MotoGP binnen. De 28-jarige coureur deed dat voor eigen publiek bij de Grote Prijs van Italië op het circuit van Mugello.</p><p>13.22 uur: Marketa Vondrousova heeft zich als eerste geplaatst voor de kwartfinales in het vrouwenenkelspel op Roland Garros. De 19-jarige Tsjechische won met duidelijke cijfers van de Letse Anastasija Sevastova 6-2 6-0.</p><p>11:39 uur: de Nederlandse roeiploeg heeft bij de Europese kampioenschappen in Luzern zilver gewonnen met de lichte mannen dubbelvier. Hilmar Verbeek, David Kampman, Ward van Zeijl en Bart Lukkes moesten alleen de Italiaanse boot voor laten gaan. Frankrijk eindigde als derde.</p><p>11:28 uur: Ranomi Kromowidjojo is bij de prestigieuze Champions Swim Series als derde geëindigd op de 50 meter vrije slag. De Nederlandse zwemster noteerde in Indianapolis een tijd van 24,56 seconden. De zege ging naar de Deense Pernille Blume (24,08), voor de Zweedse Sarah Sjöström (24,18). Ook op de 50 meter vlinderslag werd Kromowidjojo derde. Ze had 26,01 seconden nodig voor haar race. Sjöström won in 25,48 en Farida Osman uit Egypte werd tweede in 25,95. Kromowidjojo won op de eerste dag van het evenement al twee keer brons, op de 100 meter vrij en de 50 meter rugslag.</p><p>11:02 uur: Beachvolleybalsters Sanne Keizer en Madelein Meppelink zijn er niet in geslaagd de finale te halen van het toernooi van Ostrava in Tsjechië. Het Nederlandse duo verloor in de halve eindstrijd van de Braziliaanse vrouwen Ana Patricia en Rebecca. Het werd 21-12 en 22-20.</p><p>10:12 uur: Joost Luiten is na de derde ronde van The Memorial, het toernooi dat jaarlijks wordt georganiseerd door golflegende Jack Nicklaus, teruggevallen naar de gedeelde 63e plek. De Nederlander ging op de banen van Muirfield Village in Dublin (Ohio) rond in 74 slagen. De eerste twee ronden noteerde Luiten respectievelijk 73 en 71 slagen. „Weer een dag met twee gezichten, eigenlijk net als in de eerste twee ronden. De Duitser Martin Kaymer gaat met 201 slagen aan de slagen. De Australiër Adam Scott volgt op twee slagen achterstand.</p>
