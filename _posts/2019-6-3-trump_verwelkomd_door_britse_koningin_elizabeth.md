---
layout: post
title: "Trump verwelkomd door Britse koningin Elizabeth"
date: Mon, 03 Jun 2019 14:18:17 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/2v5Bv_DW3d4/2287446"
feature_image: "https://nos.nl/data/image/2019/06/03/554387/1008x567.jpg"
---

<p>President Trump en First Lady Melania zijn in Londen verwelkomd door koningin Elizabeth op Buckingham Palace. Daarmee werd het startsein gegeven voor een driedaags staatsbezoek.</p>
<p>Trump en zijn vrouw landden met een helikopter in de tuin van de Britse koningin.</p>
<p>Prins Charles en zijn vrouw Camilla zorgden daar voor een eerste welkom:</p>
<p>De Amerikaanse president heeft een druk programma voor de boeg. Morgen staan een gesprek en een persconferentie met de vertrekkend premier May op de agenda. </p>
<p>Ook worden er morgen gesprekken gevoerd over de toekomstige band tussen het Verenigd Koninkrijk en de VS, als brexit in oktober inderdaad een feit wordt.</p>
<p>Woensdag wordt Trump verwacht bij de herdenking van de bevrijding in Portsmouth.</p>
<p>Nog voor Air Force One was geland op de luchthaven Stansted in Londen haalde president Trump op Twitter uit naar de Londense burgemeester Sadiq Kahn.</p>
<p>In de tweet noemt Trump Khan een enorme verliezer, "die zich zou moeten focussen op de criminaliteit in Londen, en niet op mij". Volgens Trump heeft Khan "lelijk" over hem gedaan, terwijl hij "de belangrijkste bondgenoot van het "Verenigd Koninkrijk" is.</p>
<p>De Londense burgemeester wilde twee jaar geleden dat het staatsbezoek van Trump zou worden afgezegd. Hij wilde de president niet verwelkomen na negatieve tweets van Trump over het optreden van Khan na de aanslagen in Londen. De Amerikaanse president vond een uitspraak van Khan, dat inwoners van Londen zich geen zorgen hoefde te maken na de aanslagen, 'een pathetisch excuus".</p><img src="http://feeds.feedburner.com/~r/nosnieuwskoningshuis/~4/2v5Bv_DW3d4" height="1" width="1" alt=""/>
