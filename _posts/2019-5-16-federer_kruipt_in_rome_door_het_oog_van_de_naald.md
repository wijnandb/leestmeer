---
layout: post
title: "Federer kruipt in Rome door het oog van de naald"
date: Thu, 16 May 2019 20:59:52 +0200
category: sport
externe_link: "https://nos.nl/l/2285019"
feature_image: "https://nos.nl/data/image/2019/05/16/550532/1008x567.jpg"
---

<p>Roger Federer heeft zich in Rome op het masterstoernooi met pijn en moeite geplaatst voor de kwartfinales. De Zwitser was Borna Coric uit Kroatië met 2-6, 6-4, 7-6 (7) de baas.</p>
<p>Federer speelde verre van vlekkeloos en moest er keihard voor werken. Coric was over het geheel wat beter en pakte ook twaalf punten meer dan de Zwitser .</p>
<p>Op het beslissende moment moest Coric het echter afleggen. De Kroaat kreeg in de tiebreak twee matchpoints op rij, maar benutte ze niet.</p>
<p>Federer sloeg, gedragen door de steun van het Italiaanse publiek, op zijn tweede wedstrijdpunt wel toe en wist zich daarmee verzekerd van een plek bij de laatste acht.</p>
<p>De Zwitser won het toernooi in Rome nog nooit. Wel stond hij drie keer in de finale. Twee keer verloor hij van Rafael Nadal en een keer van Novak Djokovic.</p>
<h2>Nadal en Djokovic ook door</h2>
<p>Nadal hoefde zich, in tegenstelling tot Federer, nauwelijks in te spannen om de laatste acht in Rome te bereiken. De Georgiër Nikoloz Basilasjvili werd met 6-1, 6-0 van de baan geveegd.</p>
<p>Ook Djokovic kende een gemakkelijke avond. De als eerste geplaatste Serviër versloeg Philipp Kohlschreiber met 6-3, 6-0. </p>
