---
layout: post
title: "Rugproblemen Schippers in aanloop naar WK: 'Vertrouw op mijn ervaring'"
date: Tue, 10 Sep 2019 17:16:09 +0200
category: sport
externe_link: "https://nos.nl/l/2301149"
feature_image: "https://nos.nl/data/image/2019/09/10/576373/1008x567.jpg"
---

<p>Dafne Schippers heeft geen ideale voorbereiding richting de WK atletiek, eind deze maand in het Qatarese Doha. De Nederlandse topsprintster kampt nog steeds met rugproblemen na een val van de trap in februari.</p>
<p>In eerste instantie leek de buiteling geen gevolgen te hebben, maar Schippers hield het hele seizoen last van haar rug. "Ik heb daardoor veel trainingen gemist", aldus de regerend wereldkampioene op de 200 meter.</p>
<h2>Toernooiloopster</h2>
<p>"Ik heb tijdens het seizoen een injectie gehad. Dat hielp, maar nu gaat het weer minder. Met name in de startblokken en tijdens de start heb ik last", aldus Schippers.</p>
<p>Ondanks de fysieke malaise maakt Schippers zich geen extra zorgen om de WK. "Ik ga op trainingskamp naar Turkije. Daar ga ik intensieve trainingen doen en ook veel rusten."</p>
<p>Schippers vindt zichzelf een toernooiloopster en hoopt dat ze kan pieken op het juiste moment. "Ik vertrouw op mijn team en mijn ervaring."</p>
<p>De 27-jarige liep dit jaar 11,04 op de 100 meter, de veertiende tijd van de wereld dit seizoen. Die liep ze op 5 juli in het Zwitserse Lausanne. Haar beste seizoenstijd op de 200 meter is 22,45, goed voor de dertiende tijd dit jaar. Die zette Schippers op 12 juli neer in Monaco.</p>
