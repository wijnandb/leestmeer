---
layout: post
title: "Horeca op de bres tegen hogere toeristenbelasting"
date: Wed, 15 May 2019 08:56:07 +0200
category: nieuws
externe_link: "https://nos.nl/l/2284691"
feature_image: "https://nos.nl/data/image/2019/05/15/550021/1008x567.jpg"
---

<p>De horeca in Nederland roept gemeenten op om te stoppen met het verhogen van de toeristenbelasting. Volgens Koninklijke Horeca Nederland (KHN) wordt de belasting vaak gebruikt om de kas te spekken, terwijl de belasting daar in de ogen van de branchevereniging niet voor is bedoeld.</p>
<p>Volgens cijfers van het Centraal Bureau voor de Statistiek zijn de opbrengsten in tien jaar tijd gestegen van 131 miljoen naar 294 miljoen euro. De horeca vraagt gemeenten om de toeristische sector meer te betrekken bij de hoogte van de belastingen en de besteding ervan.</p>
<p>KHN-directeur Beljaarts wil dat de opbrengsten gebruikt worden om steden en dorpen mooi, schoon en overlastvrij te houden. Volgens hem is de belasting daarvoor juist ingesteld. "Deze vorm van belasting is ooit ingevoerd als een kleine bijdrage van de toerist aan de gemeente waar hij verbleef. Inmiddels lijkt de toeristenbelasting echter een snelle manier geworden voor gemeenten om de begroting te dichten. Dit is natuurlijk niet meer uit te leggen."</p>
<h2>Airbnb</h2>
<p>Hij wijst op gemeenten als Zaanstad, Almere en Amsterdam waar de toeristenbelasting fors wordt verhoogd. Gemiddeld rekenen gemeenten nu 2,70 euro per persoon per nacht.</p>
<p>Ook wil Beljaarts dat verhuurders op websites als Airbnb "eerlijk gaan meebetalen", zodat de kosten voor iedereen laag kunnen worden gehouden.</p>
