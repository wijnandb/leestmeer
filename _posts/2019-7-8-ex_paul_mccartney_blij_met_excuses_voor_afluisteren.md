---
layout: post
title: "Ex Paul McCartney blij met excuses voor afluisteren"
date: Mon, 08 Jul 2019 14:18:27 +0200
categories: 
- entertainment 
- gossip 
externe_link: "https://www.telegraaf.nl/entertainment/329708913/ex-paul-mc-cartney-blij-met-excuses-voor-afluisteren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f4d59d0-a17a-11e9-af85-0218eaf05005.jpg"
---

<p class="intro">Heather Mills is blij met de verontschuldigen die ze maandag kreeg van News Group Newspapers (NGN). De uitgeverij van kranten The Sun en News of the World heeft bovendien een ’substantieel’ bedrag aan schadevergoeding toegekend aan de ex van Paul McCartney vanwege het afluisterschandaal, melden Britse media.</p> <p>Tijdens een hoorzitting van het Britse hooggerechtshof werden de verontschuldigingen aan Heather Mills en haar zus Fiona voorgelezen. NGN bood ’oprechte excuses’ aan voor het ’leed dat hen is aangedaan door een inbreuk op hun privacy’. „Dergelijke activiteiten hadden nooit mogen plaatsvinden.” NGN benadrukte overigens nogmaals niet aansprakelijk te zijn voor het illegaal aftappen van voicemails.</p><p>Mills spande samen met beroemdheden als Elton John en Liz Hurley een zaak aan omdat hun voicemails werden afgeluisterd door medewerkers van de roddelpers. „Het hacken van mijn telefoon heeft een uiterst negatieve invloed gehad op mijn persoonlijk leven en dat van mijn familie”, zei Mills tegen de rechter. Ze is blij met de reactie van NGN. Na afloop van de zitting verklaarde ze vreugde en gerechtigheid te ervaren.</p><p>News of the World moest vanwege het afluisterschandaal in 2011 stoppen. Het afluisteren van voicemails zou ook gangbaar zijn geweest bij The Sun, maar de uitgeverij heeft dit altijd ontkend.</p>
