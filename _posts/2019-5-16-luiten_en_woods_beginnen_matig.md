---
layout: post
title: "Luiten en Woods beginnen matig"
date: Thu, 16 May 2019 20:58:00 +0200
category: sport
externe_link: "https://www.telegraaf.nl/sport/3600993/luiten-en-woods-beginnen-matig"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f9b361ac-7818-11e9-ac2b-0217670beecd.jpg"
---

<p class="intro">Joost Luiten heeft een matige start gemaakt in zijn eerste major van dit jaar.</p> <p>De Nederlandse golfer noteerde 72 slagen in de eerste ronde van het US PGA Championship in Bethpage, nabij New York. Met die score van twee slagen boven par deelt hij de 64e plaats in de tussenstand. Veel golfers moeten hun eerste ronde nog afmaken.</p><p>Luiten verkeert in het gezelschap van niemand minder dan Tiger Woods. De Amerikaanse golficoon, vorige maand winnaar van de Masters, had het al net zo moeilijk op de lastige golfbaan in Bethpage. Ook hij kwam binnen in 72 slagen.</p><p>Luiten ontbrak in de Masters, omdat hij niet bij de beste 50 van de wereld hoort. Maar met zijn 69e plaats op de wereldranglijst is hij wel toegelaten tot de tweede major van dit jaar. Vooraf keek de Nederlander op tegen de 'Black Course'. ''Een van de moeilijkste banen die ik ooit heb gespeeld'', liet hij optekenen op golf.nl. Het leverde in de eerste rondgang vier bogeys op tegen twee birdies.</p><p>Woods speelde grillig. Hij had al gauw twee double bogeys te pakken, maar zette daarna drie birdies en een eagle op zijn kaart. De vijftienvoudig majorwinnaar vertelde na afloop dat zijn voorbereiding op het toernooi beter had gekund. ''Ik was wat ziekjes, dus heb niet veel kunnen oefenen.''</p><p>Titelverdediger Brooks Koepka begon zeer voortvarend. Hij sloeg zeven birdies en dat leverde hem een score op van 63 slagen, 7 onder par. De Amerikaan nam resoluut de leiding in het toptoernooi. ''Ongelooflijk goed, -7. Die score had ik echt niet verwacht op deze baan in deze condities'', oordeelde Luiten op golf.nl. "Op deze baan heb je zo een paar bogeys te pakken, sommige holes zijn gewoon heel erg lang. Ik speelde zeker niet slecht, 2 boven par vind ik voor hoe ik speelde eigenlijk net een slag te veel.''</p>
