---
layout: post
title: "Bij de NOS hoef je niets te missen van het WK voetbal voor vrouwen"
date: Thu, 06 Jun 2019 09:06:12 +0200
category: sport
externe_link: "https://nos.nl/l/2287830"
feature_image: "https://nos.nl/data/image/2019/06/06/554920/1008x567.jpg"
---

<p>Bij NOS Sport hoef je niets te missen van het WK voetbal voor vrouwen. Van de openingswedstrijd op 7 juni tot en met de finale op 7 juli: alle 52 wedstrijden worden live uitgezonden op NOS.nl en in de NOS-app.</p>
<p>Ook op televisie is er ruimschoots aandacht voor het eindtoernooi in Frankrijk. Daar worden alle wedstrijden van het Nederlands elftal, de avondwedstrijden van 21.00 uur en de duels vanaf de achtste finales live uitgezonden.</p>
<p>Onze analytici in de studio zijn Daphne Koster, Mandy van den Berg, Anouk Hoogendijk, Leonne Stentler en Tessel Middag en langs het veld geeft Pierre van Hooijdonk zijn mening.</p>
<h2>Studio France</h2>
<p>Dan is er ook nog Studio France op NPO 3 (van 20.25 tot 23.15 uur) op iedere dag dat er een 21.00 uur-wedstrijd is. Presentator Sjoerd van Ramshorst neemt met sidekick Suse van Kleef en twee gasten de dag door.</p>
<p>Op de radio worden ook alle wedstrijden integraal uitgezonden met twee commentatoren en een analist: Daphne Koster of Mandy van den Berg. En er zal regelmatig een podcast worden opgenomen met verslaggever Jeroen Stekelenburg als gespreksleider.</p>
<h2>YouTube-kanaal NOS Sport</h2>
<p>Daarnaast maken we uiteraard doorlopend reportages. Niet alleen voor televisie en radio, maar ook voor social media. Kijk bijvoorbeeld op ons YouTube-kanaal naar de series Rivkah tackelt... en Spion van Oranje.</p>
