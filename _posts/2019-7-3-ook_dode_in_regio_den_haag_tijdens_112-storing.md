---
layout: post
title: "Ook dode in regio Den Haag tijdens 112-storing"
date: Wed, 03 Jul 2019 16:51:37 +0200
category: binnenland
externe_link: "https://www.telegraaf.nl/nieuws/324013842/ook-dode-in-regio-den-haag-tijdens-112-storing"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/adc91226-9db3-11e9-8420-0218eaf05005.jpg"
---

<p class="intro">Tijdens de 112-storing vorige week maandag is ook in de regio Den Haag iemand omgekomen voor wie de hulpdiensten later arriveerden dan normaal. Dat bevestigt de Inspectie Gezondheidszorg en Jeugd (IGJ) na berichtgeving van de NOS. Het ging om een persoon met een hartstilstand.</p> <p>De melding van Ambulancezorg Haaglanden is er een van de vier die de inspectie tot dusver heeft ontvangen. Eerder werd al bekend dat in Breda en Hengelo ook mensen om het leven zijn gekomen voor wie de hulp later arriveerde dan gebruikelijk tijdens de storing, al is het incident in Breda nog niet gemeld.</p><p>Uit Amsterdam heeft de IGJ een melding ontvangen over een patiënt die pas na vertraging hulp kreeg en daardoor medische gevolgen ondervond. Het Udense ziekenhuis Bernhoven ten slotte kon een ander ziekenhuis niet bereiken en kon daardoor een patiënt niet tijdig overbrengen.</p><p>Deadline</p><p>Zorgverleners hebben nog een week of vijf de tijd om incidenten tijdens de telefoonstoring te melden. De inspectie gaat vervolgens na wat er is gebeurd, maar komt ook zelf in actie als zij lucht krijgt van een voorval waarbij het met de zorg lijkt misgegaan.</p><p>Het Veiligheidsberaad, het overleg van de 25 veiligheidsregio’s, liet woensdag weten dat een landelijke crisis, zoals de 112-storing, sneller landelijk moet worden aangepakt.</p>
