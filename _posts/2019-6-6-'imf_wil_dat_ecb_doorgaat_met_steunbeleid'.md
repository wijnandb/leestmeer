---
layout: post
title: "'IMF wil dat ECB doorgaat met steunbeleid'"
date: Thu, 06 Jun 2019 12:49:07 +0200
categories: 
- financieel 
- koersen 
externe_link: "https://www.telegraaf.nl/financieel/892722215/imf-wil-dat-ecb-doorgaat-met-steunbeleid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ff3e7400-8848-11e9-9558-0255c322e81b.jpg"
---

<p class="intro">Het Internationaal Monetair Fonds (IMF) vindt dat de Europese Centrale Bank (ECB) voorlopig moet doorgaan met zijn monetaire steunbeleid. Dat meldt Reuters op basis van een document uit Brussel dat het persbureau heeft ingezien. Dit wordt volgens Reuters volgende week gepresenteerd aan de ministers van Financiën van het eurogebied.</p> <p>De waarde van de euro zou nu zijn ondergewaardeerd. Volgens Reuters ziet het IMF het steunbeleid van de ECB als belangrijke manier om de euro te versterken. Het fonds zou daarnaast van plan zijn om zijn oproep te herhalen aan onder meer Duitsland en Nederland om de overheidsuitgaven te verhogen. Verder zouden de rekenmeesters willen dat Italië en andere lidstaten met hoge schulden structurele hervormingen doorvoeren.</p><p>Later op donderdag komt de ECB met een nieuw rentebesluit. Analisten houden er rekening mee dat de centrale bank dan extra steunmaatregelen aankondigt. Mede door de wereldwijde handelsspanningen spelen er de laatste tijd veel dreigingen die slecht kunnen uitpakken voor de Europese economie. Mogelijk komt de ECB daarom met extra gunstige voorwaarden voor de geplande langlopende leningen aan banken, ook wel bekend als TLTRO.</p>
