---
layout: post
title: "Griekse premier roept vervroegde verkiezingen uit na nederlaag in Europa"
date: Sun, 26 May 2019 23:27:15 +0200
category: nieuws
externe_link: "https://nos.nl/l/2286442"
feature_image: "https://nos.nl/data/image/2019/05/26/552763/1008x567.jpg"
---

<p>De Griekse premier Tsipras roept vervroegde verkiezingen uit na de teleurstellende resultaten van zijn partij Syriza bij de Europese verkiezingen. Dat heeft de leider van de linkse regeringspartij aangekondigd op de nationale televisie.</p>
<p>Volgens de prognoses haalt de partij van Tsipras iets minder 24 procent van de stemmen. Daarmee heeft Syriza een forse achterstand op de liberaal-conservatieve partij Nieuwe Democratie, die op 33,3 procent staat.</p>
<p>Eerder riep de leider van de Nieuwe Democratie, Mitsotakis, Tsipras al op om op te stappen en vervroegde verkiezingen uit te schrijven. De afgelopen uren hield de premier zich op in het partijkantoor van Syirza.</p>
<p>De Europese verkiezingen werden al gezien als een populariteitstest voor de linkse regering van Tsipras, die in september aan het einde komt van zijn termijn. Er werd al uitgegaan van een verlies, maar de vraag was hoe zwaar de nederlaag zou zijn.</p>
