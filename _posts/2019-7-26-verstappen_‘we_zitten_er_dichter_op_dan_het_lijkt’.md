---
layout: post
title: "Verstappen: ‘We zitten er dichter op dan het lijkt’"
date: Fri, 26 Jul 2019 17:01:47 +0200
categories: 
- sport 
- autosport 
externe_link: "https://www.telegraaf.nl/sport/944886633/verstappen-we-zitten-er-dichter-op-dan-het-lijkt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8ad032ae-afbf-11e9-81c2-0218eaf05005.jpg"
---

<p class="intro">Max Verstappen keek redelijk tevreden terug op de trainingsdag voor de Grand Prix van Duitsland. De Nederlander eindigde tijdens de eerste twee vrije trainingen respectievelijk als vierde en vijfde.</p> <p>,,We zijn op dit moment nog niet snel genoeg om te vechten met Ferrari en Mercedes, maar het gat is ook niet zó groot”, aldus de Limburger. ,,Ik heb geen heel snelle ronde kunnen doen tijdens de tweede training. Op de zachtste band heb ik m’n snelste rondje afgebroken. We zitten er dichter op dan het nu lijkt, denk ik.”</p><p>Ook op de Hockenheimring is het bloedheet. Het is nog de vraag wat de teams en coureurs precies hebben aan de verzamelde data op vrijdag. In het weekeinde is het een stuk koeler en is er ook regen voorspeld. Verstappen: ,,Zaterdag zeker tijdens de kwalificatie, maar het lijkt erop dat het zondag droog is tijdens de race.”</p><p>De Ferrari-rijders Charles Leclerc en Sebastian Vettel waren de snelsten, waarbij Vettel iets achterbleef op zijn Franse teamgenoot. In de eerste training eerder vrijdag was Vettel Leclerc nog te snel af.</p><p>De derde tijd werd gereden door Lewis Hamilton, die in zijn Mercedes zijn ploeggenoot Valtteri Bottas voorbleef. Verstappen gaf ruim een halve seconde toe op Leclerc.</p>
