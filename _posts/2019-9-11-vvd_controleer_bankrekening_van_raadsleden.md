---
layout: post
title: "VVD: controleer bankrekening van raadsleden"
date: Wed, 11 Sep 2019 09:07:45 +0200
categories: 
- entertainment 
- opinie 
externe_link: "https://www.telegraaf.nl/nieuws/2117243019/vvd-controleer-bankrekening-van-raadsleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ddfa9d12-d462-11e9-bec0-02c309bc01c1.jpg"
---

<p class="intro">Banken moeten de rekeningen van gemeenteraadsleden in de gaten houden, om witwassen en financiering van terrorisme te voorkomen, vindt de VVD. Voor bijvoorbeeld ministers, Kamerleden en rechters geldt deze verplichting al.</p> <p>Voor bepaalde groepen personen geldt de Wet ter voorkoming van witwassen en financiering van terrorisme al. Banken, maar ook andere instellingen, zijn verplicht een onderzoek in te stellen voor ze zaken doen met bijvoorbeeld hoge politici en rechters, maar ook hoge militairen, directeuren van staatsbedrijven en hun directe familie.</p><p>Om vermenging van de boven- en onderwereld tegen te gaan, vindt VVD-Kamerlid Roald van der Linde dat de wet ook zou moeten gelden voor de leden van Nederlandse gemeenteraden.</p><p>„Iedereen is bezorgd over de vermenging van de bovenwereld en de onderwereld” aldus Van der Linde. Volgens hem biedt de Europese richtlijn waar de wet uit voortvloeit nu al ruimte om ook „lokale politici onder een vergrootglas te leggen.”</p><p>Hij denkt niet dat dit een berg extra werk oplevert voor banken en andere instellingen. Ze hoeven niet elke transactie na te lopen, maar kunnen controleren op bijvoorbeeld grote bedragen.</p>
