---
layout: post
title: "Hierom noemt Prins William ’vandaag een belangrijk moment’"
date: Wed, 08 May 2019 16:12:10 +0200
categories: 
- entertainment 
- royalty 
externe_link: "https://www.telegraaf.nl/entertainment/3556782/hierom-noemt-prins-william-vandaag-een-belangrijk-moment"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4565793e-719b-11e9-9df2-0255c322e81b.jpg"
---

<p class="intro">Prins William heeft op het Instagram-account van het Britse Koningshuis het vrouwenvoetbalteam succes gewenst tijdens het Wereldkampioenschap Vrouwenvoetbal in Frankrijk. De achtste editie vindt plaats tussen 7 juni en 7 juli van dit jaar. De Britse vrouwen spelen hun eerste wedstrijd op 9 juni tegen Schotland.</p> <p>„Het aftellen is begonnen naar een legendarische zomer voor voetbal nu onze Leeuwinnen naar Frankrijk afreizen om tegen de beste teams in de wereld te spelen tijdens het Wereldkampioenschap”, zegt William in het korte filmpje. „Vandaag is een belangrijk moment in deze reis, want het officiële team van Engeland is bekendgemaakt.”</p><p>„Daarom geeft het me groot genoegen om bekend te maken dat Engelands grootste verdediger en aanvoerder Steph Houghton op het vliegtuig richting Frankrijk zal zitten. Steph - gefeliciteerd. Ik weet dat jij en het team het land trots zullen maken. Veel succes!”</p><p>Ondertussen is het voor fans van het koningshuis om heel andere redenen vandaag een belangrijke dag. Zij waren eerder op dag getuige van de eerste beelden van Williams neefje, die door Harry en Meghan vandaag voor het eerst aan de buitenwereld werd getoond. Williams grootmoeder koningin Elizabeth krijgt vandaag haar achterkleinzoon in levende lijve te zien.</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
