---
layout: post
title: "Politie zoekt doorrijder die 15-jarige achterliet"
date: Sat, 07 Sep 2019 12:45:02 +0200
categories: 
- entertainment 
- opinie 
externe_link: "https://www.telegraaf.nl/nieuws/1650092063/politie-zoekt-doorrijder-die-15-jarige-achterliet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/13b8fe8e-d15d-11e9-8baa-0255c322e81b.jpg"
---

<p class="intro">De politie zoekt een automobilist die vrijdagavond een 15-jarige fietser zwaargewond achterliet na een aanrijding in Helmond. De tiener liep ernstig hoofdletsel op. Dat was voor de bestuurder geen aanleiding te stoppen.</p> <p>Het slachtoffer fietste gisterenavond op een parallelweg van de Deurneseweg en werd nabij de McDonalds aangereden door een vooralsnog onbekende automobilist. „Die ging er na het ongeval direct vandoor”, aldus de politie.</p><p>De politie komt vandaag met een uitgebreid bericht waarin de bestuurder ’met klem’ wordt opgeroepen zich te melden.</p><p>Mogelijk zaten er meer personen in de auto. „Was jij dat? Neem je verantwoordelijkheid, doe je verhaal of probeer de bestuurder te overtuigen dat hij zich meldt”, vraagt de politie.</p><p>Blauwe auto</p><p>De bestuurder reed in een kleine, blauwe personenauto, waarschijnlijk van het merk Citroën of Peugeot. Die auto moet aan de voorkant flink beschadigd zijn.</p><p>De politie hoopt ook op oplettende kennissen of omstanders die vermoeden de doorrijders te hebben gespot. „Wie kent iemand met een kleine, blauwe auto die vandaag schade heeft, die er gisteren nog niet op zat?”</p><p>Getuige gezocht</p><p>Na het ongeluk kwam een andere automobilist wél helpen. Die ging later weg zonder dat agenten zijn gegevens hadden genoteerd. De politie wil diegene graag nog eens spreken omdat hij de aanrijding mogelijk zag gebeuren. ,,Hij kan een belangrijke getuige voor ons zijn.”</p>
