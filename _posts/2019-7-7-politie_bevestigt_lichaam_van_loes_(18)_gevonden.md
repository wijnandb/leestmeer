---
layout: post
title: "Politie bevestigt: lichaam van Loes (18) gevonden"
date: Sun, 07 Jul 2019 15:25:19 +0200
categories: 
- entertainment 
- opinie 
externe_link: "https://www.telegraaf.nl/nieuws/143322244/politie-bevestigt-lichaam-van-loes-18-gevonden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/46c6292c-a107-11e9-a7c4-0218eaf05005.jpg"
---

<p class="intro">Het lichaam dat zondag in het buitengebied van Oene is aangetroffen, is van het 18-jarige meisje Loes uit het Gelderse Epe. „Wij gaan er vanuit dat ze door een noodlottig ongeval om het leven is gekomen. Een misdrijf wordt uitgesloten”, meldde de Gelderse politie rond middernacht. De politie staakt dan ook het onderzoek.</p> <p>Loes blijkt volgens de politie te zijn verongelukt, maar er is verder nog niets bekendgemaakt over de toedracht.</p><p>Het stoffelijk overschot lag in het water bij de Vloeddijk bij Oene. De politie onderzocht urenlang of het om het vermiste meisje ging en wat precies met haar gebeurd was. Het gebied werd afgezet met linten en een groot scherm. Pas rond middernacht werd duidelijk dat het daadwerkelijk om Loes ging.</p><p>Het meisje kwam in de nacht van vrijdag op zaterdag niet thuis van een feestje in het dorp Oene. Ze is even voor 04.00 uur richting Vaassen vertrokken op een elektrische fiets. In de buurt van de Deventerweg en de Vloeddijk werd ze voor het laatst gezien.</p><p>Zaterdagmiddag moest ze werken maar daar verscheen ze niet. Een groep bekenden begon daarop met een zoektocht en ook de politie zocht naar haar, onder meer met een boot en een helikopter. Via Burgernet werd zaterdagavond een bericht met haar signalement verspreid.</p><p>Politiewoordvoerder Marèl van Steenbergen bevestigt de vondst van het lichaam:</p>
