---
layout: post
title: "Van Dijk houdt vast aan dogma Cruijff"
date: Thu, 30 May 2019 20:14:08 +0200
category: sport
externe_link: "https://www.telegraaf.nl/sport/3671169/van-dijk-houdt-vast-aan-dogma-cruijff"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3cdb0e00-8361-11e9-a1f6-0255c322e81b.jpg"
---

<p class="intro">Virgil van Dijk verloor vorig seizoen de Champions League-finale van Real Madrid (3-1). Een vreselijke ervaring, vond de Nederlander, die zaterdag met Liverpool opnieuw in de finale van het miljardenbal staat.</p> <p>Samen met Georginio Wijnaldum stond Van Dijk vorig seizoen in Kiev tegenover Real Madrid. De Madrilenen waren te sterk voor Liverpool en wonnen voor de derde keer op rij de Cup met de Grote Oren. „Dat was erg zwaar”, liet Van Dijk weten tijdens een interview met AS. „Iedereen was volledig terneergeslagen. Ik ging weer naar huis, maar ik kon er niet door slapen.”</p><p>Twee dagen later moest Van Dijk zich melden bij Oranje. „Gelukkig maar, want daardoor kon ik mijn gedachtes verzetten.” Van Dijk gebruikt de negatieve gevoelens van vorig jaar als drijfveer voor de finale tegen Tottenham. Elk nadeel heeft zijn voordeel, zou Johan Cruijff hebben gezegd.</p><p>„Uit die gehele ervaring, die echt zwaar was, halen we positieve dingen. Hopelijk kunnen we het zaterdag in ons voordeel gebruiken.”</p><p>Mogelijk kan de geschiedenis zich herhalen. Van Dijk staat in de finale van de Champions League en zal zich na afloop - met of zonder bekerwinst - melden bij Oranje, dat zich voorbereidt op de finaleronde van de Nations League.</p>
