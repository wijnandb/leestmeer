---
layout: post
title: "Tegemoetkoming voor meer Q-koortspatiënten"
date: Tue, 09 Jul 2019 18:39:22 +0200
categories: 
- entertainment 
- opinie 
externe_link: "https://www.telegraaf.nl/nieuws/1152015398/tegemoetkoming-voor-meer-q-koortspatienten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4f79acc6-a268-11e9-b258-02d2fb1aa1d7.jpg"
---

<p class="intro">De regeling voor mensen die chronische Q-koorts hebben opgelopen tijdens de uitbraak van die ziekte tussen 2007 en 2010, wordt op verzoek van de Tweede Kamer uitgebreid. Patiënten komen ook in aanmerking als zij ziek zijn geworden in de aanloop naar of in de nasleep van de epidemie, meldt minister Bruno Bruins (Medische Zorg).</p> <p>Voortaan kunnen patiënten een beroep doen op de regeling als zij Q-koorts hebben opgelopen in de periode van januari 2005 tot en met december 2012. Eerder liep die periode van januari 2007 tot en met december 2011. Een ruime Kamermeerderheid drong dit voorjaar aan op een ruimere afbakening, omdat ook buiten de oorspronkelijke periode mensen ziek zijn geworden.</p><p>Tijdens de uitbraak raakten ruim 4000 mensen besmet met Q-koorts, een ziekte die zijn oorsprong vindt bij geiten. Tot nu toe zijn 95 patiënten overleden. De tegemoetkomingsregeling is ingesteld omdat de overheid pas laat maatregelen nam om verspreiding tegen te gaan.</p>
