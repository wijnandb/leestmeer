---
layout: post
title: "VVD: verzendkosten pakketjes uit China zijn te laag"
date: Thu, 27 Jun 2019 09:15:33 +0200
categories: 
- financieel 
- economie 
externe_link: "https://nos.nl/l/2290872"
feature_image: "https://nos.nl/data/image/2019/06/27/559449/1008x567.jpg"
---

<p>De VVD vindt dat pakketjes uit China veel te goedkoop naar Nederland worden verstuurd. Jaarlijks gaat het naar schatting om zo'n 27 miljoen pakketjes. Veel van die pakketten komen via de Chinese webwinkel Alibaba.</p>
<p>VVD-Kamerlid Weverling denkt dat PostNL met de Chinezen afspraken heeft gemaakt over zeer lage tarieven, zei hij in het NOS Radio 1 Journaal. PostNL bevestigt dat er afspraken zijn gemaakt. "Maar dat is zo met elke grote commerciÃ«le partij waar wij mee samenwerken", zegt een woordvoerder.</p>
<p>Volgens de VVD profiteert China nog steeds van de status van ontwikkelingsland bij de Wereldhandelsorganisatie, terwijl het een economische grootmacht is. PostNL zegt dat er binnen de Wereldpostunie in het verleden afspraken zijn gemaakt over lagere posttarieven voor China. "Maar recent is afgesproken de prijzen van brievenbuspakketten gefaseerd weer gelijk te trekken. In 2021 moet er geen verschil meer zijn." </p>
<h2>'Oneerlijke concurrentie'</h2>
<p>Niet alleen profiteren de Chinese bedrijven van lagere tarieven, daarnaast vragen ze ook nog minder verzendkosten aan de consument dan het daadwerkelijk kost. Weverling noemt het oneerlijke concurrentie als Chinese bedrijven de verzendkosten voor de consument laag houden, terwijl de postvervoerder wel meer vergoed krijgt.</p>
<p>"Dat die spullen zo goedkoop zijn, gaat ten koste van Nederlandse ondernemers. Staatssecretaris Keijzer moet voor hen gaan staan", zei hij. Hij wil dat de gemaakte afspraken tussen Alibabba en PostNL openbaar worden.</p>
<h2>'Appels met peren'</h2>
<p>Eerder antwoordde Keijzer op Kamervragen over de extreem lage verzendkosten dat de contracten tussen postvervoerders en verzenders en tussen postvervoerders niet openbaar zijn. "Het kan zijn dat een webshop een bepaalde verkoopstrategie hanteert waarbij de verzendkosten voor de consument laag worden gehouden, maar de postvervoerder wel meer vergoed krijgt."</p>
<p>Keijzer voegde er toen aan toe dat geen appels met peren moeten worden vergeleken en dat allerlei factoren een rol spelen bij de hoogte van het tarief. "In geval van het goedkoopste tarief wordt het product meestal per boot verzonden en kan de levering tot 90 dagen duren", schreef ze.</p>
