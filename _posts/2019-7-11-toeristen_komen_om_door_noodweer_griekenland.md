---
layout: post
title: "Toeristen komen om door noodweer Griekenland"
date: Thu, 11 Jul 2019 07:17:02 +0200
categories: 
- entertainment 
- opinie 
externe_link: "https://www.telegraaf.nl/nieuws/1057604703/toeristen-komen-om-door-noodweer-griekenland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/32fc5c7e-a3a8-11e9-9815-02d2fb1aa1d7.jpg"
---

<p class="intro">In Griekenland zijn zeker zes mensen om het leven gekomen en tientallen mensen gewond geraakt nadat noodweer over het noorden van het land trok, meldt de brandweer. Het slechte weer ging gepaard met harde wind, veel regen en hagelbuien.</p> <p>Een man kwam om het leven en twee anderen raakten gewond toen hun camper door de harde wind van de weg werd geblazen. Een andere man vond de dood toen het dak van een restaurant instortte. Twee Oost-Europese toeristen werden gedood toen ze onder een omvallende boom terechtkwamen.</p><p>Zeker twintig gewonden liggen volgens de hulpdiensten nog in het ziekenhuis.</p><p>Het noodweer kwam na een periode van extreme hitte, waarbij de temperaturen de afgelopen dagen boven de 40 graden uitkwamen.</p><p>Bent u op vakantie in Griekenland en heeft u last van het noodweer? Dan komen we graag met u in contact. Mail alstublieft naar p.eldering@telegraaf.nl.</p>
