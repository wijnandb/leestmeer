---
layout: post
title: "Koningin Elizabeth laat haar zwanen weer tellen"
date: Mon, 15 Jul 2019 23:32:11 +0200
categories: 
- entertainment 
- royalty 
externe_link: "https://www.telegraaf.nl/entertainment/264707342/koningin-elizabeth-laat-haar-zwanen-weer-tellen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0ed947c8-a748-11e9-b958-02d1dbdc35d1.jpg"
---

<p class="intro">Koningin Elizabeth weet eind deze week hoeveel zwanen er in de rivier de Theems zwemmen. Maandag is er begonnen met het tellen van de dieren tijdens de traditionele Swan Upping. Tijdens deze achthonderd jaar oude traditie worden jaarlijks alle koninklijke zwanen geteld, gemeten en medisch onderzocht.</p> <p>De ceremonie dateert uit de 12e eeuw. Toen claimde de Engelse kroon voor het eerst het eigendomsrecht van alle zwanen met lange gebogen nekken, oranje snavels en witte veren. In die tijd werden ze beschouwd als een delicatesse die werd geserveerd op banketten.</p><p>„Tegenwoordig heeft het niets te maken met het eten van zwanen, het draait allemaal om natuurbehoud en educatie”, vertelde David Barber. Hij is al 26 jaar de officiële zwanenteller van het Britse hof.</p><p>Gilden</p><p>Twee uit de middeleeuwse gilden voortkomende verenigingen, die van de wijnhandelaren (Vintners) en de ververs (Dyers), nemen ook deel aan het tellen. Beide ringen de zwanen waarop deze ’livery companies’ recht hebben. De wijnhandelaren kregen rond 1472 het recht zwanen te hebben en de ververs kort daarna.</p><p>Overigens laat Elizabeth zich zelden zien tijdens de teldagen. Alleen in 2009 nam ze een kijkje. De telling duurt tot en met vrijdag.</p>
