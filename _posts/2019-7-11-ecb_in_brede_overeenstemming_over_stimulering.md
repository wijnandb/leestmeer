---
layout: post
title: "ECB in brede overeenstemming over stimulering"
date: Thu, 11 Jul 2019 15:17:11 +0200
categories: 
- financieel 
- koersen 
externe_link: "https://www.telegraaf.nl/financieel/418416366/ecb-in-brede-overeenstemming-over-stimulering"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/55bea33a-a3de-11e9-b770-02d1dbdc35d1.jpg"
---

<p class="intro">De bestuursleden van de Europese Centrale Bank (ECB) waren het in juni grotendeels met elkaar eens dat de economie in de eurozone meer stimuleringsmaatregelen nodig heeft. De leden waren echter niet unaniem in deze conclusie. Dat staat in de notulen van de monetaire vergadering van de ECB afgelopen maand in Vilnius.</p> <p>"Er was een brede overeenstemming dat de ECB er klaar voor moet staan om met stimuleringsmaatregelen te komen als de huidige onzekerheid over de economische situatie doorzet", aldus de notulen. Toch gaven enkele bestuursleden de voorkeur aan de optie om alleen monetair beleid te verruimen als de economische risico's daadwerkelijk slecht uitpakken.</p><p>President Mario Draghi zei in juni dat de ECB overweegt om de rente verder te verlagen. Ook een aankoopprogramma werd als een mogelijkheid genoemd. De ECB-leden komen eind juli weer bij elkaar en kunnen dan de koers van het monetaire beleid wijzigen. Ook de Amerikaanse centrale bank lijkt steeds meer open te staan voor een eventuele renteverlaging.</p>
