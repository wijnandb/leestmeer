---
layout: post
title: "China slaat terug en verhoogt importtarieven voor VS"
date: Mon, 13 May 2019 14:51:25 +0200
category: nieuws
externe_link: "https://nos.nl/l/2284433"
feature_image: "https://nos.nl/data/image/2019/05/13/549675/1008x567.jpg"
---

<p>China heeft tegenmaatregelen aangekondigd in de handelsoorlog met de Verenigde Staten. Peking verhoogt de importtarieven voor Amerikaanse goederen ter waarde van 60 miljard dollar, ruim 53 miljard euro.</p>
<p>De verhogingen, tot 25, 20 en 10 procent, gaan per 1 juni in, heeft het ministerie van FinanciÃ«n bekendgemaakt. Het gaat om verhogingen voor meer dan 5000 producten. Peking spreekt de hoop uit dat Washington op zijn schreden terugkeert en weer kiest voor economische samenwerking.</p>
<p>China reageert op de verhoging, vorige week, van het Amerikaanse importtarief tot 25 procent, vooral voor Chinese consumentenproducten. Al met al zou het gaan om goederen ter waarde van honderden miljoenen dollars.</p>
<p>Eerder vandaag waarschuwde president Trump China geen tegenmaatregelen te treffen. China zal hard geraakt worden als het geen nieuwe handelsdeal met de VS sluit, zei Trump op Twitter.</p>
