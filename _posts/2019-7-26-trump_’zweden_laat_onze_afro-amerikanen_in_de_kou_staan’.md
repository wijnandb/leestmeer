---
layout: post
title: "Trump: ’Zweden laat onze Afro-Amerikanen in de kou staan’"
date: Fri, 26 Jul 2019 08:18:21 +0200
categories: 
- entertainment 
- gossip 
externe_link: "https://www.telegraaf.nl/entertainment/1815300270/trump-zweden-laat-onze-afro-amerikanen-in-de-kou-staan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2ddeb036-af6d-11e9-8475-02c309bc01c1.jpg"
---

<p class="intro">Het feit dat rapper A$AP Rocky ’gewoon’ vast blijft zitten totdat hij moet voorkomen is bij Donald Trump in het verkeerde keelgat geschoten. De Amerikaanse president uitte zijn onvrede over het verloop van de zaak via Twitter, waar hij hard uithaalt naar de Zweedse premier Stefan Löfven, die in zijn ogen meer had moeten doen voor de Amerikaanse rapper.</p> <p>„Zeer teleurgesteld in premier Stefan Löfven. Zweden laat onze Afro-Amerikaanse gemeenschap in de kou staan. Ik heb de video’s gezien waarop Rocky werd gevolgd en belaagd door herrieschoppers. Amerikanen dienen eerlijk behandeld te worden!”, aldus Trump.</p><p>In een tweede tweet gaat hij verder: „Laat A$AP Rocky vrij! Wij doen zoveel voor Zweden, maar andersom is dat niet het geval. Zweden moet zich richten op echte criminaliteit! #FreeRocky.”</p><p>A$AP zit sinds begin deze maand vast nadat hij op 30 juni betrokken was bij een vechtpartij in het centrum van Stockholm. De rapper houdt vol dat hij geen misdaad heeft begaan. Hij zou zich slechts hebben verweerd. Twee mannen zouden A$AP en zijn gevolg lastig hebben gevallen, wat uitliep op een handgemeen.</p><p>Mocht A$AP veroordeeld worden, dan zal hij zijn straf moeten uitzitten in Zweden.</p>
