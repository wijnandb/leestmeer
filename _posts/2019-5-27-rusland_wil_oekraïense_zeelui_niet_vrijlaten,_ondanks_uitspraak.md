---
layout: post
title: "Rusland wil Oekraïense zeelui niet vrijlaten, ondanks uitspraak"
date: Mon, 27 May 2019 09:28:19 +0200
category: nieuws
externe_link: "https://nos.nl/l/2286486"
feature_image: "https://nos.nl/data/image/2019/05/27/552835/1008x567.jpg"
---

<p>Rusland is voorlopig niet van plan de 24 Oekraïense zeelieden vrij te laten die eind vorig jaar werden vastgezet. Het Internationaal Zeerechttribunaal in Hamburg oordeelde afgelopen week dat Rusland hen moet vrijlaten, maar een woordvoerder van de Russische regering zegt tegen de krant Vedomosti dat het onderzoek en de rechtszaak tegen hen eerst moet zijn afgerond. Bovendien erkent Rusland het tribunaal niet.</p>
<p>Het Russische leger dwong eind november met geweld drie Oekraïense marineschepen om naar de Krim te varen. Dat gebeurde nadat de drie schepen de Straat van Kertsj, die ligt tussen Rusland en het door Rusland geannexeerde schiereiland de Krim, wilden passeren. De bemanning werd meegenomen en overgebracht naar Moskou.</p>
<p>De Russen zeggen dat de Oekraïense schepen bewust in hun wateren kwamen, om hen uit te dagen. Volgens Oekraïne hadden de schepen het volste recht om door te steken naar de Zee van Avov.</p>
<p>Het is niet duidelijk hoelang het Russische onderzoek naar de bemanning van het schip nog duurt.</p>
