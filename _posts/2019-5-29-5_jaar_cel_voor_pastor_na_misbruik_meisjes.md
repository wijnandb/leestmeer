---
layout: post
title: "5 jaar cel voor pastor na misbruik meisjes"
date: Wed, 29 May 2019 14:18:53 +0200
category: binnenland
externe_link: "https://www.telegraaf.nl/nieuws/3665679/5-jaar-cel-voor-pastor-na-misbruik-meisjes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fcb8cf02-820b-11e9-bfff-0255c322e81b.jpg"
---

<p class="intro">De 58-jarige pastor Rans D. van een Ghanese kerk in Den Haag is veroordeeld tot vijf jaar celstraf omdat hij twee buurmeisjes jarenlang heeft misbruikt. De destijds jonge zusjes hoorden ook bij zijn kerkgemeenschap en daarnaast trad hij op als een familievriend voor hun alleenstaande moeder. De rechtbank vindt het misbruik voldoende bewezen, ook al heeft D. zelf altijd hardnekkig ontkend.</p> <p>De rechtbank vindt dat D. over een periode van ruim vijftien jaar, tussen 2001 en 2016, zijn gezag- en vertrouwenspositie ernstig heeft misbruikt. De ontucht, waaronder binnendringen, gebeurde onder meer als hij de meisjes klusjes liet opknappen in zijn huis. De rechtbank vindt de verklaringen van de twee slachtoffers en hun moeder betrouwbaar.</p><p>Ook gesprekken van het gezin met D., die heimelijk zijn opgenomen, aanvaardde de rechtbank als ondersteunend bewijs. Daarin gaf hij de seksuele handelingen min of meer toe.</p><p>Schadevergoeding</p><p>De verdachte mag van de rechtbank ook zeven jaar lang niet optreden als pastor of geestelijk leider. Verder moet hij de inmiddels volwassen slachtoffers ieder 5000 euro schadevergoeding betalen. De straf is een jaar lager dan was geÃ«ist.</p>
