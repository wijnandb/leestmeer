---
layout: post
title: "Miauw! Internationale kattendag gevierd met kattenfilmpjes op witte doek"
date: Thu, 08 Aug 2019 14:42:40 +0200
categories: 
- entertainment 
- opmerkelijk 
externe_link: "https://nos.nl/l/2296776"
feature_image: "https://nos.nl/data/image/2019/08/08/568914/1008x567.jpg"
---

<p>Ze zijn onvoorspelbaar, doen gekke dingen en op YouTube struikel je over filmpjes van ze: katten. Vandaag is bestempeld tot 'internationale kattendag' en voor de gelegenheid wordt daarom in zes bioscopen een heus kattenfilmpjesfestival gehouden.</p>
<p>Mei-Ling Djoa van Cinema Delicatessen organiseert het zogenoemde Catvideofest. Normaal gesproken richt haar filmstudio zich op documentaires, maar ze merkte bij een film over straatkatten dat het onderwerp iets losmaakt bij mensen. "Heel veel mensen worden blij van die kattenfilmpjes, het is een fenomeen. Ik ken ook veel mensen die ernaar kijken na een ellendige dag", zegt ze.</p>
<p>In bioscopen in Leeuwarden, Amsterdam, Rotterdam, Utrecht, Groningen en Hilversum worden vandaag compilaties vertoond. "Daar moeten we niet te gewichtig over doen. Natuurlijk op het grote doek, je gaat lekker achteroverzitten en dan komen er zeventig minuten aan kattenfilmpjes. Het verschil is natuurlijk dat je samen kijkt, dat is toch anders dan dat je op je telefoon zit te klikken."</p>
<h2>Eerste op YouTube</h2>
<p>Kattenfilmpjes zijn al tientallen jaren een hit op internet. Het eerste exemplaar op YouTube werd in 2005 ge√ºpload door medeoprichter van het videoplatform Steve Chen. Het ging om beelden van zijn eigen huisdier, onder de titel: Pajamas and Nick Drake. De beschrijving van zijn video was eenvoudig: "Dit is mijn kat, Pajamas, die speelt en danst op de muziek van Nick Drake." De video is overigens niet enorm populair, met 'slechts' 70.000 views.</p>
<p>Het eerste filmpje dat een "virale" status bereikte was een videootje Puppy vs Cat van ene 'Sanchey'. Het filmpje uit 2006 is inmiddels meer dan dan 16 miljoen keer bekeken en laat een aantal puppy's zien die niet dicht bij een kat durven komen.</p>
<p>Mei-Ling Djoa krijgt er niet echt een vinger achter waarom de filmpjes zo populair zijn, maar ze heeft wel een idee. "Katten zijn eigenwijs, eigenzinnig en onvoorspelbaar. Dat maakt zo'n filmpje van 20/30 seconden leuk om naar te kijken."</p>
<p>Naar verluidt is de echte eerste kattenvideo gemaakt door uitvinder Thomas Edison (die van de gloeilamp). In 1894 maakte hij met zijn filmstudio de korte stomme film Fighting Cats. En zeg nou zelf: zoveel zijn de kattenfilmpjes niet veranderd door de eeuwen heen toch?</p>
