---
layout: post
title: "Macron biedt Albanië excuses aan voor blunder met volkslied"
date: Mon, 09 Sep 2019 01:45:21 +0200
categories: 
- sport 
- voetbal 
externe_link: "https://nos.nl/l/2300912"
feature_image: "https://nos.nl/data/image/2019/09/09/575991/1008x567.jpg"
---

<p>De Franse president Macron heeft zijn excuses aangeboden aan premier Rama van Albanië voor de blunder met het volkslied bij de EK-kwalificatiewedstrijd tussen Frankrijk en Albanië. In het Stade de France werd zaterdag per ongeluk het volkslied van Andorra afgespeeld, tot verbazing van de Albanese spelers en tot afschuw van de fans.</p>
<p>De spelers leken niet goed te weten wat ze met de situatie aanmoesten: </p>
<p>De stadionspeaker maakte het vervolgens nog erger door excuses aan te bieden en te vragen om respect voor "het volkslied van Armenië". Uiteindelijk klonk wel het juiste volkslied; de aftrap was zo'n tien minuten later dan gepland.</p>
<p>Premier Rama twitterde dat Macron "zijn oprechte spijt heeft betuigd voor de schandelijke blunder van de Franse voetbalbond met ons volkslied". Macron spreekt volgens Rama van een "onaanvaardbare fout".</p>
<p>Frankrijk won de wedstrijd overigens met 4-1 en speelt dinsdag opnieuw in het Stade de France, dan wél tegen Andorra.</p>
