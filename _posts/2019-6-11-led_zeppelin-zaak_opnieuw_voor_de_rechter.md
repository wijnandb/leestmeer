---
layout: post
title: "Led Zeppelin-zaak opnieuw voor de rechter"
date: Tue, 11 Jun 2019 12:28:46 +0200
category: entertainment
externe_link: "https://www.telegraaf.nl/entertainment/1069072577/led-zeppelin-zaak-opnieuw-voor-de-rechter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b2f4f2c4-8c33-11e9-a07f-02d2fb1aa1d7.jpg"
---

<p class="intro">De langlopende kwestie of Led Zeppelin wel of geen plagiaat heeft gepleegd bij het maken van hun megahit Stairway to Heaven uit 1971 krijgt een nieuw hoofdstuk. De zaak moet definitief opnieuw door een rechter worden bekeken, zo bepaalde een Amerikaans hof van beroep maandag.</p> <p>De copyrightzaak sleept zich al jaren voort. In 2016 leek het nog tot een einde te komen toen een rechtbank bepaalde dat er van plagiaat geen sprake was.</p><p>Nabestaanden van de in 1997 overleden Randy Wolfe hadden gitarist Jimmy Page en zanger Robert Plant voor de rechter gedaagd, omdat zij het vermaarde gitaarloopje uit Stairway to Heaven zouden hebben overgenomen uit de song Taurus van Wolfe’s band Spirit uit 1967. De rechtbankjury ging daar niet in mee, de nabestaanden kondigden al snel een hoger beroep aan.</p><p>Afgelopen september oordeelde een rechtbank in San Francisco al dat de zaak over moet omdat er fouten zouden zijn gemaakt. Zo zou de jury verkeerd zijn geïnstrueerd. De nieuwe zitting vindt in de laatste week van september plaats.</p>
