---
layout: post
title: "’Mark Zuckerberg koopt huis van $59 miljoen’"
date: Mon, 13 May 2019 15:49:00 +0200
categories: 
- entertainment 
- opinie 
externe_link: "https://www.telegraaf.nl/financieel/3579691/mark-zuckerberg-koopt-huis-van-59-miljoen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dc92fc1c-7585-11e9-85a2-02c309bc01c1.jpg"
---

<p class="intro">Mark Zuckerberg is naast oprichter en topman van Facebook ook steeds meer een vastgoedtycoon. Hij bezat al huizen in Hawaii, San Francisco en Palo Alto, en heeft nu een nieuw onderkomen gevonden, voor $59 miljoen.</p> <p>De nieuwe aanwinst van de 34-jarige internetmiljardair staat aan de oever van Lake Tahoe, in het noorden van de staat Californië. Volgens de Wall Street Journal gaat het om twee percelen die Zuckerberg een paar maanden geleden heeft aangeschaft, en die hem bijna 200 meter aan privékustlijn geven. Een van de percelen heeft een steiger waar grote jachten kunnen aanleggen. Zuckerberg komt in een rijke buurt terecht: hij kan gaan barbecueën met de nabestaanden van Bill Hewlett, de oprichter van de printerfabrikant.</p><p>Ondertussen heeft Zuckerberg, wiens bedrijf regelmatig zwaar onder vuur ligt wegens privacyperikelen, er alles aan gedaan om zijn aankoop geheim te houden. Niet alleen geschiedde de aankoop via meerdere tussenpersonen, ook moesten makelaars de foto’s van het huis helemaal offline halen.</p><p>Volgens bronnen van de Wall Street Journal wil Zuckerberg ook nog een kavel aan de overkant van de weg kopen. Dat zou niet voor het eerst zijn: in Palo Alto heeft hij meerdere huizen om zijn eigen huis heen opgekocht, om de omgeving naar zijn hand te zetten.</p>
