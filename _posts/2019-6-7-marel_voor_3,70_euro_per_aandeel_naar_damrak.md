---
layout: post
title: "Marel voor 3,70 euro per aandeel naar Damrak"
date: Fri, 07 Jun 2019 07:14:42 +0200
categories: 
- financieel 
- koersen 
externe_link: "https://www.telegraaf.nl/financieel/1503159385/marel-voor-3-70-euro-per-aandeel-naar-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a9f62436-88f5-11e9-9558-0255c322e81b.jpg"
---

<p class="intro">Het aandeel Marel is vrijdag op de eerste handelsdag op Beursplein 5 geopend op 3,85 euro. De maker van machines voor de verwerking van vlees, vis en kip maakte zijn debuut op het Damrak. Wel heeft het bedrijf al een notering aan de beurs in Reykjavik.</p> <p>De introductieprijs van Marel was 3,70 euro. Al met al levert de beursgang Marel 370 miljoen euro op. Dit geld gebruikt Marel om verdere groei te ondersteunen.</p><p>De onderneming hanteerde vooraf een bandbreedte van 3,65 euro tot 3,75 euro per aandeel, waarbij recent nog werd aangegeven dat orders die waren ingelegd onder de 3,70 euro per aandeel het risico liepen niet te worden toegewezen. Marel bracht ongeveer 90,9 miljoen aandelen naar de beurs. De overtoewijzingsoptie behelst nog eens 9,1 miljoen aandelen. Ook deze aandelen zijn toegekend. Het aanbod vertegenwoordigde 15 procent van het volledige aandelenkapitaal van Marel.</p><p>Particuliere beleggers</p><p>De aandelen werden verkocht aan institutionele en particuliere beleggers uit de Verenigde Staten, het Verenigd Koninkrijk, IJsland, Nederland en de rest van Europa. Topman Árni Oddur Thórdarson is blij met de hoge mate van interesse in het aandeel.</p><p>De aanwezigheid in Nederland was één van de redenen voor Marel om voor Amsterdam te kiezen. Het bedrijf nam in 2008 een onderdeel van Stork over. De IJslanders lijfden bovendien in 2016 vleeswerwerker MPS in. Ongeveer een derde van het personeel van het bedrijf werkt daardoor in Nederland, onder meer in vestigingen in Boxmeer en Lichtenvoorde.</p>
