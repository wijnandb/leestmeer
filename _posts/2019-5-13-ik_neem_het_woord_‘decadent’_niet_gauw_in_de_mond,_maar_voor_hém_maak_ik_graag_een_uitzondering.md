---
layout: post
title: "Ik neem het woord ‘decadent’ niet gauw in de mond, maar voor hém maak ik graag een uitzondering"
date: Mon, 13 May 2019 13:26:00 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/ik-neem-het-woord-decadent-niet-gauw-in-de-mond-maar-voor-hem-maak-ik-graag-een-uitzondering~b37431bb/"
feature_image: "https://images2.persgroep.net/rcs/NPMsubqysmzMl-WJnK8cTgPrqps/diocontent/148239220/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Afgelopen weekend las ik - met stijgende verbazing, zoals dat heet - een merkwaardig egodocument in de krant. Een schrijver doet verslag van zijn misschien niet ongebruikelijke maar wel verwerpelijke hobby: het plegen van winkeldiefstallen. Het betreft hier een volwassen, welvarende man uit een van de rijkste buurten van Nederland en hij steelt dan ook geen brood, melk of sinaasappels, maar ‘duurzaam gevangen tonijn’, ‘excellente biefstukken’, merkkleren en eiwitrepen, ‘omdat die schandalig geprijsd zijn, omdat ik wel van chocola houd maar niet van dik worden en omdat ze makkelijk mee te nemen zijn. (...) Helaas zijn die repen niet echt lekker, dus stop ik ze, eenmaal thuis, in een grote zak, waar nu zeker honderd repen in zitten, honderd and counting’.
