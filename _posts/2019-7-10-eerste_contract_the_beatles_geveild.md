---
layout: post
title: "Eerste contract The Beatles geveild"
date: Wed, 10 Jul 2019 08:20:38 +0200
category: entertainment
externe_link: "https://www.telegraaf.nl/entertainment/465120616/eerste-contract-the-beatles-geveild"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d6e5d988-a2da-11e9-affb-0217670beecd.jpg"
---

<p class="intro">De eerste overeenkomst tussen The Beatles en hun manager Brian Epstein is door veilinghuis Sotheby’s online verkocht voor 275.000 pond, omgerekend ruim 305.000 euro. Dat meldt de BBC woensdag.</p> <p>Paul McCartney, John Lennon, George Harrison, en de originele drummer Pete Best ondertekenden het contract op 24 januari 1962. Epstein werd met de ondertekening verantwoordelijk voor het regelen van optredens en het managen van hun agenda en reclame-uitingen.</p><p>„Hij was diep onder de indruk van hun passie, energie, charisma en de rauwe seksualiteit op het podium”, vertelt Sothebys-specialist Gabriel Heaton. „De Beatles hadden de energie, maar Epstein bracht ze wat professionaliteit bij. Hij zorgde ervoor dat de Beatles niet meer aten op het podium, hun nummers netjes en samenhangend speelden en na afloop van hun set voor het publiek bogen.”</p><p>De opbrengst van het geveilde contract gaat naar de Ernest Hecht Charitable Foundation, een organisatie die financiële en praktische hulp biedt om een verschil te maken in het leven van minderbedeelden.</p>
