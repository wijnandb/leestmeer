---
layout: post
title: "Nederlandse belegger bijt in Beyond Meat"
date: Tue, 02 Jul 2019 13:50:05 +0200
categories: 
- financieel 
- koersen 
externe_link: "https://www.telegraaf.nl/financieel/106400045/nederlandse-belegger-bijt-in-beyond-meat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e3df0fd0-9cc0-11e9-95e5-02d2fb1aa1d7.jpg"
---

<p class="intro">Ongetwijfeld vooral dankzij de enorme koersspurt sinds de beursgang twee maanden geleden is Beyond Meat bij Nederlandse particuliere beleggers geliefd.</p> <p>Beyond Meat ging begin mei tegen $25 naar Wall Street. Hoewel Nederlandse beleggers tegen die prijs geen aandelen konden bemachtigen, deden ze ook bij aankopen van rond de $60 à $70 op de eerste handelsdag uitstekende zaken. Inmiddels staat de koers boven $150.</p><p>Bij Binck was Beyond Meat het meest verhandelde Amerikaanse bedrijf in de afgelopen twee maanden. Een woordvoerder van Binck benadrukt wel dat de meeste klanten snel in- en uitstappen. Want tegenover het relatief hoge aantal transacties staat dat het bedrijf qua belegd vermogen Apple en Amazon duidelijk voor moet laten gaan.</p><p>De mobiele broker Bux meldt dat Beyond Meat ook bij zijn klanten populair is. Bij Lynx ontbreekt het bedrijf echter in de top 10 van meest verhandelde Amerikaanse aandelen.</p><p>Tesla en Uber</p><p>Ook Tesla is geliefd bij particuliere beleggers, hoewel de maker van elektrische auto’s een zwaar jaar op de beurs kent. In juni vond wel een aardig koersherstel plaats.</p><p>Aanvankelijk waren Binck-klanten enthousiast over Uber, maar dat veranderde snel vanwege de teleurstellende koersontwikkeling na de beursgang anderhalve maand geleden.</p><p>Bij alle brokers zitten Apple en Amazon, die tot ’s werelds meest waardevolle bedrijven horen, in de toplijsten.</p>
