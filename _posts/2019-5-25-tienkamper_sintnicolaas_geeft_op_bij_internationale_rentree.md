---
layout: post
title: "Tienkamper Sintnicolaas geeft op bij internationale rentree"
date: Sat, 25 May 2019 22:30:20 +0200
category: sport
externe_link: "https://nos.nl/l/2286306"
feature_image: "https://nos.nl/data/image/2019/05/25/552523/1008x567.jpg"
---

<p>Tienkamper Eelco Sintnicolaas heeft de prestigieuze tienkamp van Götzis al na vier onderdelen moeten afbreken. De 32-jarige Sintnicolaas, die in Oostenrijk zijn rentree op het internationale podium maakte, kampte met een pijnlijke hamstring.</p>
<p>Sintnicolaas had zich in oktober laten opereren aan zijn rechterenkel en hoopte zich in Götzis weer te kunnen laten zien met het oog op de WK in Doha, later dit jaar.</p>
<h2>Opnieuw afhaken</h2>
<p>De Europese indoorkampioen van 2013 moest vorig jaar de EK in Berlijn ook al staken tijdens het hoogspringen, toen vanwege enkelklachten.</p>
<p>De vroege aftocht in Götzis is voor Sintnicolaas opnieuw een teleurstelling, juist op de plek waar hij twee jaar geleden zijn Nederlands record aanscherpte tot 8539 punten.</p>
<p>Pieter Braun, al zeker van kwalificatie voor de WK, staat na vijf onderdelen op de negende plaats met 4210 punten. Bij de vrouwen neemt Nadine Broersen na vier van de zeven onderdelen de zesde plek in, met 3723 punten.</p>
