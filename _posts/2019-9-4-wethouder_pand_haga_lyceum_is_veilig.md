---
layout: post
title: "Wethouder: pand Haga Lyceum is veilig"
date: Wed, 04 Sep 2019 14:07:04 +0200
category: binnenland
externe_link: "https://www.telegraaf.nl/nieuws/58998567/wethouder-pand-haga-lyceum-is-veilig"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fc786b1c-cf0c-11e9-a59e-0218eaf05005.jpg"
---

<p class="intro">Het pand van het Haga Lyceum in Amsterdam voldoet aan de eisen voor brandveiligheid, constructieve veiligheid en luchtkwaliteit. Dat heeft wethouder Marjolein Moorman (onderwijs) laten weten aan de gemeenteraad.</p> <p>De school had gemeld vijf extra lokalen te hebben gecreëerd door een interne verbouwing. Omdat de gemeente daar niet van op de hoogte was gesteld en wilde weten of het pand nog veilig was, werden bouwinspecteurs naar de school gestuurd. Die mochten in eerste instantie van het schoolbestuur niet naar binnen. Pas toen de inspecteurs terugkwamen met de politie, konden ze het pand in.</p><p>Uit dat onderzoek bleek dat de school niet is verbouwd, maar alleen anders ingedeeld. Het voldoet nog steeds aan de veiligheidseisen.</p><p>Een raadslid van DENK noemde woensdag het optreden van de wethouder richting het Haga Lyceum „treiterpolitiek.” Maar „dat is niet treiteren, maar opkomen voor belangen van de kinderen. Stel dat er brand uitbreekt”, antwoordde Moorman daarop.</p>
