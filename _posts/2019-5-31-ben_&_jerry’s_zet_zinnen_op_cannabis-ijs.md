---
layout: post
title: "Ben & Jerry’s zet zinnen op cannabis-ijs"
date: Fri, 31 May 2019 20:32:37 +0200
category: buitenland
externe_link: "https://www.telegraaf.nl/nieuws/3676241/ben-jerry-s-zet-zinnen-op-cannabis-ijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/411a92de-83d3-11e9-8525-0217670beecd.jpg"
---

<p class="intro">De Amerikaanse ijsgigant Ben &amp; Jerry’s staat te popelen om CBD, een soort cannabisolie, toe te voegen aan een nieuwe smaak. Dat kan nu nog niet omdat de wietstof verboden is in de Verenigde Staten, maar de Food and Drug Administration (FDA) heroverweegt dat beleid deze week. „Zodra het is gelegaliseerd brengen we CBD-ijs in uw vriezer”, aldus Ben &amp; Jerry’s.</p> <p>Stoned zouden gebruikers van het ijs niet worden. Daarvoor is een andere stof nodig, namelijk THC. CBD-olie is de laatste jaren wereldwijd in opkomst als middel tegen onder meer stress, slapeloosheid, spasmen en pijn. Steeds meer landen legaliseren de stof. Sommigen menen zelfs dat het zou helpen tegen kanker.</p><p>„We doen dit voor onze fans”, verklaart Matthew McCarthy van het populaire ijsbedrijf. Het bedrijf doet daarmee een duit in het zakje van de nationale discussie die in Amerika woedt over CBD. Het goedje zou, als het allemaal doorgaat, geproduceerd worden in de staat Vermont, waar het bedrijf gevestigd is.</p><p>Coca Cola</p><p>Of het ijs ook in Europa verkocht kan worden, is nog maar de vraag. Handhaving kan van land tot land verschillen. Ook andere bedrijven, waaronder Coca Cola, overwegen om CBD in hun producten op te nemen.</p>
