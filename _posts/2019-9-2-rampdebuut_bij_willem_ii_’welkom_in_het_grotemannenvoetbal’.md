---
layout: post
title: "Rampdebuut bij Willem II: ’Welkom in het grotemannenvoetbal’"
date: Mon, 02 Sep 2019 10:12:16 +0200
category: sport
externe_link: "https://www.telegraaf.nl/sport/792877835/rampdebuut-bij-willem-ii-welkom-in-het-grotemannenvoetbal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/609d19b8-cd59-11e9-b7bf-02d1dbdc35d1.jpg"
---

<p class="intro">Willem II bleef na de onterechte nederlaag tegen Feyenoord achter met een flinke kater. De ploeg van trainer Adrie Koster liet grote delen van de wedstrijd en zeker na rust beter voetbal zien dan Feyenoord, dat toch met een vijf keer hogere begroting werkt, maar twee knullige momenten bleken cruciaal.</p> <p>Debutant Justin Ogenia veroorzaakte bij zijn eerste actie op het veld de penalty, waaruit Steven Berghuis de winnende goal zou maken. De 20-jarige zelf opgeleide verdediger kwam in het veld om de geblesseerd uitgevallen Damil Dankerlui te vervangen, maar het werd het tegenovergestelde van een droomdebuut voor de Helmonder, die Luis Sinisterra liet ontsnappen en vervolgens neerhaalde binnen de zestien.</p><p>„Het is sneu, maar welkom in het grotemannenvoetbal. Hij moet dit beter doen. Dit is heel bepalend voor de uitslag”, aldus Koster.</p><p>Willem II kwam nog dicht bij de gelijkmaker, maar in de blessuretijd liepen de invallers Paul Gladon en Elton Kabangu elkaar voor het Feyenoord-doel in de weg, waardoor een enorme kans verloren ging.</p><p>„We liepen allebei voor dezelfde bal en hij tikt tegen mijn voet aan, waardoor ik niet goed kan schieten”, treurde Gladon. „Het doet me extra pijn, dat het zo liep, omdat we verdiend hadden om te winnen en minimaal gelijk te spelen. Het was een lekkere binnenkomer geweest als ik die kans had kunnen benutten, maar hij doet het ook niet expres natuurlijk.”</p><p>Video: Bekijk hier alle doelpunten van Willem II - Feyenoord uit de vijfde speelronde van de Eredivisie.</p>
