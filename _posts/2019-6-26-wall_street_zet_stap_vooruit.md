---
layout: post
title: "Wall Street zet stap vooruit"
date: Wed, 26 Jun 2019 19:39:04 +0200
categories: 
- financieel 
- koersen 
externe_link: "https://www.telegraaf.nl/financieel/1603521025/wall-street-zet-stap-vooruit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4e817120-9839-11e9-8417-02d1dbdc35d1.jpg"
---

<p class="intro">De aandelenbeurzen in New York stonden woensdag halverwege de sessie op winst. Het sentiment werd vooruitgeholpen door optimisme over een handelsdeal tussen de Verenigde Staten en China. Chipbedrijven stonden in de belangstelling na beter dan verwachte cijfers van geheugenchipproducent Micron Technology.</p> <p>De Dow-Jonesindex stond omstreeks 19.30 uur (Nederlandse tijd) 0,2 procent hoger op 26.596 punten. De brede S&amp;P 500 klom een fractie tot 2918 punten en de technologiebeurs Nasdaq ging 0,4 procent vooruit tot 7916 punten.</p><p>De Amerikaanse minister van Financiën Steven Mnuchin is "hoopvol" gestemd dat een handelsdeal kan worden gesloten. Volgens de minister is de deal inmiddels voor ongeveer 90 procent rond. Deze week ontmoeten president Donald Trump en zijn Chinese collega Xi Jinping elkaar op de G20-top in Japan.</p><p>Micron</p><p>Micron won 13 procent. Het bedrijf zette een lagere winst en omzet in de boeken, maar beleggers reageerden vooral op de opmerking over "vroege tekenen van herstel" op de markt. In het kielzog van Micron wonnen branchegenoten Intel, Advanced Micro Devices (AMD), NXP Semiconductor, Texas Instruments, Nvidia en Qualcomm 2,5 tot 5,6 procent.</p><p>Broadcom stond ook in de belangstelling. De Europese Commissie stelt een onderzoek in naar machtsmisbruik door de chipmaker. Broadcom heeft mogelijk zijn afnemers door clausules in contracten verboden zaken te doen met concurrenten. Het aandeel won 1,7 procent.</p><p>Boeing</p><p>Boeing steeg 2,3 procent. De eerste vluchten met de gewraakte Boeing 737 MAX zullen mogelijk tegen het einde van de zomer plaatsvinden. Verder voert het bedrijf onderhandelingen met maatschappijen over een compensatie voor geleden schade vanwege het verplicht aan de grond houden van de toestellen.</p><p>Levensmiddelenconcern General Mills, bekend van merken als Cheerios, Bugles en Häagen-Dazs, leverde 4,6 procent in na cijfers. Ook technologieconcern BlackBerry opende de boeken en speelde bijna 10 procent kwijt. Resultaten van pakketbezorger FedEx (plus 2,2 procent) werden wel goed ontvangen.</p><p>De euro was 1,1378 dollar waard, tegen 1,1385 dollar bij het slot in Europa. De prijs van een vat Amerikaanse olie steeg 2,7 procent tot 59,36 dollar. Brentolie kostte 2,2 procent meer op 66,50 dollar per vat.</p>
