---
layout: post
title: "Kroon mag niet spreken op veteranendag Schijndel"
date: Sat, 18 May 2019 16:02:07 +0200
category: binnenland
externe_link: "https://www.telegraaf.nl/nieuws/3608180/kroon-mag-niet-spreken-op-veteranendag-schijndel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/942a9dec-7975-11e9-9ef0-02d1dbdc35d1.jpg"
---

<p class="intro">Burgemeester Kees van Rooij heeft een uitnodiging aan Marco Kroon om te spreken op veteranendag in Schijndel weer ingetrokken. De gemeente Meierijstad vindt Kroon als spreker ''niet meer passen bij de sfeer van veteranendag, nu er zoveel discussie is rondom zijn persoon''.</p> <p>Dat bevestigt een woordvoerder tegenover het Brabants Dagblad. De drager van de Militaire Willems-Orde zou op 21 juni een inleiding verzorgen voor de veteranen in zijn woonplaats Schijndel. Vlak na carnaval heeft de burgemeester deze lezing echter geannuleerd. Kroon werd op 3 maart, carnavalszondag, aangehouden in de binnenstad van Den Bosch. Op de Parade zou hij een kopstoot hebben uitgedeeld aan een agent en zijn geslachtsdeel hebben getoond. De topmilitair moet binnenkort voor de rechter komen, waar hij wordt vervolgd voor schennis van de eerbaarheid, belediging en eenvoudige mishandeling. Volgens het OM heeft hij drie agenten op onheuse en op strafbare wijze bejegend.</p>
