---
layout: post
title: "Kim Kardashian maakt docu over gevangeniswerk"
date: Wed, 08 May 2019 07:39:00 +0200
categories: 
- entertainment 
- sterren 
externe_link: "https://www.telegraaf.nl/entertainment/3551917/kim-kardashian-maakt-docu-over-gevangeniswerk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/445442fc-7153-11e9-9df2-0255c322e81b.jpg"
---

<p class="intro">Nu ze steeds meer tijd steekt in haar gevangenenactivisme, gaat Kim Kardashian ook een televisieprogramma over dat onderwerp maken. De realityster produceert The Justice Project voor de Amerikaanse truecrimezender Oxygen.</p> <p>De twee uur lange documentaire volgt Kim in haar pogingen een juridische carrière van de grond te krijgen, om zo gevangenen vrij te krijgen die naar haar idee slachtoffer zijn geworden van een falend rechtssysteem.</p><p>Kim en haar advocaten hebben de afgelopen drie maanden zeventien gevangenen vrij kunnen krijgen. Het ging in alle gevallen om mensen die veroordeeld waren voor relatief kleine, meestal drugsgerelateerde vergrijpen, die daar lange straffen voor hadden gekregen.</p><p>Vorig jaar verleende de Amerikaanse president Donald Trump een gevangene gratie na een gesprek met Kim. Na de vrijlating van Alice Marie Johnson kondigde de realityster aan door te gaan met haar activisme. Ze liet in september op sociale media weten: „Het begon met miss Alice, maar toen ik haar zag en de gezichten leerde kennen achter de verhalen van mannen en vrouwen in gevangenissen, wist ik dat ik niet na één geval kon stoppen. Het is tijd voor echte, systematische verandering.”</p>
