---
layout: post
title: "Mickey Rourke onherkenbaar tijdens ongemakkelijk interview"
date: Mon, 02 Sep 2019 12:39:31 +0200
categories: 
- entertainment 
- gossip 
externe_link: "https://www.telegraaf.nl/entertainment/675771859/mickey-rourke-onherkenbaar-tijdens-ongemakkelijk-interview"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/69cde6a4-cd70-11e9-a0a1-0255c322e81b.jpg"
---

<p class="intro">Hollywoodster Mickey Rourke heeft de kijkers van televisieprogramma Good Morning Britain doen fronzen. Niet alleen kwam hij tijdens het interview moeilijk uit zijn woorden, het kostte veel mensen überhaupt moeite om de acteur te herkennen!</p> <p>De 66-jarige Rourke – die met name in de jaren tachtig furore maakte met filmhits als Rumble Fish, Year of the Dragon en Angel Heart – gaf vanuit zijn woonkamer in Los Angeles antwoord op de vragen van talkshowhosts Susanna Reid en Piers Morgan, die flink hun best moesten doen om ook maar iets uit de acteur te krijgen.</p><p>Met zijn hondje op schoot, cowboyhoed op zijn hoofd en een nogal strak zittend overhemd – inclusief een losgeschoten knoopje – nam Rourke uitgebreid de tijd om zijn zinnen te formuleren. Op een gegeven moment vroeg de ongeduldige Morgan hem naar zijn rol in de wereldwijd geprezen film The Wrestler (2008), wat voor de acteur zijn comeback betekende, waarna Rourke opnieuw een lange stilte liet vallen. Dat was voor de presentator het moment om zijn gast af te kappen.</p><p>Op Twitter verbaasden kijkers zich niet alleen over het gesprek, ook het onherkenbare gezicht van de Amerikaanse ster was op het sociale medium punt van discussie. Zo vroeg iemand zich af: „Wie was dat zojuist bij Good Morning Britain? Hij leek totaal niet op Mickey Rourke.” Een andere twitteraar schreef: „Goed, hij klinkt als Mickey Rourke, maar hij lijkt er in de verste verte op. Wat heeft-ie in godsnaam gedaan? Ook kwam een kijker met een tip: „Zet hem alsjeblieft niet op een plek waar het warm is, grote kans dat zijn gezicht dan smelt!”</p>
