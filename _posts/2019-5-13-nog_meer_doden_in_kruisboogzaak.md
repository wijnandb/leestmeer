---
layout: post
title: "Nog meer doden in kruisboogzaak"
date: Mon, 13 May 2019 15:19:11 +0200
categories: 
- entertainment 
- opinie 
externe_link: "https://www.telegraaf.nl/nieuws/3579317/nog-meer-doden-in-kruisboogzaak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/024ab83c-7586-11e9-a6fc-02c309bc01c1.jpg"
---

<p class="intro">In de mysterieuze zaak rond de drie kruisboogdoden in het Duitse Passau zijn nog eens twee lichamen gevonden.</p> <p>De dode vrouwen werden liggend op bed aangetroffen in het appartement van één van de drie Passau-slachtoffers, in Wittingen in Nedersaksen, zei een woordvoerder van het parket van Passau maandag.</p><p>Afgelopen weekend vond een kamermeisje van een pension in Passau drie doden met pijlen in hun lichaam. Het lichaam van een 30-jarige vrouw lag in een plas bloed op de vloer van een driepersoonskamer. Op een bed ernaast lagen een andere dode vrouw (33) en een dode man (53) hand in hand. Allen waren gedood door kruisboogpijlen. De 53-jarige man zou volgens Bild bekend staan als jager en kruisboogschutter.</p><p>De politie vond in de kamer drie kruisbogen, twee op het bed, één nog in een tas. De 33-jarige vrouw kwam evenals de man uit Rijnland-Palts. Het drietal was vrijdag in het pension aangekomen. Hun onderlinge relatie is onduidelijk.</p><p>Wat zich precies heeft afgespeeld in de kamer is nog onduidelijk. De politie gaat er vooralsnog van uit dat de dader in Passau zelfmoord heeft gepleegd na het doden van zijn of haar kamergenoten.</p><p>De krant AZ sprak met buurtbewoonster Silvia Henne. Ze kent één van de doden. „Het was een bijzondere vrouw. Altijd in het zwart gekleed, een soort gothic. In ons dorp Wittingen zegt iedereen gedag tegen elkaar, maar zij zei niks terug”.</p>
