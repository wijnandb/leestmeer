---
layout: post
title: "Uitgelaten Hateboer zingt Champions League-hymne voor De Roon"
date: Mon, 27 May 2019 08:39:02 +0200
category: sport
externe_link: "https://nos.nl/l/2286476"
feature_image: "https://nos.nl/data/image/2019/05/27/552812/1008x567.jpg"
---

<p>Vlak na het behalen van de fraaie derde plaats in de Serie A met Atalanta werd Marten de Roon ge√Ønterviewd in de catacomben over het behalen van de Champions League. De Nederlander kreeg snel gezelschap van een melige landgenoot Hans Hateboer.</p>
<p>Hateboer, die geschorst was voor de laatste wedstrijd tegen Sassuolo, hield een biertje tegen het oor van De Roon en zei: "Slokje?" Daarna begon hij tot hilariteit van De Roon de Champions League-hymne te zingen.</p>
<h2>Een droom</h2>
<p>De Roon probeerde er verder nog wel een serieus interview van te maken. "De Champions League is een droom voor ons. Ik speel in het Nederlands elftal en in Europa. De Champions League ontbrak nog", zei de middenvelder.</p>
<p>En verdediger Hateboer: "Dit is een geweldig resultaat voor een club als Atalanta. De bekerfinale spelen, kwalificeren voor de Champions League en derde worden in de Serie A."</p>
<p>De Roon en Hateboer horen later vandaag of bondscoach Ronald Koeman ze heeft opgenomen in de definitieve selectie van Oranje voor de finaleronde van de Nations League. De Roon zat in de voorselectie, maar Hateboer niet.</p>
