---
layout: post
title: "Politie aan de deur bij Boris Johnson na klachten buren"
date: Sat, 22 Jun 2019 08:11:18 +0200
category: buitenland
externe_link: "https://www.telegraaf.nl/nieuws/411816212/politie-aan-de-deur-bij-boris-johnson-na-klachten-buren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/972771dc-94b4-11e9-9adb-02d1dbdc35d1.jpg"
---

<p class="intro">De topkandidaat voor het Britse premierschap, Boris Johnson, is in opspraak geraakt door een knallende ruzie met zijn vriendin. De twee maakten zoveel herrie, dat de buren de politie belden, zo schrijft de Britse krant The Guardian.</p> <p>Boris Johnson is een van de twee overgebleven kandidaten voor het leiderschap van de Conservatieven, de partij van de zittende premier Theresa May.</p><p>Vrijdagmorgen werden de buren opgeschrikt door hevig geschreeuw en brekend servies. Kennelijk hadden Johnson en zijn vriendin Carrie Seymonds een hevig meningsverschil. Volgens de krant belden de buren diverse malen aan uit ongerustheid, maar werd er niet gereageerd. Daarop werd besloten het alarmnummer te bellen.</p><p>Toegesnelde agenten vertrokken weer toen het kijvende stel hen verzekerde dat er verder niets aan de hand was. Bij de politie is een geluidsopname van de ruzie aangeleverd.</p><p>Johnson en Seymonds zijn sinds ongeveer een jaar een setje. Zij was hoofd perszaken van de Conservatieven. Voor haar verliet Johnson zijn vrouw.</p>
