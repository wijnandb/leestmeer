---
layout: post
title: "EOD haalt achtergebleven explosief weg na plofkraak Landgraaf"
date: Tue, 09 Jul 2019 09:00:49 +0200
category: nieuws
externe_link: "https://nos.nl/l/2292696"
feature_image: "https://nos.nl/data/image/2019/07/09/562219/1008x567.jpg"
---

<p>De Explosieven Opruimingsdienst Defensie heeft een achtergebleven explosief in Landgraaf weggehaald na een plofkraak vanmorgen. Panden die grenzen aan het Raadhuisplein, waar de geldautomaat werd opgeblazen, moesten worden ontruimd. Ook het gemeentehuis is dicht.</p>
<p>De geldautomaat van ABN Amro werd rond 05.00 uur opgeblazen. Niet alleen de gevel van de bank is flink beschadigd. Ook de ruiten van naastgelegen panden zijn gesneuveld door de harde knal. Er is niemand gewond geraakt.</p>
<p>Na de plofkraak bleek dat er mogelijk een deel van het explosief was achtergebleven in de geldautomaat. Buurtbewoners en medewerkers van winkels in de omgeving zijn in de buurt opgevangen.</p>
<p>Volgens de politie gingen meerdere verdachten er na de plofkraak in een donkerkleurige auto vandoor. Het is nog niet bekend of de daders geld hebben buitgemaakt, meldt 1Limburg.</p>
