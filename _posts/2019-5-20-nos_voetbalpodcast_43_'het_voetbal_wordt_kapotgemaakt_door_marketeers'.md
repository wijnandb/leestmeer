---
layout: post
title: "NOS Voetbalpodcast #43: 'Het voetbal wordt kapotgemaakt door marketeers'"
date: Mon, 20 May 2019 13:44:43 +0200
category: sport
externe_link: "https://nos.nl/l/2285528"
feature_image: "https://nos.nl/data/image/2019/05/20/551351/1008x567.jpg"
---

<p>Elke week blikken de commentatoren van de NOS terug op het voetbalweekend. Meningen en scherpe analyses, verhalen en opvallende anekdotes. Dat en meer is te horen in de NOS Voetbalpodcast.</p>
<p>Deze week schuiven Arman Avsaroglu, Jeroen Grueter en Andy Houtkamp aan bij presentator Jan Roelfs, die deze week Arno Vermeulen vervangt.</p>
<p>Nu veel beslissingen in het voetbal zijn gevallen, is het Eurovisie Songfestival een belangrijk gespreksonderwerp. Arman Avsaroglu geeft toe dat hij juichend op de bank stond toen Duncan Laurence zaterdagavond won. "Het is toch een gevoel van nationale trots. Je wint weer eens wat en dat gebeurt niet zo vaak."</p>
<p>Als het Songfestival is besproken, komt het voetbal toch ook aan de orde. De commentatoren verbazen zich over het aanvangstijdstip van de wedstrijd tussen Cambuur en De Graafschap, in de play-offs om promotie-degradatie. Die wedstrijd begon zondag om 20.00 uur, nadat eerder op de dag al drie potjes waren gespeeld, waarvan de eerste om 12.15 uur begon. </p>
<p>De voetbalvolgers denken dat het uitsmeren van de speeldagen veel vaker gaat gebeuren, mede met het oog op de tv-kijkers, maar vragen zich af of supporters daar op zitten te wachten. "Het voetbal wordt kapotgemaakt door de marketeers", vindt Jeroen Grueter.</p>
<p>Verder komen onder meer de Europese titel voor Oranje onder 17 en het afscheid van Arjen Robben bij Bayern MÃ¼nchen aan de orde.</p>
