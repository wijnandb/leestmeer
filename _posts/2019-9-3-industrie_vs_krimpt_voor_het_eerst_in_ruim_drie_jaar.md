---
layout: post
title: "Industrie VS krimpt voor het eerst in ruim drie jaar"
date: Tue, 03 Sep 2019 16:19:43 +0200
categories: 
- financieel 
- koersen 
externe_link: "https://www.telegraaf.nl/financieel/1578356395/industrie-vs-krimpt-voor-het-eerst-in-ruim-drie-jaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/092e4ade-ce59-11e9-93cd-0255c322e81b.jpg"
---

<p class="intro">De bedrijvigheid in de industrie van de Verenigde Staten heeft in augustus voor het eerst in ruim drie jaar een lichte krimp laten zien. Dat meldde onderzoeksbureau ISM.</p> <p>De inkoopmanagersindex voor de Amerikaanse industrie ging naar een stand van 49,1 van 51,2 een maand eerder. Dat is het laagste niveau sinds januari 2016. Economen voorspelden in doorsnee een onveranderd niveau voor de index, die bij een stand hoger dan 50 wijst op groei en daaronder op krimp.</p><p>Volgens ISM gingen de nieuwe orders omlaag, terwijl ook de productie kromp. De Amerikaanse industrie heeft te kampen met tegenwind door de handelsoorlog tussen de VS en China en de afzwakkende wereldeconomie.</p><p>De Britse marktonderzoeker Markit publiceerde zijn eigen definitieve index voor de Amerikaanse industrie. Die noteerde voor augustus een stand van 50,3.</p>
