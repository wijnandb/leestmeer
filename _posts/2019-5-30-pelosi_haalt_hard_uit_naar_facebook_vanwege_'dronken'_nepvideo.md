---
layout: post
title: "Pelosi haalt hard uit naar Facebook vanwege 'dronken' nepvideo"
date: Thu, 30 May 2019 18:53:07 +0200
category: nieuws
externe_link: "https://nos.nl/l/2286979"
feature_image: "https://nos.nl/data/image/2019/05/30/553636/1008x567.jpg"
---

<p>De Democratische voorzitter van het Amerikaanse Huis van Afgevaardigden Nancy Pelosi heeft flinke kritiek geuit op Facebook. In een interview op radiostation KQED zei ze te betwijfelen of het sociale platform wel heeft geleerd van de Russische inmenging bij de Amerikaanse verkiezingen, omdat Facebook weigert een gemanipuleerde video van Pelosi offline te halen.</p>
<p>In de bewuste video, die vorige week op Facebook verscheen, lijkt Pelosi dronken te speechen. De video is vergeleken met het origineel vertraagd en het stemgeluid van Pelosi is aangepast, zodat het geknoei minder opvalt. De nepvideo werd massaal gedeeld op sociale media. Onder andere door Rudy Giuliani, de advocaat van president Trump.</p>
<p>Bekijk hier beelden van de originele video van de speech van Pelosi en de gemanipuleerde versie:</p>
<p>In de Amerikaanse verkiezingscampagne was Facebook een belangrijk instrument voor Russische hackers om desinformatie te verspreiden. Facebook-baas Mark Zuckerberg gaf later toe dat zijn bedrijf de be√Ønvloeding van Rusland heeft onderschat en beloofde beterschap.</p>
<p>Pelosi twijfelt aan de oprechtheid van die uitspraken, zei ze in het radio-interview. Pelosi: "Ik denk dat ze hebben bewezen, door iets niet te verwijderen waarvan ze weten dat het fout is, dat ze bereidwillig waren om de Russische inmenging in onze verkiezing mogelijk te maken".</p>
<p>Tegenover The New York Times laat Facebook weten niet te reageren op de uitspraken van Pelosi. Wel heeft het bedrijf al eens uitgelegd waarom het nepvideo's niet offline haalt. Alles wat geplaatst wordt op Facebook hoeft namelijk niet waar te zijn.</p>
<p>Wel wordt de verspreiding van iets dat aantoonbaar nep is verminderd door Facebook, verschijnt het minder snel prominent op nieuwspagina's van gebruikers en komt er een label bij de video te staan waaruit blijkt dat de beelden nep zijn.</p>
