---
layout: post
title: "Advocaat donderdag op trainingsveld bij Feyenoord"
date: Wed, 30 Oct 2019 09:11:08 +0100
categories: 
- sport 
- voetbal 
externe_link: "https://www.telegraaf.nl/sport/1497427549/advocaat-donderdag-op-trainingsveld-bij-feyenoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4a08785a-fb03-11e9-a090-02c309bc01c1.jpg"
aantal: 225
unieke: 154
bron: "De Telegraaf"
---

<p class="intro">Dick Advocaat maakt donderdag zijn ’rentree’ op het trainingsveld van Feyenoord. Na zijn eerdere periode als adviseur gaat de 72-jarige Hagenaar dit keer - na het vertrek van Jaap Stam - aan de slag als hoofdtrainer.</p> <p>Op complex 1908 zal Advocaat samen met Cor Pot een open training leiden. Het is nog onduidelijk wie zijn tweede assistent gaat worden.</p><p>John de Wolf staat op de wensenlijst, maar met zijn club Spakenburg, uitkomend in de Tweede Divisie, is nog geen overeenstemming bereikt. De oud-verdediger van Feyenoord heeft echter al aangekondigd dat hij sowieso aan het einde van het seizoen vertrekt uit het vissersdorp.</p><p>De selectie van Feyenoord werd dinsdag nog getraind door de oude assistenten van Jaap Stam: Jean-Paul van Gastel, Danny Landzaat, Said Bakkati en spitsentrainer Roy Makaay. Het is zeer de vraag of die allemaal kunnen aanblijven.</p><p>In het voorjaar van 2016 dook Advocaat ook al op in Rotterdam. Destijds als adviseur van Giovanni van Bronckhorst, die toen met zijn team een reeks van zeven nederlagen had neergezet.</p><p>Analist</p><p>Advocaat heeft bij Veronica Inside aangeven dat hij vanwege zijn nieuwe job gaat stoppen als analist bij de zender. „Ik heb het altijd met heel veel plezier gedaan, maar vanuit Feyenoord is de wens neergelegd of ik wil stoppen met mijn tv-werkzaamheden.”</p><p>Feyenoord-watcher Marcel van der Kraan besprak dinsdag, voor de aanstelling van Advocaat, de situatie bij de noodlijdende club:</p>
