---
layout: post
title: "Verstappen: 'Was kwestie van zo weinig mogelijk fouten maken'"
date: Sun, 28 Jul 2019 19:00:42 +0200
categories: 
- sport 
- autosport 
externe_link: "https://nos.nl/l/2295522"
feature_image: "https://nos.nl/data/image/2019/07/28/566893/1008x567.jpg"
---

<p>Max Verstappen was op Hockenheim na zijn tweede grandprixzege van het seizoen een blij en opgelucht man. "De race was geweldig. Het was vooral een kwestie van zo weinig mogelijk fouten maken", besefte hij na de boeiende race vol met incidenten.</p>
<p>Door de onregelmatige regenval ontstond er tijdens de wedstrijd een bandenwisselgekte bij de teams, waarbij de banden met en zonder profiel elkaar in hoog tempo afwisselden.</p>
<p>Verstappen moest de vele wisselingen - hij kwam uiteindelijk vijf keer binnen voor een pitstop - bijna bekopen met een crash.</p>
<p>Zo maakte de coureur op een nieuwe set gladde banden een glijdpartij van 360 graden, maar hield zijn Red Bull op het circuit. "Het is allemaal goedgekomen", dacht Verstappen glimlachend terug aan het incident.</p>
<p>De slechte start van Verstappen en Pierre Gasly, beiden moesten een aantal plaatsen inleveren, zal ongetwijfeld intern nog worden geÃ«valueerd bij Red Bull Racing.</p>
<p>"Ik had geen grip, maar volgens mij had iedereen dat aan de rechterkant. Het was geen lekker begin, maar uiteindelijk maakte het niet zo veel uit", ze Verstappen.</p>
<h2>Horner trots</h2>
<p>Christian Horner was trots op de prestatie van de Limburger. "Ongelooflijk. Onder deze omstandigheden racen is het een loterij, maar Max hield zijn hoofd erbij", zei de teambaas van Red Bull.</p>
<p>"Ik ben ook trots op de pitcrew: negen pitstops, waaronder vijf voor Max. Ze hebben het fantastisch gedaan."</p>
<p>De winst van Verstappen schept volgens Horner geen verwachtingen voor volgend weekend bij de Grand Prix van Hongarije.</p>
<p>"Vandaag waren we onder droge omstandigheden snel. Maar de banden spelen dit jaar zo'n grote rol, het is onmogelijk om iets te voorspellen."</p>
