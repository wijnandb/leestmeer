---
layout: post
title: "Meghan Markle bedenkt kledinglijn voor werkende vrouw"
date: Thu, 01 Aug 2019 09:46:49 +0200
categories: 
- entertainment 
- royalty 
externe_link: "https://www.telegraaf.nl/entertainment/1670096760/meghan-markle-bedenkt-kledinglijn-voor-werkende-vrouw"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/93510366-b430-11e9-9c4a-02d2fb1aa1d7.jpg"
---

<p class="intro">Meghan, hertogin van Sussex, heeft tijdens haar laatste zwangerschap in stilte gewerkt aan een speciale kledinglijn, in samenwerking met de liefdadigheidsorganisatie Smart Works. Dat is bekendgemaakt via het Instagramaccount van Harry en Meghan, waarop ook een aantal foto’s werden gedeeld van de destijds nog hoogzwangere hertogin.</p> <p>Op de foto’s, die nog niet eerder naar buiten zijn gebracht, brengt Meghan een bezoek aan de organisatie die langdurig werkloze en kwetsbare vrouwen in Engeland helpt het vertrouwen in zichzelf te herwinnen bij sollicitatiegesprekken. De hertogin van Sussex is sinds januari beschermvrouwe van de Smart Works en ging daarom een aantal keer langs en sprak daar met betrokken vrouwen.</p><p>Het werk „ontroerde” Meghan, die ook zag dat er een aantal kledingstukken was dat niet „geschikt was om een vrouw zich zelfverzekerd” te laten voelen. De hertogin besloot daarom het collectief te ondersteunen en dit najaar met een aantal bevriende ontwerpers mee te helpen aan een nieuwe lijn met ’werkkleding’. Van elk item dat in winkels wordt verkocht, gaat eenzelfde item naar de stichting die gratis kleding verstrekt aan solliciterende vrouwen.</p>
