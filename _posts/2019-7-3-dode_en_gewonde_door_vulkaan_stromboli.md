---
layout: post
title: "Dode en gewonde door vulkaan Stromboli"
date: Wed, 03 Jul 2019 19:45:00 +0200
categories: 
- entertainment 
- opinie 
externe_link: "https://www.telegraaf.nl/nieuws/827056960/dode-en-gewonde-door-vulkaan-stromboli"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cda03a82-9dbf-11e9-a438-02c309bc01c1.jpg"
---

<p class="intro">Bij enkele heftige uitbarstingen in een krater van de vulkaan de Stromboli op het gelijknamige Italiaanse eiland, zijn een dode en een gewonde gevallen, meldden Italiaanse media. Het gaat naar verluidt om twee Siciliaanse toeristen.</p> <p>Op meerdere plaatsen op het eiland in de Middellandse Zee, circa 60 kilometer ten noorden van Sicilië, zijn door de gloeiende lava branden ontstaan. Er zijn daarom blusvliegtuigen naar het eiland gestuurd.</p><p>Volgens bewoners is er verder geen sprake van paniek. Wel spuwt de vulkaan veel rook, as en lava uit. Het gaat om een van de actiefste vulkanen van Italië, die al 2000 jaar uitbarst. Op het vulkanische eiland wonen naar schatting slechts vijfhonderd mensen. In de zomermaanden komen daar honderden toeristen bij.</p><p>Bent u op het eiland? Dan komen we graag in contact met u via onze Whatsapp tiplijn. Zet het nummer in je telefoon: +31 613650952.</p>
