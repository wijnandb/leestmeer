---
layout: post
title: "Weduwe van Chester Bennington verloofd"
date: Sat, 07 Sep 2019 15:01:13 +0200
categories: 
- entertainment 
- gossip 
externe_link: "https://www.telegraaf.nl/entertainment/1885250389/weduwe-van-chester-bennington-verloofd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/921ec40e-d16f-11e9-9d4d-0218eaf05005.jpg"
---

<p class="intro">Talinda, de weduwe van Linkin Park-frontman Chester Bennington, is weer gelukkig in de liefde. Zo gelukkig zelfs, dat ze opnieuw gaat trouwen. Dat laat ze zaterdag in een post op Instagram weten.</p> <p>„Je kunt liefde vinden na een tragedie. De dood van een soulmate betekent niet meteen ook de dood van jezelf”, valt te lezen in haar post. Daarnaast steekt ze andere weduwen die in hetzelfde schuitje zitten een hart onder de riem. „Aan alle zelfmoord-weduwen: je KAN weer gelukkig worden. Je KAN ruimte hebben in je hart voor rouw, geluk, blijdschap, verdriet en liefde.”</p><p>Talinda zal Chester, die ruim twee jaar geleden zelfmoord pleegde, niet vergeten. „Ik zal Chester blijven eren en doorgaan met mijn levensmissie om zijn overlijden niet voor niks te laten zijn.” Dat doet ze onder meer via de stichting 320 Changes Direction, die mensen bewust maakt van het belang van mentale gezondheid.</p><p>Wanneer Talinda en haar verloofde Michael gaan trouwen is nog niet bekend.</p>
