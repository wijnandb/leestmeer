---
layout: post
title: "Xavi: ’Frenkie de Jong van wreed niveau’"
date: Fri, 12 Jul 2019 09:11:06 +0200
categories: 
- sport 
- voetbal 
externe_link: "https://www.telegraaf.nl/sport/919246633/xavi-frenkie-de-jong-van-wreed-niveau"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/476e1dfc-a482-11e9-a7c4-0218eaf05005.jpg"
---

<p class="intro">Xavi Hernandez windt er geen doekjes om. De voormalig topmiddenvelder is helemaal wild van de kwaliteiten van Frenkie de Jong. De 22-jarige middenvelder werd deze zomer door de Catalaanse club voor 86 miljoen euro gekocht van Ajax.</p> <p>„Ik vind het een fantastische aankoop. Hij is van een wreed niveau”, laat Xavi weten. De 39-jarige Spanjaard speelde van 1998 tot en met 2015 in de hoofdmacht van de Catalanen en won met Barcelona alles wat er te winnen viel.</p><p>Xavi ziet het helemaal zitten in de Oranje-international. „De Jong is erg compleet, niet alleen technisch, maar hij maakt ook in aanvallend opzicht het verschil. Bovendien ondersteunt hij zijn ploeggenoten en doet hij zijn verdedigende taken. Ook heeft hij de nederigheid om zich te laten terugzakken. Kortom: een spectaculaire aanwinst. Nu en voor de toekomst.”</p><p>De Jong ligt tot de zomer van 2024 vast bij Barcelona. Eerder gaf de middenvelder al aan dat hij het liefst zijn hele carrière bij de grootmacht uit Catalonië zou willen blijven. De Jong werd vorige week onder massale belangstelling gepresenteerd in Camp Nou. Hij is de twintigste Nederlander die het shirt van Barcelona zal dragen.</p>
