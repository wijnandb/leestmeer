---
layout: post
title: "FNV schort actie grondpersoneel Schiphol op"
date: Sat, 07 Sep 2019 14:08:25 +0200
categories: 
- entertainment 
- opinie 
externe_link: "https://www.telegraaf.nl/financieel/410137538/fnv-schort-actie-grondpersoneel-schiphol-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3210b8c6-d168-11e9-a85c-0218eaf05005.jpg"
---

<p class="intro">FNV Luchtvaart heeft de aangekondigde staking van grondpersoneel op Schiphol opgeschort. Er zou zondag worden gestaakt van 13.00 tot 17.00 uur.</p> <p>Maar de bond ziet er na overleg met de leden voorlopig vanaf. „Directe aanleiding zijn tekenen die we hebben ontvangen dat KLM op voor ons belangrijke punten stappen wil gaan zetten”, zegt FNV-bestuurder Jan van den Brink.</p><p>De FNV sluit zich maandag aan bij het overleg tussen KLM en de andere bonden. „Wij zijn benieuwd wat het oplevert. KLM krijgt van ons tot het einde van volgende week om tot een onderhandelingsresultaat op hoofdlijnen te komen. Anders gaan we verder met werkonderbrekingen”, aldus Van den Brink.</p><p>Op maandag en woensdag legden medewerkers van KLM het werk ook al twee uur neer, waardoor tientallen vluchten geannuleerd werden of vertraging opliepen. Op woensdag kregen de stakers ook steun van een deel van de cateringmedewerkers van KLM.</p><p>Naast betere roosters en meer vaste medewerkers in dienst eist FNV 4 procent loonsverhoging per jaar. Onder de cao voor grondpersoneel vallen 15.000 medewerkers.</p>
