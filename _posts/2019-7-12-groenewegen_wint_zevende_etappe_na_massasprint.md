---
layout: post
title: "Groenewegen wint zevende etappe na massasprint"
date: Fri, 12 Jul 2019 17:44:32 +0200
categories: 
- sport 
- wielrennen 
externe_link: "https://www.telegraaf.nl/sport/246003153/groenewegen-wint-zevende-etappe-na-massasprint"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b51b1530-a4d2-11e9-9b17-0255c322e81b.jpg"
---

<p class="intro">De langste etappe van de Tour van dit jaar eindigde in een massasprint. In Chalon-Sur-Saône kwam Dylan Groenewegen na 230 kilometer als eerste over de streep.</p> <p>Zoals van te voren werd verwacht eindigde de zevende etappe in een massasprint. Daarin was Groenewegen te sterk voor de rest.</p><p>Vroege ontsnapping</p><p>Twee renners (Stéphane Rossetto en Yoann Offredo) waagden aan het begin van de etappe een poging. Ze reden weg van het peloton, maar uiteindelijk het mocht niet baten voor de twee Fransmannen.</p><p>In de 230 kilometer lange vlakke rit - die slechts drie colletjes kende van de vierde, derde en nogmaals vierde categorie - naar Chalon-Sur-Saône, werden de koplopers nog voor de eindstreep ingerekend door het aanstormende peloton, dat zich klaarmaakte voor de massasprint.</p><p>Massasprint</p><p>Een kleine tien kilometer voor de eindstreep begonnen de sprinttreintjes zich al te vormen. Team Sunweb (Michael Matthews), Deceuninck-Quick-Step (Elia Viviani), BORA (Peter Sagan), UAE (Alexander Kristoff), Lotto-Soudal (Caleb Ewan) en Jumbo-Visma (Groenewegen) meldden zich vooraan het peloton om hun sprinter zo goed mogelijk te lanceren.</p><p>Groenewegen was op zoek naar revanche. De Nederlander viel in de eerste etappe en moest het ook in de vierde rit afleggen in de eindsprint, die gewonnen werd door Viviani.</p><p>Uiteindelijk trok Groenewegen na een spannende sprint aan het langste eind. Met een topsnelheid van 74,1 kilometer per uur sprintte hij naar de ritzege. Het scheelde overigens heel weinig of Ewan had de rit op zijn naam geschreven.</p><p>Succes</p><p>Het succes van Jumbo-Visma in de Tour blijft zich aanhouden. Mike Teunissen won de openingsrit in Brussel en pakte het geel. Een lag later won geel-zwart de ploegentijdrit en nu komt daar ook de zege van Groenewegen bij.</p><p>Het is de derde keer deze Tour, die pas zeven etappes oud is, dat er een Nederlander op het podium staat. Voor Groenewegen is het nu het derde jaar op rij dat hij een rit wint in de Tour.</p><p>Klassement</p><p>In het klassement is er wat betreft de gele trui weinig veranderd. De kopmannen verloren geen tijd ten opzichte van elkaar. Zo blijft Giulio Ciccone de man in het geel en is Steven Kruijswijk de beste Nederlander. De renner van Jumbo-Visma is terug te vinden op de achtste plaats.</p><p>Bekijk hier de uitslagen in de Ronde van Frankrijk.</p><p>Bekijk hier de klassementen in de Ronde van Frankrijk</p><p>Bekijk hier het etappeschema van de Ronde van Frankrijk.</p><p>Bekijk hier de deelnemende ploegen + renners aan de Ronde van Frankrijk.</p>
