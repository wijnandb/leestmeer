---
layout: post
title: "Fortuna haalt voormalig Barcelona-talent naar Sittard"
date: Wed, 10 Jul 2019 18:18:35 +0200
category: sport
externe_link: "https://nos.nl/l/2292920"
feature_image: "https://nos.nl/data/image/2019/07/10/562561/1008x567.jpg"
---

<p>Fortuna Sittard heeft zich versterkt met de 21-jarige Álex Carbonell Vallés. De middenvelder, die de jeugopleiding van FC Barcelona doorliep, wordt voor één seizoen gehuurd van Valencia.</p>
<p>Carbonell voetbalde sinds zijn zesde bij Barcelona, waar hij in 2016 in een bekerwedstrijd debuteerde in de hoofdmacht. Tot een echte doorbraak kwam het niet voor Carbonell, die zijn heil daarna een treetje lager zocht bij CF Reus Deportiu en Córdoba FC in de tweede Liga.</p>
<p>Begin dit jaar pikte Valencia hem op. Carbonell zou deze zomer aansluiten bij het tweede elftal, maar nu mag hij minuten gaan maken in de eredivisie bij Fortuna Sittard.</p>
<h2>PEC Zwolle shopt in eerste divisie</h2>
<p>PEC Zwolle heeft Sam Kersten aan de selectie toegevoegd. De club van trainer John Stegeman neemt de 21-jarige verdediger over van FC Den Bosch.</p>
<p>Kersten tekent een contract voor twee jaar met een optie voor nog een seizoen. PEC Zwolle nam dinsdag al de 25-jarige rechtsback Sai van Wermeskerken over van Cambuur.</p>
