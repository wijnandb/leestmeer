---
layout: post
title: "Verkiezingen Oostenrijk mogelijk in september"
date: Sun, 19 May 2019 14:32:09 +0200
category: buitenland
externe_link: "http://feeds.nos.nl/~r/nosnieuwsbuitenland/~3/Q_49ANkkC4E/2285394"
feature_image: "https://nos.nl/data/image/2019/05/19/551136/1008x567.jpg"
---

<p>Oostenrijk gaat mogelijk begin september naar de stembus voor een nieuw parlement. Volgens president Alexander van der Bellen is dat het beste moment voor snelle verkiezingen, zei hij na een overleg met bondskanselier Sebastian Kurz.</p>
<p>Gisteren viel het kabinet van Kurz vanwege het schandaal rond vicekanselier Heinz-Christian Strache, de voorzitter van de rechts-populistische partij FPÖ.</p>
<p>Strache raakte in opspraak door een video waarin hij zich met FPÖ-fractievoorzitter Gudenus open lijkt te stellen voor corruptie in aanloop naar de verkiezingen in 2017; hij was bereid bouwopdrachten te geven aan een dubieuze Russische investeerder in ruil voor invloed op een van de belangrijkste kranten van Oostenrijk.</p>
<p>Bekijk hier hoe Strache met de 'Russen' onderhandelt:</p>
<p>Strache bood zijn excuses aan en stapte op, maar voor kanselier Kurz (ÖVP) was de maat vol. Hij trok de stekker uit zijn kabinet na het zoveelste incident met de FPÖ. "Genoeg is genoeg", zei hij. "De FPÖ schaadt het aanzien van ons land."</p>
<p>Volgens president Van der Bellen moet er nu alles aan gedaan worden om het vertrouwen in de Oostenrijkse politiek te herstellen. </p><img src="http://feeds.feedburner.com/~r/nosnieuwsbuitenland/~4/Q_49ANkkC4E" height="1" width="1" alt=""/>
