---
layout: post
title: "Aldi gaat geld vragen voor plastic zakjes"
date: Tue, 11 Jun 2019 15:05:39 +0200
categories: 
- entertainment 
- opinie 
externe_link: "https://www.telegraaf.nl/financieel/1108699214/aldi-gaat-geld-vragen-voor-plastic-zakjes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f949136e-8c4b-11e9-a07f-02d2fb1aa1d7.jpg"
---

<p class="intro">Nadat Aldi eerder al plastic boodschappentassen uit zijn winkels verbande, gaat de discounter als eerste grote supermarkt geld vragen voor de plastic zakjes voor fruit en groenten.</p> <p>De prijs gaat een bescheiden 1 eurocent bedragen. Als reden voor de maatregel noemt Aldi het milieu en de wens om de eigen ecologische voetafdruk te verkleinen. Vorig jaar stopte Aldi al met de verkoop van eenmalige plastic boodschappentassen. Klanten kunnen alleen nog herbruikbare boodschappentassen kopen. Deze stap is nog niet overgenomen door de grote reguliere supermarkten.</p><p>De bestaande plastic zakjes maken spoedig plaats voor zakjes van hernieuwbare grondstoffen. Daarnaast komt Aldi met een groente- en fruitzak die geschikt is om meermalen te gebruiken. „We hopen dat onze klanten uiteindelijk gaan kiezen voor die herbruikbare zak. Dit heeft bij meermalig gebruik de minste impact op het milieu”, zegt duurzaamheidsmanager Nadie Winde van Aldi.</p><p>Volgens Aldi heeft de supermarktketen sinds het stoppen met eenmalige plastic boodschappentassen al 200.000 kilo plastic bespaard.</p><p>De Nederlandse supermarktbranche liet eerder dit jaar weten dat het zijn plastic uitstoot sterk wil verminderen. Nu nog worden reusachtige hoeveelheden plastic gebruikt voor de verpakking van bijvoorbeeld vlees, groenten, kaas en brood. Het streven is om het aantal plastic verpakkingen in de schappen met 20% te verlagen voor 2025.</p>
