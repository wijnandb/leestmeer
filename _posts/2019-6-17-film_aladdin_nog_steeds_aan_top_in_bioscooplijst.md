---
layout: post
title: "Film Aladdin nog steeds aan top in bioscooplijst"
date: Mon, 17 Jun 2019 19:04:46 +0200
category: entertainment
externe_link: "https://www.telegraaf.nl/entertainment/1337311304/film-aladdin-nog-steeds-aan-top-in-bioscooplijst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0f63cfd8-9122-11e9-983a-02d2fb1aa1d7.jpg"
---

<p class="intro">De nieuwe liveactionversie van de film Aladdin is niet van de toppositie te verdrijven in de bezoekerslijst van de Nederlandse bioscopen. De familiefilm, met in de hoofdrollen Will Smith en Marwan Kenzari, is na vier weken nog steeds de best bezochte titel in de Nederlandse theaters.</p> <p>Inmiddels trok de film meer dan 600.000 bezoekers. De film doet het daarmee beter dan Rocketman, de bejubelde musical over het leven van zanger Elton John. Deze trok in drie weken tijd bijna 200.000 bezoekers. Ook John Wick Chapter III, met Keanu Reeves, kan niet aan Aladdin tippen; voor het derde deel in de zeer succesvolle actiereeks werden in een maand tijd bijna 300.000 kaartjes gekocht.</p><p>Aladdin vertelt het verhaal van een eenvoudige straatjongen die door toeval een magische lamp in handen krijgt met een geest die hem drie wensen gunt. De jongen wenst een prins te worden, opdat hij het hart kan veroveren van prinses Jasmine. De animatiefilm uit 1992, waarvoor komiek Robin Williams de stem van de Genie insprak, geldt als een van de grote Disneyklassiekers. In de nieuwe versie vertolkt Will Smith de geest; Marwan Kenzari is te zien als grote slechterik Jafar.</p>
