---
layout: post
title: "Pim draagt uit protest rok naar werk"
date: Fri, 28 Jun 2019 12:01:46 +0200
category: opmerkelijk
externe_link: "https://www.telegraaf.nl/nieuws/1942812493/pim-draagt-uit-protest-rok-naar-werk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e5c5251e-999b-11e9-a39c-02c309bc01c1.png"
---

<p class="intro">Met het warme weer zwetend in een lange broek naar het werk omdat dit het beleid is, niet elke man staat daar achter. De 21-jarige Pim Steenbergen besloot daarom op een bijzondere manier actie te voeren.</p> <p>„Omdat korte broeken niet zijn toegestaan op het werk en rokken wel, zal ik naar het werk gaan in rok. Ik ben zo blij met hoe goed deze rok mij staat”, deelde Pim afgelopen woensdag via Twitter. Hij kreeg via sociale media behoorlijk wat support door middel van 5.700 likes en in menig reactie werd er vol lof over zijn besluit gesproken.</p><p>„Te veel mannen bij mij op de werkvloer lieten het helaas bij roepen. Ik had de loper voor ze uitgelegd met zo’n actie”, reageert ’@krinkokomo.’ Ook Linda is enthousiast: „Zeg me dat je dat echt gedaan hebt. Held! Wat een achterlijk beleid, dat korte broeken niet zijn toegestaan”, reageert ze onder de tweet van Pim.</p><p>Steenbergen voegde de daad bij het woord en liet vrijdag weten dat zijn actie op het werk positief is opgepakt. „Reactie van de directie gekregen. Ze vinden dat ik er fantastisch uitzie en ze gaan dit meenemen en het kledingadvies voor het bedrijf mogelijk opnieuw bepalen. Doel bereikt”, schrijft Pim op Twitter.</p>
