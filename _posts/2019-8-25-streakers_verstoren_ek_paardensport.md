---
layout: post
title: "Streakers verstoren EK paardensport"
date: Sun, 25 Aug 2019 15:57:03 +0200
category: sport
externe_link: "https://www.telegraaf.nl/sport/938335945/streakers-verstoren-ek-paardensport"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9352cd56-c748-11e9-8073-0255c322e81b.jpg"
---

<p class="intro">Het EK paardensport in het Rotterdamse Kralingse bos is verstoord door twee dierenactivisten. Ze kwamen op de baan tijdens de run van Marc Houtzager, in de finale van het EK Springen.</p> <p>De schaars geklede vrouwelijke activisten hadden onder meer de teksten ’EK abuse’ en ’Stop horse slavery’ op hun lijf geschreven. Toegesnelde beveiligers pakten de vrouwen op in de ring terwijl Houtzager zijn ronde afmaakte. Eén van de activisten kreeg terwijl ze werd afgevoerd een schop van een boze toeschouwer.</p><p>Houtzager wist ondanks de commotie foutloos te blijven met Sterrehof's Calimero. De Nederlandse ruiter overschreed weliswaar net de tijdslimiet, maar dat strafpunt werd hem kwijtgescholden vanwege de commotie in de ring. Hij eindigde met een totaal van 12,20 strafpunten op de achtste plaats.</p><p>De EK in Rotterdam leverde voor de Nederlandse equipe alleen zilver op in de landenwedstrijd dressuur. De springploeg van bondscoach Rob Ehrens werd teleurstellend achtste.</p><p>De activiste had onder meer ’horse slavery’ op haar buik gekalkt.</p><p>De Zwitserse springruiter Martin Fuchs pakte in Rotterdam de Europese titel. De nummer twee van de WK vorig jaar in de Verenigde Staten was met zijn paard Clooney 51 de beste in het Kralingse Bos. De Brit Ben Maher pakte het zilver, de Belg Jos Verlooy nam na het goud in de landenwedstrijd ook individueel brons mee naar huis. Houtzager werd 8e.</p>
