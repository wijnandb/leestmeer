---
layout: post
title: "Zitting over uitlevering Assange uitgesteld"
date: Thu, 30 May 2019 11:11:03 +0200
category: buitenland
externe_link: "https://www.telegraaf.nl/nieuws/3669495/zitting-over-uitlevering-assange-uitgesteld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c266428c-82bd-11e9-8cea-0218eaf05005.jpg"
---

<p class="intro">Een Britse rechtbank zou zich donderdag buigen over een Amerikaans verzoek om uitlevering van WikiLeaks-oprichter Julian Assange, maar heeft dat uitgesteld tot 12 juni. Volgens zijn advocaat is Assange te ziek om de rechtbank zelfs via videoverbinding vanuit de gevangenis te woord te staan.</p> <p>De klokkenluidersorganisatie trok eerder al aan de bel over de gezondheidstoestand van haar oprichter. Assange verblijft momenteel in de ziekenboeg van de Londense Belmarsh-gevangenis, waar hij vastzit in afwachting van mogelijke uitzetting naar Zweden dan wel de Verenigde Staten. Volgens WikiLeaks is Assange in de zeven weken dat hij nu in de gevangenis zit, dramatisch veel gewicht verloren en is zijn gezondheid, die al niet geweldig was, verder achteruit gegaan.</p><p>De VS willen de geboren AustraliÃ«r vervolgen voor spionage. Via WikiLeaks kwamen honderdduizenden documenten naar buiten over de Amerikaanse oorlogsvoering in Afghanistan en Irak.</p><p>Een Zweedse rechtbank heeft woensdag een verzoek afgewezen, waarin Assanges advocaat vraagt om uitstel van de zitting waarin over zijn zaak wordt gesproken. Zweden wil hem berechten voor twee verkrachtingen in 2010. Al die jaren kon dat niet omdat Assange zijn toevlucht had gezocht in de ambassade van Ecuador.</p>
