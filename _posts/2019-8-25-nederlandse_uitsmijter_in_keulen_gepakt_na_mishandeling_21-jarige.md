---
layout: post
title: "Nederlandse uitsmijter in Keulen gepakt na mishandeling 21-jarige"
date: Sun, 25 Aug 2019 06:49:57 +0200
category: buitenland
externe_link: "https://www.telegraaf.nl/nieuws/1876087314/nederlandse-uitsmijter-in-keulen-gepakt-na-mishandeling-21-jarige"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ab998760-c6fd-11e9-864e-02c309bc01c1.jpg"
---

<p class="intro">In de Duitse stad Keulen is een Nederlandse uitsmijter samen met een Duitse collega opgepakt vanwege mishandeling van een 21-jarige Israëliër. Het slachtoffer raakte tijdens een ruzie met de twee bouncers gewond aan zijn oog. Hij is naar het ziekenhuis gebracht, melden Duitse media.</p> <p>De knokpartij vond plaats in de nacht van vrijdag op zaterdag in het stadsdeel Ehrenfeld. De Israëliër was met een 20-jarige landgenoot en een 19-jarige Australiër aan het stappen. Toen ze de club wilden verlaten, maar dat mogelijk wilden doen via de ingang in plaats van de uitgang, werden ze door de uitsmijters aangesproken. Een woordenwisseling volgde, waarna ze achtervolgd werden en er klappen vielen.</p><p>De politie trof het slachtoffer gewond aan bij een halte van de tram. Zijn twee vrienden bleven ongedeerd. Daarop zijn de twee uitsmijters van Turkse komaf gearresteerd.</p>
