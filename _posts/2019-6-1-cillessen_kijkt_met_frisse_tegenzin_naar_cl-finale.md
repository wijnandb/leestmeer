---
layout: post
title: "Cillessen kijkt met frisse tegenzin naar CL-finale"
date: Sat, 01 Jun 2019 15:52:47 +0200
category: sport
externe_link: "https://www.telegraaf.nl/sport/3677820/cillessen-kijkt-met-frisse-tegenzin-naar-cl-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a2b465f0-8474-11e9-9890-02d2fb1aa1d7.jpg"
---

<p class="intro">Met frisse tegenzin gaat Jasper Cillessen zaterdagavond met zijn ploeggenoten van het Nederlands elftal de finale van de Champions League tussen FC Liverpool en Tottenham Hotspur bekijken. „Ik heb niet zo veel zin in die wedstrijd”, erkent hij. „Wij hadden daar met Barcelona moeten staan.”</p> <p>Cillessen zal zich tijdens de finale net zo voelen als Matthijs de Ligt, Daley Blind, Frenkie de Jong en Donny van de Beek, de Nederlandse internationals van Ajax die zich diep in blessuretijd door Tottenham Hotspur in de halve eindstrijd lieten uitschakelen. „Natuurlijk gun ik Van Dijk en Wijnaldum wel die Champions League. Maar ik had hem natuurlijk liever zelf gewonnen”, stelt de doelman.</p><p>Cillessen zat op de bank, toen zijn Barcelona in de uitwedstrijd tegen Liverpool een ogenschijnlijke veilige voorsprong van 3-0 verspeelde. „Liverpool speelde goed”, zei hij. „Ze hebben met 4-0 gewonnen, maar wij hebben dat duel vooral verloren. We haalden ons niveau niet. Daarom zal ik die finale met gemengde gevoelens bekijken.”</p><p>Oranje is in het Portugese Lagos bijeen om zich voor te bereiden op de halve finale van de Nations League donderdag in Guimarães.</p>
