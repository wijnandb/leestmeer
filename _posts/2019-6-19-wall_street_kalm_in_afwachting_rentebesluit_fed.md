---
layout: post
title: "Wall Street kalm in afwachting rentebesluit Fed"
date: Wed, 19 Jun 2019 19:42:17 +0200
categories: 
- financieel 
- koersen 
externe_link: "https://www.telegraaf.nl/financieel/795643948/wall-street-kalm-in-afwachting-rentebesluit-fed"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0106c366-92ba-11e9-952a-02c309bc01c1.jpg"
---

<p class="intro">De aandelenbeurzen in New York lieten woensdag zeer kleine uitslagen zien. Beleggers zijn voorzichtig in afwachting van het rentebesluit van de Federal Reserve. Zij gaan er in doorsnee van uit dat de rente gelijk blijft, maar houden hun oren open over een mogelijke koerswijziging later dit jaar. Verder blijven de markten in de ban van ontwikkelingen op het handelsfront.</p> <p>De Dow-Jonesindex noteerde tussentijds vlak op 26.648 punten. De brede S&amp;P 500 zakte 0,1 procent tot 2916 punten en de technologiegraadmeter Nasdaq daalde 0,1 procent tot 7944 punten.</p><p>Het rentebesluit van de Fed om 20.00 uur (Nederlandse tijd) staat deze keer extra in de schijnwerpers omdat enkele marktpartijen op een renteverlaging rekenen, wat de eerste stap omlaag in tien jaar zou zijn.</p><p>Xi Jinping</p><p>President Donald Trump liet weten zijn Chinese collega Xi Jinping later deze maand te ontmoeten op de G20-top in Japan. Xi benadrukte dat het belangrijk is om naar elkaars zorgen te luisteren. De twee leiders zouden met elkaar telefonisch gesproken hebben. Deze toenadering komt na een tijd van negatieve retoriek tussen de twee economische grootmachten.</p><p>Verfproducent Axalta Coating Systems sprong meer dan 14 procent omhoog. Het bedrijf bekijkt zijn strategische opties, waaronder het verkopen van de onderneming. Softwarebedrijf Adobe, bekend van Photoshop, won 4,4 procent na goede kwartaalcijfers.</p><p>Boeing</p><p>Southwest Airlines (min 0,6 procent) stond ook in de belangstelling. De pilotenvakbond van de luchtvaartmaatschappij wil compensatie van Boeing (min 0,7 procent) voor het aan de grond houden van de 737 MAX, na twee crashes met het toestel in korte tijd. De piloten zouden loon hebben misgelopen. Southwest is de grootste gebruiker van de 737 MAX, met een vloot van 34 vliegtuigen. Southwest kwam ook met nieuwe prognoses.</p><p>Google-moeder Alphabet leverde 0,5 procent in. De internetgigant hield zijn aandeelhoudersvergadering. Daar waren protesten van werknemers, aandeelhouders en activisten met onder meer een oproep om niet terug te keren naar China vanwege zorgen over mensenrechten in het land.</p><p>De euro was 1,1219 dollar waard, tegen 1,1220 dollar in Europa. Een vat Amerikaanse olie kostte 0,6 procent minder op 53,55 dollar. Brentolie ging 0,5 procent in prijs omlaag tot 61,83 dollar per vat.</p>
