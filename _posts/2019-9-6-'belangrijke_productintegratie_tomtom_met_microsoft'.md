---
layout: post
title: "'Belangrijke productintegratie TomTom met Microsoft'"
date: Fri, 06 Sep 2019 10:50:31 +0200
categories: 
- financieel 
- koersen 
externe_link: "https://www.telegraaf.nl/financieel/704175796/belangrijke-productintegratie-tom-tom-met-microsoft"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7b040eba-d083-11e9-a6c7-02d1dbdc35d1.jpg"
---

<p class="intro">TomTom heeft vrijdag een belangrijke nieuwe bekendmaking gedaan op het vlak van productintegratie met Microsoft. Dat schrijven kenners van ING in een rapport. De marktvorsers wijzen daarin ook op enkele persverklaringen van de navigatiedienstverlener van donderdag, vanaf de autoshow IAA in Frankfurt.</p> <p>TomTom kondigde aan zijn navigatie te integreren met het Microsoft Connected Vehicle Platform. Informatie kan daardoor van voertuigen worden gestuurd naar Microsofts Azure. Via die clouddienst kan de data worden gebruikt door automakers om producten en diensten te verbeteren en op het terrein van autonoom rijden. Donderdag liet TomTom weten te gaan testen met een zelfrijdende auto en een samenwerking met softwareleverancier Hella Aglaia aan.</p><p>ING noemt de aankondigingen vooral een marketingtool met geen financiÃ«le impact op de korte termijn. Wel onderstrepen ze dat de nieuwe technologie van TomTom in de toekomst een belangrijke bouwsteen zal zijn voor autonoom rijden, aldus de analisten.</p><p>Negatieve ontwikkeling</p><p>De bank haalt ook een negatieve ontwikkeling rondom TomTom aan: het Amerikaanse GM heeft aangekondigd dat het vanaf 2021 gebruik zal maken van Android Auto. Daarmee heeft na de Volvo en de alliantie Renault, Nissan en Mitsubishi nu een derde 'original equipment manufacturer' gekozen voor het Google-product. Het sluit TomTom volgens ING niet uit als leverancier, maar onderstreept de sterke positie van Google in de sector.</p><p>ING heeft een koopadvies op TomTom, dat vrijdag omstreeks 10.40 uur 2,7 procent hoger stond op 11,43 euro. Daarmee was het aandeel de grootste stijger bij de middelgrote fondsen.</p>
