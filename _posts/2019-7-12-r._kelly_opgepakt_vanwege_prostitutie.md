---
layout: post
title: "R. Kelly opgepakt vanwege prostitutie"
date: Fri, 12 Jul 2019 06:51:22 +0200
categories: 
- entertainment 
- sterren 
externe_link: "https://www.telegraaf.nl/entertainment/1669922817/r-kelly-opgepakt-vanwege-prostitutie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db0e3900-a484-11e9-9ef9-0255c322e81b.jpg"
---

<p class="intro">De Amerikaanse zanger Robert Kelly is donderdagavond gearresteerd in Chicago op verdenking van verscheidene zedendelicten.</p> <p>De 52-jarige zanger ’R. Kelly’ wordt verdacht van dertien strafbare feiten, waaronder mensenhandel voor seksuele doeleinden, ontucht met een minderjarig kind en het bezit van kinderporno. Zijn oud-manager Derrel McDavid en voormalige medewerker Milton ’June’ Brown zouden Kelly geholpen hebben aan kinderporno te komen. Daarnaast worden de mannen ervan verdacht in 2008 getuigen onder druk te hebben gezet.</p><p>Kelly werd donderdagavond in de kraag gevat terwijl hij zijn hond aan het uitlaten was. Volgens de Chicago Sun-Times lopen er nog meer onderzoeken naar Kelly. Zo zouden ook de FBI en de Amerikaanse belastingdienst IRS zijn handel en wandel onder de loep nemen.</p><p>Kelly wordt al decennia in verband gebracht met seksueel misbruik. In 2008 werd de zanger wegens onvoldoende bewijs vrijgesproken van veertien aanklachten wegens kinderporno. In februari van dit jaar kwam het verhaal naar buiten dat destijds getuigen zijn bewerkt. In diezelfde maand werd de docureeks Surviving R. Kelly uitgezonden, waarin zo’n vijftig mensen aan het woord komen over de vermeende sekspraktijken van de muzikant.</p><p>De zanger was op borgtocht vrij nadat hij in februari werd aangeklaagd voor het seksueel misbruiken van vier vrouwen, onder wie drie minderjarigen.</p>
