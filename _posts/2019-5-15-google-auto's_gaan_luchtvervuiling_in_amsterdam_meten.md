---
layout: post
title: "Google-auto's gaan luchtvervuiling in Amsterdam meten"
date: Wed, 15 May 2019 12:24:53 +0200
category: binnenland
externe_link: "http://feeds.nos.nl/~r/nosnieuwsbinnenland/~3/Tei-C_5TW4M/2284737"
feature_image: "https://nos.nl/data/image/2016/07/06/297189/1008x567.jpg"
---

<p>Auto's van Google gaan de luchtkwaliteit in Amsterdam meten. Als ze daar foto's maken voor Street View, meten ze meteen hoe schoon of vervuild de lucht is. De auto's hebben daarvoor sensoren aan boord.</p>
<p>Google gaat per straat de vervuiling meten. Er wordt gekeken hoeveel stikstofmonoxide, stikstofdioxide, ultrafijne stofdeeltjes en zwarte koolstof in de lucht zit.</p>
<p>Het gaat om momentopnamen, maar volgens de onderzoekers kan er toch een goed beeld ontstaan door deze data te combineren met de resultaten van de twaalf vaste GGD-meetstations in de stad.</p>
<h2>Ook in andere steden</h2>
<p>De meting is een initiatief van Google, de Universiteit Utrecht en de gemeente Amsterdam. De universiteit heeft de meetapparatuur voor de wagens ontwikkeld.</p>
<p>Eerder reed Google Street View al met de meetauto's door Londen, Kopenhagen, Houston, Sydney en Mexico-Stad.</p><img src="http://feeds.feedburner.com/~r/nosnieuwsbinnenland/~4/Tei-C_5TW4M" height="1" width="1" alt=""/>
