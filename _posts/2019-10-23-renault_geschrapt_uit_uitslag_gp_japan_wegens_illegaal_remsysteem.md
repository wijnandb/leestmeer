---
layout: post
title: "Renault geschrapt uit uitslag GP Japan wegens illegaal remsysteem"
date: Wed, 23 Oct 2019 22:31:25 +0200
categories: 
- sport 
- autosport 
externe_link: "https://nos.nl/l/2307402"
feature_image: "https://nos.nl/data/image/2019/10/23/587010/1008x567.jpg"
aantal: 184
unieke: 129
bron: "NOS"
---

<p>Daniel Ricciardo en Nico Hülkenberg zijn tien dagen na de Grand Prix van Japan alsnog uit de uitslag gehaald.</p>
<p>De bolides van de coureurs van Renault hadden een systeem dat de rembalans automatisch zou regelen en dat is niet toegestaan. Het team van Racing Point tekende na de GP direct protest aan.</p>
<p>Daarop besloot de FIA, de internationale autosportfederatie, een onderzoek in te stellen en nam het enkele onderdelen van de bolides van Renault in beslag. Woensdag oordeelde de FIA dat er inderdaad sprake is geweest van een 'ongeoorloofd systeem'. Renault kan nog in beroep tegen de uitspraak.</p>
<h2>Punten kwijt</h2>
<p>Ricciardo eindigde in Suzuka als zesde en Hülkenberg als tiende. Renault en de coureurs zijn hun in Japan behaalde WK-punten kwijt. Dit betekent dat Lance Stroll (Racing Point) en Daniil Kvyat (Toro Rosso) als negende en tiende geklasseerd worden.</p>
<p>Ferrari-coureur Charles Leclerc (6de), Toro Rosso-coureur Pierre Gasly (7de) en Racing Point-coureur Sergio Perez (8ste) profiteren ook van het wegvallen van de Renaults.</p>
<p>De race in Japan werd gewonnen door Valtteri Bottas, Max Verstappen viel na veertien ronden uit nadat hij was aangetikt door Leclerc.</p>
