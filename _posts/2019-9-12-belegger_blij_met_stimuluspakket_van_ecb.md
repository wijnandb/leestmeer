---
layout: post
title: "Belegger blij met stimuluspakket van ECB"
date: Thu, 12 Sep 2019 13:53:00 +0200
category: financieel
externe_link: "https://www.telegraaf.nl/financieel/199511992/belegger-blij-met-stimuluspakket-van-ecb"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d03ff59e-d554-11e9-9d4d-0218eaf05005.jpg"
aantal: 440
unieke: 299
bron: "De Telegraaf"
---

<p class="intro">De Amsterdamse beursindex AEX reageerde vanmiddag positief op de aankondiging van nieuwe stimuleringsmaatregelen door de Europese Centrale Bank. Naast een renteverlaging komt er een nieuw obligatieopkoopprogramma en een tegemoetkoming voor de banken.</p> <p>Om tien voor twee stond de AEX-index 0,6% hoger op 576,5 punten. De AMX steeg 0,4% naar 836,7 punten.</p><p>De overige Europese beurzen gingen ook omhoog. De Duitse DAX won 0,6%, terwijl de Britse FTSE 100 en de Franse CAC 40 0,3% plusten.</p><p>De indexfutures wezen op een 0,3% tot 0,6% hogere opening van de Amerikaanse beursgraadmeters.</p><p>De Europese Centrale Bank meldde om kwart voor twee dat de depositorente wordt verlaagd van -0,4% naar -0,5%. Tevens liet ze weten opnieuw obligaties te gaan opkopen en wel van €20 miljard per maand zolang dat nodig wordt gevonden.</p><p>Beleggers zijn ook blij met de aankondiging vannacht van de Amerikaanse president Donald Trump dat de invoering van hogere importheffingen op $250 miljard aan Chinese producten wordt uitgesteld van 1 tot 15 oktober. „Het is positief dat beide partijen niet volledig met de hakken in het cement staan en bereid zijn te bewegen. Trump zit nu in een verzachtende modus, zo stuurde hij havik John Bolton deze week de laan uit. Hij lijkt dus bereid iets meer water bij de wijn te doen, maar gaat met hetzelfde gemak met een tweet weer de andere kant op”, meldt directeur Koen Bender van Mercurius Vermogensbeheer.</p><p>In de AEX werden de winnaars aangevoerd door medisch technologiebedrijf Philips (+1,8%) en uitzender Randstad (+1,4%). ING en ABN Amro klommen 1% respectievelijk 0,6%, doordat de ECB de banken gaat compenseren voor de pijn van de verdere renteverlaging.</p><p>Vastgoedfonds Unibail-Rodamco-Unibail en verzekeraar ASR en stonden met minnen van 1,3% respectievelijk 1% onderaan.</p><p>Beurszwaargewicht Royal Dutch Shell verloor 0,4%, in reactie op de gedaalde olieprijs.</p><p>In de AMX stonden metalenleverancier AMG en de toeleverancier aan de chipsector Besi met winsten van 2,5% aan kop.</p><p>SBM Offshore was de grootste daler met een min van 2,4%. De maritiem dienstverlener heeft volgens tv-programma Zembla in 2018 een ernstig vervuild schip laten slopen in India.</p><p>Intertrust leverde 0,5% in, na de aankondiging dat financieel topman Hans Turkesteen per direct vertrekt.</p><p>Op de lokale markt kreeg AND een koersdreun van 15% voor de kiezen. De fabrikant van digitale kaarten kampt met een geldtekort en is daarover in gesprek met financiers.</p><p>Ajax won 1,2%. De Amsterdamse voetbalclub wordt op maandag 23 september opgenomen in de AScX. Ook de Brabantse elektronicatoeleverancier Neways (-1,5%) gaat deel uitmaken van de smallcapindex.</p><p>De koers van nieuwkomer Prosus daalde 1,3%. De dochter van de Zuid-Afrikaanse technologiegigant Naspers belandde woensdag 26% boven de referentiekoers.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
