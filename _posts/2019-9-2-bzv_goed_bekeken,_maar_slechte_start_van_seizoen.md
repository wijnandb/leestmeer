---
layout: post
title: "BZV: goed bekeken, maar slechte start van seizoen"
date: Mon, 02 Sep 2019 08:24:33 +0200
category: entertainment
externe_link: "https://www.telegraaf.nl/entertainment/1938799762/bzv-goed-bekeken-maar-slechte-start-van-seizoen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84f13e2c-cd61-11e9-b9ef-02c309bc01c1.jpg"
---

<p class="intro">De eerste aflevering van het elfde seizoen van Boer zoekt vrouw heeft zondagavond op NPO 1 bijna 2,6 miljoen kijkers getrokken. Het is daarmee het best bekeken programma van de zondag, maar het zijn minder kijkers dan het vorige seizoen.</p> <p>Vorig jaar bereikte de aftrap van het KRO-NCRV-programma nog zo’n 3 miljoen kijkers en de seizoenen daarvoor gingen zelfs richting de 4 miljoen. Met 2,6 miljoen kijkers is het zelfs de minst bekeken seizoensstart sinds de tweede reeks die in 2006 met 2,1 miljoen kijkers van start ging.</p><p>Boer zoekt vrouw had de meeste concurrentie van Expeditie Robinson, dat voor het eerst op zondagavond werd uitgezonden én op RTL 4 in plaats van RTL 5. Het leverde het programma de beste seizoensstart ooit op met bijna 1,6 miljoen kijkers.</p><p>Op prime time scoorden verder Nick en Simon The Dream (1 miljoen kijkers op NPO 1) en Familie Kruys (898.000 op RTL 4) goed. De laatste Zomergasten met Ivo van Hove trok op NPO 2 342.000 kijkers.</p>
