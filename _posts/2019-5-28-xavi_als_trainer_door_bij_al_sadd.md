---
layout: post
title: "Xavi als trainer door bij Al Sadd"
date: Tue, 28 May 2019 15:05:25 +0200
category: sport
externe_link: "https://www.telegraaf.nl/sport/3660468/xavi-als-trainer-door-bij-al-sadd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/45c2c324-8149-11e9-bc08-0217670beecd.JPG"
---

<p class="intro">Enkele weken nadat hij bij Al Sadd was afgezwaaid als profvoetballer, begint Xavi aan een nieuw avontuur bij de club uit Doha. De Spaanse oud-international heeft een contract voor twee jaar getekend als hoofdtrainer van de kampioen van Qatar. „Ik wil hier ervaring opdoen als trainer en dan terugkeren naar Europa”, zei Xavi. „Hopelijk word ik ooit trainer van FC Barcelona, maar nu nog niet.”</p> <p>De 39-jarige Spanjaard speelde onlangs de laatste wedstrijd uit zijn lange en succesvolle carrière. Xavi was jarenlang de strateeg op het middenveld van FC Barcelona, waarmee hij onder meer vier keer de Champions League won. In 2015 verhuisde de wereldkampioen van 2010 naar Qatar.</p><p>„Ik beschouw het als mijn plicht om het voetbal iets terug te geven”, zei hij onlangs al over zijn ambitie om trainer te worden. „Wat ik in de afgelopen twee decennia heb bereikt, is een voorrecht geweest. Een onvergetelijke race, die 21 jaar heeft geduurd. Mijn filosofie als coach komt overeen met de stijl die we onder de invloed van Johan Cruijff hebben ontwikkeld. De beste exponent daarvan is Barcelona.”</p>
