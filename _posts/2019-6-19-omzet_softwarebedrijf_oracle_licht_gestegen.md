---
layout: post
title: "Omzet softwarebedrijf Oracle licht gestegen"
date: Wed, 19 Jun 2019 22:29:39 +0200
categories: 
- financieel 
- koersen 
externe_link: "https://www.telegraaf.nl/financieel/681446921/omzet-softwarebedrijf-oracle-licht-gestegen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/097cbfe8-92d1-11e9-8ff9-0217670beecd.jpg"
---

<p class="intro">Het Amerikaanse softwareconcern Oracle heeft in het afgelopen kwartaal iets meer omzet geboekt, geholpen door zijn clouddiensten. Dat blijkt uit cijfers die het bedrijf woensdag nabeurs op Wall Street presenteerde.</p> <p>De totale omzet in het eind mei afgesloten vierde kwartaal van het gebroken boekjaar ging met 1 procent omhoog tot 11,1 miljard dollar. Exclusief wisselkoerseffecten was een plus van 4 procent te zien. Over het gehele boekjaar zette Oracle een omzet in de boeken van 39,5 miljard dollar, een kleine stijging vergeleken met een jaar eerder.</p><p>De nettowinst over het afgelopen kwartaal bedroeg ruim 3,7 miljard dollar, tegen bijna 3,3 miljard dollar een jaar eerder. De jaarwinst over het gehele jaar was 11,1 miljard dollar.</p><p>De cijfers van Oracle vielen goed op Wall Street, want in de handel nabeurs ging het aandeel omhoog.</p>
