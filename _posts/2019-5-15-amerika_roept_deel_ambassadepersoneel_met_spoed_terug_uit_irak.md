---
layout: post
title: "Amerika roept deel ambassadepersoneel met spoed terug uit Irak"
date: Wed, 15 May 2019 11:40:53 +0200
category: nieuws
externe_link: "https://nos.nl/l/2284727"
feature_image: "https://nos.nl/data/image/2019/05/15/550044/1008x567.jpg"
---

<p>De Verenigde Staten halen een deel van het ambassadepersoneel terug uit Irak. Het Amerikaanse ministerie van Buitenlandse Zaken roept de medewerkers op om zo snel mogelijk het land te verlaten. Alleen personeel dat onmisbaar is bij noodgevallen mag blijven.</p>
<p>Het gaat om personeel van de ambassade in de hoofdstad Bagdad en het consulaat in de stad Erbil. De aanleiding is volgens een woordvoerder van het ministerie een "serieuze dreiging". Wat die concreet betekent, is niet bekend. De woordvoerder zei verder zei dat het ministerie erop vertrouwt dat Iraakse veiligheidsdiensten Amerikanen zullen beschermen.</p>
<p>De afgelopen tijd zijn de spanningen tussen Amerika en Iran, buurland van Irak, verder opgelopen. Amerikaanse functionarissen zeiden vorige week tegen The New York Times dat Iran groeperingen in Irak en SyriÃ« mobiliseert voor een aanval op Amerikanen. Afgelopen zondag riep het ministerie alle Amerikanen in Irak al op om alert te zijn.</p>
<h2>Vliegdekschip</h2>
<p>De VS heeft onder meer bommenwerpers en het vliegdekschip USS Abraham Lincoln naar de regio gestuurd. Iran noemt dat "psychologische oorlogsvoering".</p>
<p>De Amerikaanse minister van Buitenlandse Zaken Pompeo bracht vorige week een onverwacht flitsbezoek aan Irak. Hij zei dat het belangrijk is dat de Iraakse autoriteiten Amerikanen in Irak beschermen. In het Arabische land zijn ruim 5000 Amerikaanse militairen gestationeerd.</p>
