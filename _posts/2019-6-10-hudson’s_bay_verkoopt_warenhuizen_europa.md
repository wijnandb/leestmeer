---
layout: post
title: "Hudson’s Bay verkoopt warenhuizen Europa"
date: Mon, 10 Jun 2019 15:05:16 +0200
categories: 
- financieel 
- koersen 
externe_link: "https://www.telegraaf.nl/financieel/1233058019/hudson-s-bay-verkoopt-warenhuizen-europa"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dae0a89c-8b92-11e9-a8f6-02c309bc01c1.jpg"
---

<p class="intro">Winkelwarenhuis Hudson’s Bay gaat zijn Europese winkels verkopen. Voor de Nederlandse winkels worden behoud en verkoop nog overwogen. Een groep aandeelhouders onder leiding van de topman wil het concern bovendien van de beurs halen.</p> <p>Dat meldt het maandagmiddag.</p><p>Al langer gingen er geruchten over de slechte verkopen van de Hudson’s Bay-winkels in Nederland. Vorig jaar boekte het in Nederland €80 miljoen verlies. Verkoopplannen werden echter altijd ontkend.</p><p>De winkels in Europa zouden nu voor 1,5 miljard Canadese dollars in de verkoop gaan, als onderdeel van de deal die de bestaande aandeelhouders krijgen voorgelegd.</p><p>Het gaat volgens een separate verklaring bij de verkoop specifiek om de Duitse winkels aan het Duitse Signa Holding. De Europese tak van Hudson’s Bay, waaronder de Nederlandse winkels vallen, is eerder gefuseerd met het Duitse warenhuis Karstadt, eigendom van retailbedrijf Signa van de Oostenrijkse miljardair René Benko.</p><p>Signa Holding bezit de meerderheid van de aandelen van dit fusiebedrijf. Hudson’s Bay verkoopt nu het resterende belang aan het Duitse Signa.</p><p>Nederlandse winkels doorgelicht</p><p>Over de Nederlandse winkels meldt Helena Foulkes, ceo van Hudson’s Bay Company, nu dat het vanuit Toronto het eigendom over de Nederlandse retail-activiteiten op zich neemt.</p><p>De Nederlandse warenhuizen „hebben niet volgens verwachtingen gepresteerd”, voegt Foulkes toe.</p><p>De warenhuisketen wil kostenbesparingen doorvoeren in Nederland, met sluiting van bepaalde winkels.</p><p>Hudson’s Bay heeft in Nederland vijftien filialen, onder meer in Amsterdam, Haarlem, Zwolle, Breda, Den Haag en Maastricht.</p><p>In maart opende het in 2017 gearriveerde concern zijn laatste vestiging in winkelcentrum Hoog Catharijne in Utrecht.</p><p>De bedrijfstop heeft voor het verbeteren van de prestaties financiële adviseurs in de hand genomen. Het zegt alle opties voor de toekomst van de Nederlandse winkels te bekijken.</p><p>Ruim bod</p><p>De aandeelhouders die het initiatief hebben genomen, worden geleid door de huidige topman Richard Baker. Die heeft met de anderen 57% van alle aandelen in de winkels van Hudson’s Bay in handen. Zij willen de overige aandeelhouders 9,45 Canadese dollars per aandeel bieden om het bedrijf van de beurs te halen.</p><p>Het bestuur van het bedrijf Hudson’s Bay zegt het hele bod van de aandeelhouders nog te overwegen. „Er is nog geen beslissing gevallen.”</p><p>Hudson’s Bay gaat zich verder toeleggen op Noord-Amerika, zo meldt het.</p><p>Die premie in de prijs van 9,45 Canadese dollars moet twijfelaars binnen het retailconcern uit Toronto over de streep trekken: dit bod biedt 48% meer dan de slotkoers van het aandeel van voor het weekend, op 7 juni.</p><p>Dat bedrag is ook 40% meer dan het aandeel het de afgelopen twintig handelsdagen op de beurs heeft gedaan.</p><p>Het Canadese Hudson’s Bay heeft wereldwijd 66.000 werknemers bij vorig jaar $14,3 miljard omzet.</p><p>De handel in het aandeel is maandagmiddag vanwege dit bod stilgelegd op de beurs van Toronto.</p><p>Een van de aandeelhouders achter het bod is WeWork, dat ook in Nederland activiteiten heeft.</p>
