---
layout: post
title: "Bertens haalt in Rosmalen eerste grasfinale ooit"
date: Sat, 15 Jun 2019 17:34:59 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/s-cnMYQ1QB0/2289192"
feature_image: "https://nos.nl/data/image/2019/06/14/556741/1008x567.jpg"
---

<p>Kiki Bertens heeft voor het eerst de finale bereikt van een grastoernooi. Dat deed de Nederlandse in eigen land door in Rosmalen af te rekenen met Jelena Rybakina in 6-4, 6-4.</p>
<p>De nummer vier van de wereld startte sterker dan haar Kazachstaanse tegenstander. Bertens kwam op een 2-0 voorsprong, verspeelde die weer, maar kwam de gehele wedstrijd zelden in de problemen tegen de 19-jarige Rybakina.</p>
<p>In de tweede set kwam Rybakina nog terug van een 5-2 achterstand, maar Bertens trok de wedstrijd toch in twee sets naar zich toe.</p>
<h2>Finale</h2>
<p>In de finale wacht Alison Riske. De Amerikaanse won met 6-4, 3-6, 7-6 (5) van Veronika Koedermetova. Riske, de nummer 61 van de wereld, is de eerste opponente voor Bertens deze week uit de mondiale top-100.</p>
<p>Bertens speelde drie keer eerder tegen Riske. Alle drie de partijen sloot de Nederlandse winnend af. </p>
<h2>Druk in eigen land</h2>
<p>Na afloop van haar lange tennisdag, waarop ze ook nog in actie kwam in de halve finales van het dubbelspel (en daarin verloor), sprak Bertens met NOS-verslaggever Mark Brasser. "Ik kan er wel omheen draaien, maar het is toch lastig om te spelen in eigen land. Het geeft meer druk." </p>
<p>Bekijk het hele interview hieronder.</p><img src="http://feeds.feedburner.com/~r/nossporttennis/~4/s-cnMYQ1QB0" height="1" width="1" alt=""/>
