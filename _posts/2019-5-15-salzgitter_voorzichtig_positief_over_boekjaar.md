---
layout: post
title: "Salzgitter voorzichtig positief over boekjaar"
date: Wed, 15 May 2019 09:04:06 +0200
categories: 
- financieel 
- koersen 
externe_link: "https://www.telegraaf.nl/financieel/3589135/salzgitter-voorzichtig-positief-over-boekjaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eb35463e-76df-11e9-aa5b-02d2fb1aa1d7.jpg"
---

<p class="intro">Salzgitter ziet in het eerste kwartaal aanwijzingen dat zijn jaarresultaten aan de hoge kant van een eerder afgegeven prognose uit zullen komen. Het Duitse staalbedrijf gaf eerder een bandbreedte voor zijn winst voor belastingen af van tussen de 125 miljoen euro en 175 miljoen euro.</p> <p>Marktverslechteringen kunnen de onderneming evenwel nog parten spelen, zoals een verdere escalatie van handelsvetes. Daarom is het volgens het bedrijf nog te vroeg voor een nog concretere doelstelling.</p><p>In het eerste kwartaal voerde Salzgitter zijn nettowinst op tot 96,7 miljoen euro, tegenover 65,2 miljoen euro een jaar eerder. Het resultaat kreeg onder meer een zetje van een opwaardering van het belang dat Salzgitter heeft in producent van onder meer koper Aurubis. De omzet van Salzgitter bleef vrijwel gelijk op een kleine 2,3 miljard euro, terwijl de hoeveelheid geproduceerd staal afnam.</p>
