---
layout: post
title: "Lucille lyrisch: ’Lieve Lingo, je komt terug!’"
date: Fri, 07 Jun 2019 14:02:46 +0200
category: entertainment
externe_link: "https://www.telegraaf.nl/entertainment/173079697/lucille-lyrisch-lieve-lingo-je-komt-terug"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3bc810d2-891d-11e9-8062-02d1dbdc35d1.jpg"
---

<p class="intro">Het lijkt er in elk geval op dat Lucille Werner niet naar SBS6 vertrekt om opnieuw de presentatie van Lingo op zich te nemen. De KRO-NCRV-presentatrice laat via Instagram weten blij te zijn dat het programma terugkeert en wenst het veel succes op zijn nieuwe stek.</p> <p>„Lieve Lingo, je komt weer terug en dat is fantastisch!”, begint Lucille haar bericht. ”10 jaar lang hebben we heel veel plezier gehad. Gelachen, de meest gekke dingen gedaan, gevochten voor ons bestaan en altijd wisten we te overleven. Ik hoop dat je vast kunt houden aan je onverslijtbare magie. Dat je net als vroeger een waarde zal zijn voor mensen die de taal willen leren en boven alles dat je net als toen zorgt dat iedereen uit alle lagen van de samenleving welkom bij je is! Ik wens je heel veel succes!”</p><p>Lucille noemde het in 2014 pijnlijk en jammer dat Lingo van de buis verdween. Vanwege tegenvallende kijkcijfers wilde AVROTROS destijds niet verder met het klassieke spelletje.</p>
