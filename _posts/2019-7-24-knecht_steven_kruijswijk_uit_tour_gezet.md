---
layout: post
title: "Knecht Steven Kruijswijk uit Tour gezet"
date: Wed, 24 Jul 2019 19:37:03 +0200
categories: 
- sport 
- wielrennen 
externe_link: "https://www.telegraaf.nl/sport/1659940202/knecht-steven-kruijswijk-uit-tour-gezet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/17e89f8c-ae5d-11e9-a50a-0255c322e81b.jpg"
---

<p class="intro">Aan de vooravond van de strijd in de Alpen is Tony Martin van Jumbo-Visma, de ploeg van Steven Kruijswijk, uit de Tour de France gezet. Ook Luke Rowe (Team Ineos) kan zijn biezen pakken na een incident in de 17e Tourrit.</p> <p>Op tv-beelden is te zien hoe de Duitser Martin de Brit Rowe de weg verspert en hem met een stuurbeweging in het grind rijdt. Dat zou weer een reactie zijn op een eerder moment waarin Rowe kopman Kruijswijk van Jumbo-Visma de weg had versperd. De jury besloot na onderzoek om beide renners voor straf uit de Tour te zetten.</p><p>Jumbo-Visma heeft beroep aangetekend tegen de uitsluiting van Martin. Volgens Martin Bruin, commissaris bij de UCI en voormalig voorzitter van de jury in de Tour de France, heeft de actie van Jumbo-Visma weinig kans van slagen. „Het heeft geen zin om bezwaar te maken, je kan niet in beroep gaan tegen een beslissing van de jury.” Team Ineos is inmiddels ook in beroep gegaan tegen de uitsluiting van Rowe.</p><p>De uitkomst van het beroep van Jumbo-Visma en Team Ineos zal donderdag voor 11:25 uur bekend moeten zijn. Dan is de start van de eerste Alpenrit.</p><p>Ineos-baas Dave Brailsford liet in een reactie weten de uitsluiting van Rowe een te zware straf te vinden. Volgens de teammanager van de ploeg van titelverdediger Geraint Thomas zou ook Jumbo-Visma er bij de jury voor hebben gepleit om beide renners in de Tour te houden.</p>
