---
layout: post
title: "Euronext doet bod op Oslo Børs VPS gestand"
date: Fri, 31 May 2019 18:07:27 +0200
categories: 
- financieel 
- koersen 
externe_link: "https://www.telegraaf.nl/financieel/3675724/euronext-doet-bod-op-oslo-bors-vps-gestand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5c17952c-83c5-11e9-87d1-0217670beecd.jpg"
---

<p class="intro">Euronext doet zijn bod op Oslo Børs VPS gestand. Aandeelhouders die hun stukken al aan hadden geboden aan de pan-Europese beursuitbater krijgen over ongeveer twee weken de 158 Noorse kroon per aandeel die Euronext bood. Daarnaast krijgen ze rente. Euronext had al toezeggingen voor meer dan de helft van de aandelen in de Noorse branchegenoot.</p> <p>Aandeelhouders die zich in eerste instantie achter het concurrerende bod van Nasdaq hadden geschaard of de kat uit de boom keken, krijgen tot 28 juni de tijd om hun stukken alsnog aan te bieden. Zij krijgen dan dezelfde prijs plus een rentebetaling van 3,21 kroon per aandeel.</p><p>Euronext maakt volgende week bekend hoeveel procent van de aandelen in Oslo Børs het in handen heeft. De uitbater van beurzen in verschillende Europese steden waaronder Amsterdam, Parijs, Brussel, Lissabon en Dublin vocht een verbeten strijd uit met het Amerikaanse Nasdaq om de Noorse beursuitbater in handen te krijgen.</p>
