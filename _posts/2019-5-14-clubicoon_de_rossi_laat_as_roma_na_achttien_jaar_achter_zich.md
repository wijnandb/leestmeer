---
layout: post
title: "Clubicoon De Rossi laat AS Roma na achttien jaar achter zich"
date: Tue, 14 May 2019 10:24:36 +0200
category: sport
externe_link: "https://nos.nl/l/2284539"
feature_image: "https://nos.nl/data/image/2019/03/06/535251/1008x567.jpg"
---

<p>Clubicoon Daniele De Rossi vertrekt aan het eind van dit seizoen bij AS Roma. Het contract van de Italiaanse middenvelder wordt na achttien jaar niet verlengd. De club maakt dinsdagochtend bekend dat de 35-jarige De Rossi volgende week tegen Parma voor het laatst het shirt van AS Roma draagt.</p>
<p>Daarmee komt er een eind aan het tijdperk-De Rossi in Rome. In 2000 kwam hij terecht in de jeugdopleiding en na zijn debuut in 2001 speelde De Rossi 615 wedstrijden voor de Giallorossi. Met de club won hij twee keer de Coppa Italia en pakte hij eenmaal de Supercoppa. Vorig seizoen reikte hij bijna tot de Champions League-finale, maar na de comeback tegen FC Barcelona in de kwartfinales bleek Liverpool te sterk in de halve finales.</p>
<p>Zijn grootste succes kende De Rossi bij de nationale ploeg. Met ItaliÃ« werd hij in 2006 wereldkampioen door in de finale Frankrijk na penalty's te verslaan. Hij speelde voor La Squadra Azzurra maar liefst 117 interlands.</p>
