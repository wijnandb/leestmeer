---
layout: post
title: "Hoge militair getuigt tegen Trump"
date: Tue, 29 Oct 2019 17:10:46 +0100
category: buitenland
externe_link: "https://www.telegraaf.nl/nieuws/1097926975/hoge-militair-getuigt-tegen-trump"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/08e7f680-fa67-11e9-a66c-02c309bc01c1.jpg"
aantal: 174
unieke: 108
bron: "De Telegraaf"
---

<p class="intro">Een hooggeplaatste Amerikaanse militair heeft dinsdag zoals verwacht een verklaring afgelegd in het afzettingsonderzoek tegen president Donald Trump. Alexander Vindman was getuige van het telefoongesprek dat de Amerikaanse president had met de Oekraïense president Volodimir Zelenski dat aanleiding is voor onderzoek naar een eventuele afzettingsprocedure tegen Trump.</p> <p>Luitenant-kolonel Vindman vertelde daarover bij commissies van het Huis van Afgevaardigden die onderzoek doen naar een afzettingsprocedure tegen Trump. Hij is de eerste getuige die daadwerkelijk bij dat gesprek was en ook de eerste Witte Huis-functionaris die een verklaring aflegt.</p><p>Trump vroeg Zelenski in het telefoongesprek onderzoek te doen naar politieke rivaal Joe Biden en zijn zoon Hunter. „Ik was bezorgd over dat telefoontje”, verklaarde Vindman. „Ik vond het niet juist om te eisen dat een buitenlandse overheid een Amerikaans staatsburger onderzoekt en ik maakte me zorgen over de gevolgen voor de steun van de Amerikaanse regering aan Oekraïne.”</p><p>Vindman rapporteerde zijn bezorgdheid aan de Nationale Veiligheidsraad. Daarna diende een klokkenluider een klacht in waarna de Democraten grond zagen een onderzoek naar eventuele afzetting op gang te brengen.</p>
