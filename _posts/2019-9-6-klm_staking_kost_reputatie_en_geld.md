---
layout: post
title: "KLM: Staking kost reputatie en geld"
date: Fri, 06 Sep 2019 21:08:04 +0200
categories: 
- entertainment 
- opinie 
externe_link: "https://www.telegraaf.nl/financieel/418629760/klm-staking-kost-reputatie-en-geld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a76f5f30-d0d9-11e9-a3f1-0217670beecd.jpg"
---

<p class="intro">KLM-baas Pieter Elbers hoopt dat vakbond FNV Luchtvaart snel weer plaatsneemt aan de onderhandelingstafel om over een nieuwe cao te praten. Hij wijst er in een interne publicatie op dat de stakingen zorgen voor reputatieschade en bovenal geld kosten. „Geld dat we met elkaar liever op een andere manier investeren.”</p> <p>Over de exacte kosten van de stakingen afgelopen week laat KLM zich niet uit. Maar volgens een woordvoerster van de maatschappij geldt voor iedere 10 miljoen euro die de maatschappij aan extra kosten moet maken, dat medewerkers gemiddeld 150 euro van hun winstdeling kwijtraken.</p><p>Elbers benadrukt in zijn schrijven ook de winstuitkeringen in de voorbije jaren. „In de afgelopen 3 jaar is ruim 400 miljoen euro aan winstdeling uitgekeerd. Ik geloof niet dat iemand dat had durven dromen toen we met elkaar deze cao-afspraak maakten in 2015.” Inmiddels hebben zeven van de acht bonden aangegeven weer aan tafel te willen om de cao-gesprekken te hervatten. FNV kondigde voor zondag nieuwe acties aan.</p>
