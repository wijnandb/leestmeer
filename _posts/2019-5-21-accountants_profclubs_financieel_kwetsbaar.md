---
layout: post
title: "Accountants: profclubs financieel kwetsbaar"
date: Tue, 21 May 2019 23:16:56 +0200
categories: 
- sport 
- voetbal 
externe_link: "https://www.telegraaf.nl/sport/3626866/accountants-profclubs-financieel-kwetsbaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c37ec27c-7c0d-11e9-abbd-0217670beecd.JPG"
---

<p class="intro">De profclubs in het Nederlandse voetbal zijn financieel kwetsbaar. Dat schrijft accountantsorganisatie NBA in een open brief aan de KNVB.</p> <p>''Mede door de grote nadruk op de sportieve prestaties zijn clubs financieel kwetsbare organisaties", zegt de NBA. "Al meerdere jaren is er bij veel clubs sprake van een negatief exploitatieresultaat vóór transferopbrengsten. Uit de beschikbare informatie blijkt dat de transferopbrengsten jaarlijks sterk wisselen. Dit zorgt voor een eveneens zeer wisselend nettoresultaat met in veel gevallen een minimaal of zelfs negatief eigen vermogen."</p><p>De consequenties zijn zorgwekkend. De NBA: "De financiële weerstand is in veel gevallen nihil. Aan het eind van het seizoen 2017-2018 ging het om een kwart van de eredivisieclubs en zelfs twee derde van de clubs in de eerste divisie."</p><p>Het advies aan de KNVB is bij het uitdelen van de licenties hogere eisen te stellen aan het eigen vermogen van de clubs. "De grote financiële kwetsbaarheid brengt verschillende risico's met zich mee", aldus de organisatie. "Te denken valt aan het schuiven met geldstromen, het openstaan voor onbekende financiers en in het uiterste geval een faillissement. Bij supporters ontstaat onrust. Bij de betrokken gemeente, vaak als eigenaar van het stadion of de grond en via leningen al nauw betrokken bij de club, ontstaat grote druk om de club te ondersteunen of in het ergste geval te redden."</p>
