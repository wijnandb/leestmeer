---
layout: post
title: "Arthousebioscopen boos over Netflixfilms in Venetië"
date: Tue, 03 Sep 2019 08:13:01 +0200
category: entertainment
externe_link: "https://www.telegraaf.nl/entertainment/333182476/arthousebioscopen-boos-over-netflixfilms-in-venetie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ff4650da-ce11-11e9-9a52-02d1dbdc35d1.jpg"
---

<p class="intro">De Europese organisatie voor arthousebioscopen CICAE noemt het een ’gigantische fout’ dat het filmfestival van Venetië producties van Netflix heeft opgenomen in de programmering. Het verbond, waar in Nederland onder meer filmhuizen De Balie en Rialto bij zijn aangesloten, stuurde maandag een brief uit waarin het diverse filmfestivals en streamingservices bekritiseert.</p> <p>Doorn in het oog van de organisatie is dat Netflix niet alle films die het uitbrengt eerst in bioscopen laat draaien. Volgens Deadline roept CICAE in het schrijven de festivals op een front te vormen en de streamingservice te dwingen dat beleid te veranderen. De organisatie prijst het filmfestival in Cannes, dat Netflixproducties wel uit de competitie weert.</p><p>In Venetië beleven deze week verschillende Netflixfilms hun première. Marriage Story, met Scarlett Johansson en Adam Driver in de hoofdrollen, en The Laundromat met Meryl Streep doen daar ook een gooi naar de Gouden Leeuw, de belangrijkste prijs van het festival. The King, met Timothée Chalamet, draait buiten die competitie.</p>
