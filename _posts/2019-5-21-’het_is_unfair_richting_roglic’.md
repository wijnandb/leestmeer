---
layout: post
title: "’Het is unfair richting Roglic’"
date: Tue, 21 May 2019 17:10:13 +0200
categories: 
- sport 
- wielrennen 
externe_link: "https://www.telegraaf.nl/sport/3625077/het-is-unfair-richting-roglic"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9a963f76-7c66-11e9-8c0d-02d2fb1aa1d7.jpg"
---

<p class="intro">Stef Clement baarde opzien met enkele uitspraken over kopman Primoz Roglic van Jumbo-Visma. De voormalig wielrenner zei dat het hem verbaast over hoe sterk zijn oud-ploeggenoot dit seizoen voor de dag komt. Ploegleider Addy Engels weerlegt de uitspraken: „Ik begrijp wat Stef probeert te zeggen, maar het is in mijn ogen unfair richting Primoz.”</p> <p>Hij vervolgt voor de camera van Eurosport. „Roglic kan zo in een kwaad daglicht komen te staan, we doen er als ploeg juist alles aan om onze renners te faciliteren.”</p><p>Bij Jumbo-Visma denkt men intern niet van ’ hoe kan die Roglic ineens zo rijden?’, legt Engels uit. „Op het gebied van voeding, training en materiaal enzovoorts lopen we met enkele ploegen voor o pde rest. Dat geldt ook voor het antidopingbeleid, waarbij we juist voorkomen dat renners dingendoen die ze niet mogen doen. Het is voor Primoz een reden geweest om voor ons te kiezen.”</p><p>Niet abnormaal</p><p>Volgens Engels is de opmars van Roglic al enkele jaren aan de gang. „Primoz rijdt sinds 2016 bij ons. Het is een prachtige progressie die hij doormaakt. We volgen hem op de voet. Het is niet abnormaal wat hij doet, dat is onze inschatting. Ik vind het een gemiste kans van Stef. Hij weet op veel gebieden meer dan ik, maar op dit gebied niet. Het kan in een grote ronde als deze groter worden dan het is en daar zitten we niet op te wachten.”</p><p>De Sloveen won dit jaar alle etappekoersen waaraan hij deelnam en heeft in de Giro d’Italia na ruim een week koers - mede door twee gewonnen tijdritten - al een straatlengte voorsprong op zijn concurrenten.</p><p>Uitspraken Clement</p><p>„Natuurlijk verbaast het mij wel”, aldus Clement eerder vandaag bij de NOS in het Sportforum. „Je moet niet speculeren over Roglic, maar je moet ook kijken naar Simon Yates en Vincenzo Nibali, die dus gewoon op minuten worden gereden. Dat zijn renners die al een grote ronde hebben gewonnen. Wat doen die mannen dan fout? Waarom kan de rest niet mee? Het verbaast me dat het nog mogelijk is om er zo ver bovenuit te steken. Want de kennis lijkt in het hele peloton hetzelfde en de marginal gains uiten zich niet in minuten voorsprong.”</p><p>Clement denkt dat Roglic in Nederland heel anders benaderd zou worden als hij voor een andere ploeg dan Jumbo-Visma had gekoerst. „Als deze jongen bij UAE, Katusha of Astana had gereden, hadden wij er een heel ander idee bij gehad”, stelt hij doelend op renners van die ploegen die zich in het verleden inlieten met met verboden praktijken.</p><p>Kritische benadering</p><p>De 36-jarige Brabander wil Roglic niet beschuldigen, maar roept op tot een kritische benadering. „Ik vind dat we er in ieder geval hetzelfde naar moeten kijken. Het is niet zo dat als je bij Richard Plugge (teambaas Jumbo-Visma, red.) fietst, dat alles maar koek en ei is. Jarlinson Pantano beschouwde ik als een goede vriend, maar gaat een paar weken geleden gewoon nat bij Trek-Segafredo, een ploeg waar wij ook niks over denken. Ik steek mijn hand voor niemand in het vuur.”</p><p>De uitspraken van Clement zijn opvallend te noemen, aangezien hij op het gebied van markting en hospitality werkzaamheden verricht voor Jumbo-Visma.</p>
