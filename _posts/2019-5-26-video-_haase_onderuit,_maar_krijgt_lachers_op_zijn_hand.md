---
layout: post
title: "VIDEO- Haase onderuit, maar krijgt lachers op zijn hand"
date: Sun, 26 May 2019 20:08:00 +0200
category: sport
externe_link: "https://www.telegraaf.nl/sport/3649762/video-haase-onderuit-maar-krijgt-lachers-op-zijn-hand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aaae4cc8-7fef-11e9-8145-02d2fb1aa1d7.jpg"
---

<p class="intro">Robin Haase had zondagavond in zijn eerste ronde partij op Roland Garros weinig in te brengen tegen Philipp Kohlschreiber, maar hij verloor zijn gevoel voor humor niet.</p> <p>Bij een achterstand van 2-0 in sets sloeg hij een paar keer achter elkaar een netservice. „Nog een keer en iedereen krijgt een biertje van me”, grapte Haase richting het publiek.</p><p>Uiteindelijk moest de enige Nederlandse deelnemer in het mannentoernooi in vier sets zijn meerdere erkennen in de Duitser. Het werd 6-4 6-4 6-7 (5) 6-1 in het voordeel van Kohlschreiber.</p><p>Met agressief tennis won Haase via een tiebreak nog de derde set, maar in het restant kwam hij niet meer in het stuk voor. Hij leverde twee slordige servicegames af en moest de Duitser na drie uur en zes minuten feliciteren.</p><p>Vorig jaar zat Roland Garros er ook al na één partij op voor Haase, die in Parijs nog nooit verder is gekomen dan de tweede ronde. Op de laatste drie grandslamtoernooien wist Haase de openingsronde wel te overleven.</p>
