---
layout: post
title: "’ING grootste schuldeiser bankroet CoolCat’"
date: Fri, 10 May 2019 16:40:13 +0200
categories: 
- financieel 
- koersen 
externe_link: "https://www.telegraaf.nl/financieel/3569292/ing-grootste-schuldeiser-bankroet-cool-cat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a24f15a8-7338-11e9-a5e1-02d1dbdc35d1.jpg"
---

<p class="intro">ING is de grootste schuldeiser van het failliete CoolCat.</p> <p>Dat schrijft Het Financieele Dagblad op basis van het eerste faillissementsverslag van de curator.</p><p>De bank had volgens de krant ruim 17 miljoen euro aan leningen uitstaan bij het voormalige bedrijf van ondernemer Roland Kahn. CoolCat had ook nog een doorlopend krediet bij ING. Daardoor stijgt de totale schuld bij de bank met nog eens 11 miljoen euro.</p><p>ING heeft pandrechten op merkrechten en voorraden, maar het ziet er naar uit dat de bank desondanks een miljoenenverlies moet nemen. De Belastingdienst heeft nog bijna 5 miljoen euro tegoed van CoolCat. Verder is het modebedrijf nog ruim 12 miljoen euro verschuldigd aan andere schuldeisers, aldus het FD.</p><p>Kleine kans op uitkering</p><p>„Gelet op de te verwachten omvang van de boedelvorderingen en de preferente vorderingen zijn de vooruitzichten voor de concurrente schuldeisers niet rooskleurig; de kans op een uitkering aan deze schuldeisers wordt voorlopig als gering ingeschat”, staat in het verslag.</p><p>Donderdag werd bekend dat de kledingwinkels van CoolCat komende maanden alsnog dichtgaan. Eigenaar Retail Beheer, die de kinder- en tienermodeketen onlangs uit faillissement kocht, kiest ervoor om CoolCat alleen als webshop voort te zetten.</p>
