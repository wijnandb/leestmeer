---
layout: post
title: "Barty na bizar duel in finale Roland Garros"
date: Fri, 07 Jun 2019 13:10:00 +0200
categories: 
- entertainment 
- opinie 
externe_link: "https://www.telegraaf.nl/sport/1836293299/barty-na-bizar-duel-in-finale-roland-garros"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6a8f76d6-8917-11e9-9f69-0218eaf05005.jpg"
---

<p class="intro">Ashleigh Barty staat zaterdag in de eindstrijd van Roland Garros tegenover Marketa Vondrousovo.</p> <p>De kleine Australische rekende vrijdag af met de Amerikaanse tennissensatie Amanda Anisimova. Barty zegevierde op Court Suzanne Lenglen met 6-7 (4), 6-3 en 6-3. Anisimova kan ondanks de uitschakeling terugkijken op een bijzonder sterk toernooi. De pas 17-jarige Amerikaanse won in de kwartfinales van Simona Halep. De Roemeense titelverdedigster kreeg in twee sets het nakijken: 6-2 en 6-4.</p><p>De eerste set kende een bizar scoreverloop. Barty nam een 5-0 voorsprong, maar slaagde er toch niet in om een 1-0 voorsprong in sets te nemen. In de tweede set leek Anisimova af te stevenen op de zege, maar vanaf een 3-0 voorsprong draaide het duel. Barty pakte de tweede set met 6-3 en won het beslissende bedrijf ondanks een vroege break achterstand met 6-3. Op haar zesde wedstrijdpunt was het raak.</p><p>Vondrousova andere finaliste</p><p>Vondrousova bereikte ten koste van Johanna Konta voor de finale van Roland Garros. De Tsjehische versloeg de Britse op Simonne Mathieu, de derde baan in Parijs, met 7-5 7-6 (2). In beide sets kwam de 19-jarige Vondrousova terug van een achterstand van 5-3. Ze benutte in de tiebreak haar eerste wedstrijdpunt met een dropshot.</p><p>Vondrousova, nog zonder setverlies, had tot dit jaar pas één partij gewonnen in het hoofdtoernooi van Roland Garros. Alleen bij haar debuut in 2017 overleefde ze de openingsronde.</p>
