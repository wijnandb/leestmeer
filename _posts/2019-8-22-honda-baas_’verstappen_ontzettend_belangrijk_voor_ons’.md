---
layout: post
title: "Honda-baas: ’Verstappen ontzettend belangrijk voor ons’"
date: Thu, 22 Aug 2019 13:35:14 +0200
categories: 
- sport 
- autosport 
externe_link: "https://www.telegraaf.nl/sport/1249821756/honda-baas-verstappen-ontzettend-belangrijk-voor-ons"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a5d855f6-c4d5-11e9-8ce8-02d1dbdc35d1.jpg"
---

<p class="intro">Max Verstappen is bezig aan een sterk seizoen en dat is Honda-baas Masashi Yamamoto ook opgevallen. De Japanner heeft in de Formule 1 ambitieuze plannen in samenwerking met Red Bull en is blij dat hij de beschikking heeft over een coureur als Verstappen.</p> <p>Toen Verstappen dit Formule 1-seizoen als eerste de geblokte vlag kreeg te zien bij de Grand Prix van Oostenrijk, was het voor Honda alweer ruim dertien jaar geleden dat één van zijn bolides het hoogste treetje van het podium bezette.</p><p>Sleutel tot succes</p><p>Sindsdien won Verstappen ook in Duitsland (Hockenheimring) en pakte hij voor het eerst in zijn carrière pole position, op de Hungaroring in Hongarije. Het „geweldige” racewerk van Verstappen is volgens Yamamoto de sleutel achter het huidige succes van Honda en Red Bull.</p><p>„Hij is ontzettend belangrijk voor ons. Het is belangrijk om een coureur zoals hij in je team te hebben”, vertelt de Honda-baas over Verstappen tegen Autosport.com.</p><p>Yamamoto gaat verder met zijn lofzang over de Nederlander. „Ten eerste, hij kan vreselijk goed rijden. Hij communiceert goed met onze monteurs en kan de data uitstekend analyseren. Wat betreft het chassis en de motor. Daar kan hij zulke goede feedback over geven. Hij is werkelijk subliem. En had ik al gezegd dat hij heel goed kan rijden?”</p><p>Honda vs. Renault</p><p>Het verschil tussen Verstappen in zijn RB15 met Honda-motor en Verstappen in een Red Bull-bolide gedreven door een Renault-motor is in de statistieken duidelijk terug te zien. Met de Japanners aan zijn zijde, scoorde de Limburger - tot aan de zomerstop - 76 meer punten in vergelijking met vorig seizoen.</p><p>Dit seizoen won Verstappen al twee Grand Prix’, stond hij totaal vijf keer op het podium en pakte één keer pole. In 2018, met een Renault-motor, legde Verstappen mindere resultaten over: één Grand Prix-zege met totaal vier podiumplaatsen.</p><p>„Toen Verstappen de Honda-fabriek bezocht in 2017, leek het erop dat hij erg onder de indruk was van alle faciliteiten”, zegt Yamamoto. „Misschien kreeg hij de indruk dat hij met Honda iets moois kon neerzetten en dat had wellicht wel effect op zijn gedrag en houding”, aldus de Japanner, die ziet dat Verstappen ook bij de media en de fans erg goed ligt. „Ook dat is belangrijk voor een coureur.”</p>
