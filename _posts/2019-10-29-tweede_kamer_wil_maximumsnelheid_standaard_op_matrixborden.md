---
layout: post
title: "Tweede Kamer wil maximumsnelheid standaard op matrixborden"
date: Tue, 29 Oct 2019 20:00:50 +0100
category: nieuws
externe_link: "https://nos.nl/l/2308212"
feature_image: "https://nos.nl/data/image/2019/10/29/588337/1008x567.jpg"
aantal: 169
unieke: 120
bron: "NOS"
---

<p>De Tweede Kamer wil dat de maximumsnelheid standaard op de matrixborden boven de weg wordt weergegeven. Nu wordt de snelheid alleen nog vermeld als automobilisten door omstandigheden langzamer moeten rijden dan normaal.</p>
<p>Een meerderheid in de Kamer steunt een voorstel van het CDA om dat te veranderen.</p>
<p>Het plan komt van Kamerlid De Pater-Postma. Volgens haar is het voor automobilisten duidelijker en dus veiliger als ze altijd kunnen zien hoe hard ze mogen rijden en kan het een hoop boetes schelen.</p>
<h2>Stikstof</h2>
<p>De snelheden verschillen per snelweg en ook op één en hetzelfde traject wisselt de maximumsnelheid vaak. Ook kan er overdag een andere snelheid gelden dan 's avonds. Zeker nu er door de stikstofmaatregelen op sommige plekken ook nog lagere maximumsnelheden gelden, kan het maar beter zo duidelijk mogelijk voor automobilisten zijn, aldus de Pater-Postma.</p>
<p>Het kabinet gaat het voorstel bekijken. Volgens minister Van Nieuwenhuizen is het nog wel lastig omdat niet alle borden drie cijfers kunnen weergeven. Ze gaat met Rijkswaterstaat bekijken wat wel en niet kan.</p>
