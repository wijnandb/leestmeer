---
layout: post
title: "Ricksen kondigt in emotionele videoboodschap zijn ’laatste avond’ aan"
date: Mon, 10 Jun 2019 10:51:07 +0200
category: entertainment
externe_link: "https://www.telegraaf.nl/sport/1608969935/ricksen-kondigt-in-emotionele-videoboodschap-zijn-laatste-avond-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6c529a96-8c0c-11e9-804a-02c309bc01c1.jpg"
---

<p class="intro">In een emotionele videoboodschap heeft Fernando Ricksen zijn ’laatste avond’ aangekondigd. De voormalig profvoetballer vecht al vijf jaar tegen de ongeneeslijke ziekte ALS. De 42-jarige Nederlander verblijft sinds eind vorig jaar in een hospice in Schotland.</p> <p>Ricksen laat in de videoboodschap weten dat een benefietavond op 28 juni in Glasgow „zijn laatste wordt”. „Omdat het heel moeilijk wordt voor mij, zal dit mijn laatste avond zijn.” Voormalig international Ricksen kan de laatste tijd alleen nog zijn ogen bewegen en communiceert via een spraakcomputer. „Kom, en laten we er een avond van maken om nooit te vergeten.”</p><p>Daarmee bedoelde hij overigens niet dat het zijn laatste avond wordt, maar dat hij zich niet meer in de ’spotlights’ zal bevinden en zal blijven vechten.</p><p>Ricksen kwam in zijn actieve voetballoopbaan uit voor Fortuna Sittard, AZ, Glasgow Rangers en Zenit Sint-Petersburg. De ex-verdediger speelde in totaal twaalf interlands voor Nederland.</p><p>Ricksen besloot eind vorig jaar om niet meer naar zijn huis in Spanje terug te keren. „Nadat ik alle opties van de artsen heb aangehoord, heb ik besloten om hier naar een hospice te gaan”, liet hij destijds weten. „Ik kan ook niet meer vliegen vanwege een gebrek aan zuurstof. Ik heb professionele hulp nodig. Ik weet dat ik de rest van mijn leven hier verblijf. Er is geen andere keuze dan dit te accepteren.”</p>
