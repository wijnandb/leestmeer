---
layout: post
title: "NS: mijd Amsterdam donderdag bij huldiging Ajax"
date: Wed, 15 May 2019 09:57:53 +0200
categories: 
- entertainment 
- opinie 
externe_link: "https://www.telegraaf.nl/nieuws/3589364/ns-mijd-amsterdam-donderdag-bij-huldiging-ajax"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/15054d60-76ea-11e9-8aa7-02d1dbdc35d1.jpg"
---

<p class="intro">De NS waarschuwt mensen die donderdag van of naar Amsterdam willen reizen rekening te houden met grote drukte. Dit in verband met de vermoedelijke huldiging van Ajax op het Museumplein vanaf 16.00 uur. De NS adviseert zelfs om de reis, indien mogelijk, uit te stellen.</p> <p>Als de huldiging doorgaat zal het al vanaf het middaguur erg druk worden in de hoofdstad.</p><p>Het Stedelijk Museum aan het Museumplein blijft voor de zekerheid dicht, en het Van Gogh Museum gaat ’s middags eerder dicht. Bij de laatste huldiging van Ajax op het plein, in 2011, liepen de musea schade op.</p><p>Maatregelen</p><p>De gemeente Amsterdam is alvast met informatie en tips gekomen. Het plein gaat om 13.00 uur open, de huldiging begint om 16.00 uur en om 17.30 uur is het feest afgelopen. Er zijn ingangen gecreëerd, waar mensen eventueel worden gefouilleerd en tassen worden gecontroleerd. Horeca in de omgeving blijft open, maar op het Museumplein zelf wordt niets verkocht. Als het plein vol is, is dat te zien op borden op de looproutes en via het twitteraccount @amsterdamnl.</p><p>Er komen extra toiletten en EHBO-posten. De gemeente raadt iedereen aan lopend of met de fiets te komen.</p>
