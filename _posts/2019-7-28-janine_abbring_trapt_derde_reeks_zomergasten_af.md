---
layout: post
title: "Janine Abbring trapt derde reeks Zomergasten af"
date: Sun, 28 Jul 2019 10:41:00 +0200
category: entertainment
externe_link: "https://www.telegraaf.nl/entertainment/286881401/janine-abbring-trapt-derde-reeks-zomergasten-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3fc2af6e-b116-11e9-8572-02c309bc01c1.jpg"
---

<p class="intro">Janine Abbring begint zondag aan een nieuw seizoen van Zomergasten. In de eerste aflevering ontvangt ze misdaadverslaggever en presentator John van den Heuvel.</p> <p>In de avondvullende aflevering gaat Van den Heuvel het hebben over de verwevenheid tussen onder- en bovenwereld, de polderpenoze van de jaren 80 en 90. Ook zal de Mocromaffia aan de orde komen, de cocaïneoorlog en de (on)macht van politie en justitie om de georganiseerde misdaad te bestrijden.</p><p>Op de site van de VPRO belooft Van den Heuvel, die sinds enige tijd zwaar beveiligd wordt vanwege een doodsbedreiging uit het criminele milieu, dat ’het geen saaie avond wordt’. Hij hoopt de kijker ’iets mee te geven over hoe ik mijn vak beleef, de keuzes waarvoor ik als misdaadverslaggever kom te staan en welke ingrijpende consequenties die keuzes kunnen hebben’.</p><p>De komende weken gaat Abbring ook nog in gesprek met auteur Hanna Bervoets, Latijns-Amerikacorrespondent Nina Jurna en schrijver en filosoof Maxim Februari. Ook longarts Wanda de Kanter en regisseur Ivo van Hove stellen deze zomer hun ideale televisieavond samen.</p><p>Zomergasten is vanaf zondag iedere week te zien op NPO 2.</p>
