---
layout: post
title: "Osaka komt met schrik vrij op Roland Garros, ook Halep hapert"
date: Tue, 28 May 2019 16:26:30 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/9V0mfpEx1ZA/2286704"
feature_image: "https://nos.nl/data/image/2019/05/28/553205/1008x567.jpg"
---

<p>Naomi Osaka is in de eerste ronde van Roland Garros door het oog van de naald gekropen tegen Anna Karolina Schmiedlova. De Japanse nummer één van de wereld won met 0-6, 7-6 (4), 6-1.</p>
<p>De winnares van de laatste US Open en Australian Open maakte in de eerste set slechts negen punten, mede door dertien onnodige fouten. Ze leek het tij al te gaan keren toen ze in de tweede set op 3-0 kwam, maar na een korte regenpauze stapelde Osaka opnieuw fout op fout.</p>
<p>De Slowaakse Schmiedlova mocht vervolgens twee keer voor de grootste zege uit haar loopbaan opslaan (op 5-4 en 6-5), maar faalde. Nadat Osaka de tiebreak gewonnen had, drukte ze vlot door.</p>
<h2>Azarenka verslaat oud-winnares Ostapenko</h2>
<p>Osaka treft nu Viktoria Azarenka, die voor een kleine verrassing zorgde door Jelena Ostapenko, de winnares van 2017, naar huis te sturen. De Wit-Russin was de Letse met 6-4, 7-6 (4) de baas.</p>
<p>Azarenka's zege is vooral opvallend omdat ze maar één van haar twintig titels op gravel won. Daarnaast haalde ze na haar halvefinaleplaats in 2013 nooit meer de tweede week in Parijs.</p>
<h2>Ook Halep heeft het moeilijk</h2>
<p>Ook titelverdedigster Simona Halep had moeite om haar eerste partij tot een goed einde te brengen. De Roemeense versloeg Ajla Tomljanovic: 6-2, 3-6, 6-1.</p>
<p>Met veel spreiding in haar slagen pakte Halep rap de eerste set. In de tweede set kon ze het spel echter niet meer dicteren en legde ze het in de rally's af tegen Tomljanovic, die geregeld met fraaie dropshots scoorde. In de derde set had de Australische geen schijn van kans.</p><img src="http://feeds.feedburner.com/~r/nossporttennis/~4/9V0mfpEx1ZA" height="1" width="1" alt=""/>
