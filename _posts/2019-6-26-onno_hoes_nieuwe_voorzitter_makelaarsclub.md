---
layout: post
title: "Onno Hoes nieuwe voorzitter makelaarsclub"
date: Wed, 26 Jun 2019 14:11:10 +0200
category: entertainment
externe_link: "https://www.telegraaf.nl/financieel/2099052904/onno-hoes-nieuwe-voorzitter-makelaarsclub"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/346aba94-9820-11e9-aebd-02d1dbdc35d1.jpg"
---

<p class="intro">Onno Hoes wordt de nieuwe voorzitter van makelaarsvereniging NVM. De VVD’er, oud-burgemeester van Maastricht en nu waarnemend burgemeester in de Haarlemmermeer, volgt op 1 augustus Ger Jaarsma op.</p> <p>De makelaarsclub noemt Hoes in een persbericht „een ervaren voorzitter met een relevant netwerk en een ervaren belangenbehartiger”. De nieuwe voorzitter moet een ’boegbeeld’ worden en een partner ’tussen partijen op het gebied van vastgoed, duurzaamheid en fiscaliteit’.</p><p>Hoes wil makelaars „dé gesprekspartner maken voor overheden als het gaat om de vastgoedsector”, zegt hij in een persbericht.</p><p>Politicus</p><p>Met Hoes kiest de NVM nadrukkelijk voor een politicus die de kar van de makelaarsorganisatie moet gaan trekken. Met name door het grote tekort aan nieuwbouw, hebben makelaars het steeds lastiger om huizen te verkopen. Desondanks beginnen gemeenten en provincies maar langzaam met de bouw van nieuwe woningen.</p><p>Jaarsma kreeg in 2016 na het afscheid van het jarenlange boegbeeld Ger Hukker als eerste niet-makelaar de voorzittershamer van de NVM in handen. De Fries, net als Hoes afkomtig uit de VVD, kon niet voorkomen dat een langdurig en hoogoplopend conflict tussen de ledenraad en het NVM-bestuur vorig jaar een kookpunt bereikte.</p><p>In de achterban van de NVM heerst verdeeldheid over de verandering die de belangenorganisatie moet doormaken. Door de grote regionale verschillen in de woningmarkt liepen deze verschillen alleen maar verder uiteen. Jaarsma besloot vorig jaar plaats te maken door zich niet herkiesbaar voor een tweede termijn te stellen.</p><p>Jaarsma naar NOA</p><p>Jaarsma maakte woensdag aan de NVM-leden bekend de nieuwe voorzitter te worden van de Nederlandse Ondernemersvereniging van Afbouwbedrijven (NOA), de belangenvereniging van stukadoors, vloerleggers en andere afbouwers van woningen en kantoren.</p><p>Dinsdagavond kreeg zijn voordracht de zegen van het bestuur de ledenraad van de NOA. Als de leden instemmen met de benoeming, kan Jaarsma er per 1 september aan de slag. Ook bij deze organisatie is hij de eerste voorzitter van buitenaf.</p><p>Lees hier ons interview met de kersverse NVM-baas:</p>
