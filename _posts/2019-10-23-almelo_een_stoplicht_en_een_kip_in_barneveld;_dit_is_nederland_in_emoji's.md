---
layout: post
title: "Almelo een stoplicht en een kip in Barneveld; dit is Nederland in emoji's"
date: Wed, 23 Oct 2019 13:50:32 +0200
categories: 
- entertainment 
- opmerkelijk 
externe_link: "https://nos.nl/l/2307331"
feature_image: "https://nos.nl/data/image/2019/10/23/586869/1008x567.jpg"
aantal: 251
unieke: 167
bron: "NOS"
---

<p>"Rara welk land", schreef Mathieu uit Zeeland vorige week op Twitter. Bij de tekst plaatste hij emoticons die samen Nederland vormen. Iedere emoticon moet staan voor iets dat kenmerkend is aan het gebied.</p>
<p>Zo staan er parasolletjes langs de kust, een boompje op de Veluwe en een vliegtuig op de plek van Schiphol. Heerenveen is een schaats en een berg staat voor de Sint-Pietersberg in Limburg.</p>
<p>Andere emoji's zijn lastiger. Zo staat de telescoop in Drenthe voor de grote radiotelescoop in Dwingeloo, staat de kers voor fruit uit de Betuwe en moet een prullenbak Almere voorstellen.</p>
<p>De ludieke actie viel in goede aarde, want al snel plaatsen anderen op Twitter ook kaartjes met emoticons.</p>
<p>Zoals eentje die de patat/friet-kwestie uitlegt, een verkiezingsuitslagenkaartje en eentje over over de favoriete sporten van Nederlanders.</p>
<p>Ook zijn er kaartjes met emoticons gemaakt van bepaalde locaties in Nederland. Zoals deze:</p>
<p>Mathieu, de bedenker van de emoticon-kaart, heeft inmiddels een nieuwe versie. Met een stroomkabel in Noord-Groningen, waar de trans-Atlantische internetkabel aan land komt. Een schaap voor Texel en een mes in Oss; die stad stond vroeger bekend als stad van messentrekkers.</p>
<p>Iets lastiger is de Cubaanse vlag voor Nijmegen. Die staat voor 'Havana aan de Waal', dit omdat er in de stad relatief veel links wordt gestemd.</p>
<p>Het stoplicht op de plaats van Almelo moet wel afkomstig zijn van de uitspraak van cabaretier Herman Finkers. Hij zei immers ooit: "Een stoplicht springt op rood, een ander weer op groen. In Almelo is altijd wat te doen".</p>
