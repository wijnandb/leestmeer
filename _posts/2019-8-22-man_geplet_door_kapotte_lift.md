---
layout: post
title: "Man geplet door kapotte lift"
date: Thu, 22 Aug 2019 19:03:28 +0200
category: buitenland
externe_link: "https://www.telegraaf.nl/nieuws/462405272/man-geplet-door-kapotte-lift"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/55018852-c500-11e9-bef2-02c309bc01c1.jpg"
---

<p class="intro">Een 30-jarige man is donderdagochtend geplet door een defecte lift in een luxe, 23 verdiepingen hoog appartementsgebouw in Manhattan New York.</p> <p>Volgens brandweerchef Anthony Arpaia zou het slachtoffer op de begane grond net hebben willen uitstappen, toen de liftcabine naar de kelder stortte. De persoon die net voor het slachtoffer de lift had verlaten, kwam met de schrik vrij. Vijf andere ’lifters’ konden in de kelder door de brandweer uit de beschadigde cabine worden gehaald.</p><p>„Het slachtoffer zat eigenlijk klem tussen de begane grond en de kelder,” zo meldde Arpaia in de New York Post. De man overleed ter plaatse. Het is nog onduidelijk waardoor de cabine zijn plotselinge val maakte.</p>
