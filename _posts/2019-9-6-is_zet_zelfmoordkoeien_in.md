---
layout: post
title: "IS zet zelfmoordkoeien in"
date: Fri, 06 Sep 2019 11:42:58 +0200
categories: 
- entertainment 
- opinie 
externe_link: "https://www.telegraaf.nl/nieuws/1625077854/is-zet-zelfmoordkoeien-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c08e641a-d08a-11e9-9a37-02c309bc01c1.jpg"
---

<p class="intro">De Islamitische Staat (IS) heeft maatregelen genomen om het snel dalende aantal aanhangers tegen te gaan. In plaats van mensen, zet de terreurorganisatie nu zelfmoordkoeien in.</p> <p>Inwoners van het Irakese plaatsje Al Islah, waren afgelopen weekend ooggetuigen van een opmerkelijke situatie. Twee koeien, opgetuigd met bomvesten, struinden door de straatjes van de buitenwijk van de stad. Toen de dieren in de buurt van huizen kwamen, werden de bommen van een afstandje tot ontploffing gebracht. De koeien overleefden de explosie niet en de huizen raakten flink beschadigd. Verder raakte niemand gewond. Dat laat de plaatselijke politiebevelhebber weten aan The New York Times.</p><p>’Vreemde strategie’</p><p>Volgens de bevelhebber is de inzet van de koeien een teken dat IS nauwelijks nog mankracht heeft. Dit komt mede door de vier jaar durende strijd tegen de Irakese veiligheidstroepen en het Amerikaanse leger.</p><p>Toch is het gebruik van koeien een ’vreemde strategie’ in Irak. De prijs van een koe loopt al snel op tot zo’n 1200 dollar. Volgens veiligheidsfunctionarissen zijn de koeien gedoneerd aan IS door inwoners uit dorpen rondom Al Islah.</p>
