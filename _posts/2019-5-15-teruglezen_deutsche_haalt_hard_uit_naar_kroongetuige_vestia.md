---
layout: post
title: "Teruglezen: Deutsche haalt hard uit naar kroongetuige Vestia"
date: Wed, 15 May 2019 18:31:00 +0200
categories: 
- entertainment 
- opinie 
externe_link: "https://www.telegraaf.nl/financieel/3589620/teruglezen-deutsche-haalt-hard-uit-naar-kroongetuige-vestia"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f2fda092-772e-11e9-b2bc-02d2fb1aa1d7.jpg"
---

<p class="intro">Het was spitsroeden lopen voor Arjan Greeven, ’kroongetuige’ voor woningcorporatie Vestia, tijdens het kruisverhoor voor de Britse rechter.</p> <p>De advocaat van Deutsche Bank haket met een spervuur aan vragen in op de betrouwbaarheid van getuige Greeven, vorig jaar veroordeeld tot dertig maanden cel wegens omkoping van Vestia’s kasbewaarder Marcel de Vries. Of hij niet gewoon de aandacht van zijn eigen frauduleuze handelingen wil afleiden door de bank de omkoping van De Vries in de schoenen te schuiven. En of Greeven soms betaald wordt door Vestia voor het afleggen van zijn getuigenis.</p><p>De voormalige financiële adviseur van woningcorporaties, momenteel eigenaar van een bed &amp; breakfast in Duitsland, onderging de ondervraging vrij onbewogen. Slechts een enkele keer liet hij zijn irritatie over de aanhoudende verdachtmakingen blijken door luid te zuchten voordat hij de rechter antwoord geeft. „My Lord, zoals ik al meerdere keren aangaf…”</p><p>Lees onderaan dit artikel de tweets terug van verslaggever Bart Mos, die voor ons aanwezig was bij het verhoor.</p><p>De Rotterdamse woningcorporatie Vestia ging in 2012 door een combinatie van een onverwacht sterke rentedaling en een frauduleuze berg aan rentederivaten bijna failliet. De corporatie kon de hierdoor ontstane schuld van €2,6 miljard aan de betrokken banken niet ophoesten en moest gered worden door een financiële injectie van sectorgenoten. De organisatie kampt sindsdien met grote financiële problemen.</p><p>Drie jaar geleden diende Vestia bij het Britse High Court of Justice een schadeclaim in van ruim €830 miljoen tegen de bankiers van Deutsche wegens de levering van ’giftige derivaten’. Tussen 2005 en 2011 verkochten meerdere banken, maar vooral de Duitsers vanuit hun Londense filiaal, voor honderden miljoenen rentederivaten aan de corporatie.</p><p>Begin 2012 kreeg de betrokken financieel tussenpersoon Arjan Greeven wroeging en stapte hij naar justitie, waar hij alles opbiechtte. Toen werd pas duidelijk dat die hele derivatenhandel via een frauduleuze constructie had gelopen, waarbij tussenpersoon Greeven in totaal tien miljoen euro commissie aan kasbeheerder Marcel de Vries van de woningcorporatie had doorbetaald. Daarna bleek ook nog dat Deutsche Bank hun klant Marcel de Vries jarenlang excessief in de watten legde, met bezoekjes aan sterrenrestaurants en exclusieve nachtclubs in Londen, waarbij de champagne en wodka rijkelijk vloeiden.</p><p>De behandeling van de Vestiaclaim wordt een megaproces met maar liefst 32 zittingsdagen dat eindigt in juli. Komende dagen draait het vooral om de vraag wat de bankiers in Londen nou wisten of konden vermoeden van de omkopingspraktijken bij Vestia. Uit mailwisselingen tussen bankmedewerkers over Arjan en Marcel zou je dat kunnen opmaken, stelt Vestia.</p><p>Lees hieronder het live verslag terug van onze DFT-verslaggever Bart Mos, die aanwezig is bij het proces in Londen.</p>
