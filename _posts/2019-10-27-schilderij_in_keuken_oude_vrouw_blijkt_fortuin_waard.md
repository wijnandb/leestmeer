---
layout: post
title: "Schilderij in keuken oude vrouw blijkt fortuin waard"
date: Sun, 27 Oct 2019 18:16:15 +0100
category: opmerkelijk
externe_link: "https://www.telegraaf.nl/nieuws/191200764/schilderij-in-keuken-oude-vrouw-blijkt-fortuin-waard"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9b48cc6a-f8dd-11e9-8a49-02d2fb1aa1d7.jpg"
aantal: 139
unieke: 109
bron: "De Telegraaf"
---

<p class="intro">Een onlangs bij toeval ontdekt schilderij van de Italiaanse meester Cimabue uit de vroege renaissance heeft zondag bij een veiling in Senlis, ten noorden van Parijs, 24 miljoen euro opgeleverd, inclusief kosten. Het dertiende-eeuwse paneeltje van ruim 28 bij 20 centimeter, voorstellende de ’bespotting van Christus’, hing volgens de krant Le Parisien jarenlang bij een oude vrouw in de keuken boven het fornuis.</p> <p>Toen ze haar huis in Compiègne wilde verkopen, vroeg ze een taxateur tevens de inboedel te bekijken. Deze adviseerde haar de ’goedkope Russische icoon’ niet bij de vuilnisbak te zetten maar naar een gespecialiseerde kunstkenner te brengen.</p><p>Die schreef het na uitgebreid onderzoek toe aan de Florentijn Cimabue (1240-1302), ook bekend als Bencivieni di Pepo. Hij schatte de waarde op 4 tot 6 miljoen euro. Verzamelaars bleken er zondag veel meer geld voor over te hebben.</p>
