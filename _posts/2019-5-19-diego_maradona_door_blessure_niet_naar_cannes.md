---
layout: post
title: "Diego Maradona door blessure niet naar Cannes"
date: Sun, 19 May 2019 18:06:29 +0200
category: entertainment
externe_link: "https://www.telegraaf.nl/entertainment/3611702/diego-maradona-door-blessure-niet-naar-cannes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aae8f99e-7a64-11e9-be41-0217670beecd.jpg"
---

<p class="intro">Diego Maradonna (58) is vanavond niet aanwezig bij de wereldpremière van een documentaire over zijn leven. De Argentijnse voetballegende zou volgens een woordvoerder kampen met een schouderblessure die behandeling vereist. Het 72e filmfestival van Cannes moet het daarom doen zonder deze blikvanger.</p> <p>Veel verbazing wekt Maradona’s afwezigheid niet in Cannes. De betrouwbaarheid van de voormalige topvoetballer is nooit erg groot geweest. Oscarwinnaar Asif Kapadia, de Britse regisseur van de documentaire, had al moeite om een eerste afspraak te maken met zijn onderwerp, vertelde hij aan Deadline. </p><p> </p><p>,,Maradona was in Dubai en ik ging daar naar toe om hem te ontmoeten”, aldus Kapadia. ,,Maar dat bleek moeilijk, omdat je nooit wist of hij zich aan onze afspraak ging houden. Of hij er wel zin in zou hebben. Hing allemaal af van zijn bui. Uiteindelijk duurde het een paar dagen voor het zover was.”</p><p>Voor de documentaire Maradona gebruikte Kapadia onder meer beeldmateriaal dat nog niet eerder te zien is geweest. Ook ging hij in gesprek met de mensen rond de voetballer. Van zijn kinderen, zijn ex-vrouw en zijn vrienden, tot z’n trainer, zijn voormalige teamgenoten en zo meer. En natuurlijk Diego Maradona zelf, die volgens de regisseur ‘misschien niet de meeste betrouwbare getuige is’: ,,Hij is soms geneigd zijn eigen mythe te creëren.”</p><p>Eerder maakte Asif Kapadia ook al Amy (2015), de met een Oscar bekroonde documentaire over zangeres Amy Winehouse. Even indrukwekkend was Senna (2010), zijn documentaire over Formule 1-coureur Ayrton Senna.</p>
