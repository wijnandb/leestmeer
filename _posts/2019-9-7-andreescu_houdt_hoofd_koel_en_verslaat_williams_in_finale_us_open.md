---
layout: post
title: "Andreescu houdt hoofd koel en verslaat Williams in finale US Open"
date: Sat, 07 Sep 2019 23:59:35 +0200
category: sport
externe_link: "https://nos.nl/l/2300786"
feature_image: "https://nos.nl/data/image/2019/09/07/575747/1008x567.jpg"
---

<p>Bianca Andreescu heeft de US Open op haar naam geschreven. De Canadese hield in de finale Serena Williams van haar 24ste grandslamtitel af: 6-3, 7-5.</p>
<p>Andreescu stond twaalf maanden geleden nog buiten de top-200 van de wereldranglijst en verloor in de eerste ronde van het kwalificatietoernooi in New York. Toch komt de winst van de pas 19-jarige Andreescu komt niet geheel uit de lucht vallen.</p>
<p>Dit jaar won ze Indian Wells en de Rogers Cup en kwam ze als de nummer 15 van de wereld aan op de US Open. Een schouderblessure, die haar maandenlang aan de kant hield, stond nog meer succes in de weg.</p>
<p>Andreescu maakte een geweldige indruk in de finale in het Arthur Ashe Stadium. Met haar allround-spel en onverstoorbare houding dwong ze Williams op de knieÃ«n.</p>
<p>De Amerikaanse leek op haar beurt niet echt bij de les. Haar opslag liep van geen kant en in de eerste set leverde ze tot twee keer toe haar servicebeurt in met een dubbele fout.</p>
<h2>Williams knokt zich terug</h2>
<p>Bij 5-1 achter in de tweede set kende Williams een knappe opleving. Gesteund door het hartstochtelijke gejuich van het publiek werkte ze een matchpoint weg en kwam ze zelfs terug tot 5-5.</p>
<p>Andreescu blikte of bloosde niet en sloeg op haar derde matchpoint wel toe.</p>
<p>Williams speelde alweer haar tiende US Open-finale, terwijl Andreescu voor het eerst in de finale van een grandslamtoernooi stond. Toen Williams twintig jaar geleden de US Open voor de eerste keer (van zes in totaal) won, was de 19-jarige Andreescu nog niet geboren.</p>
<p>Vorig jaar verloor Williams in een memorabele US Open-finale van Naomi Osaka. Dit jaar moest ze haar meerdere erkennen in Andreescu. De 37-jarige Amerikaanse blijft daardoor opnieuw op 23 grandslamtitels steken, een minder dan het recordaantal van Margaret Court.</p>
<p>Het record van Court uit de jaren zeventig was een belangrijke drijfveer voor Williams om vorig jaar terug te keren na de geboorte van haar kind. Ze speelde sindsdien ze vier grandslamfinales, die ze allemaal verloor.</p>
