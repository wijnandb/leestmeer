---
layout: post
title: "Aanpassingen Circuit Zandvoort beginnen"
date: Fri, 06 Sep 2019 18:55:28 +0200
categories: 
- sport 
- autosport 
externe_link: "https://www.telegraaf.nl/sport/1500275101/aanpassingen-circuit-zandvoort-beginnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/20f2f7da-d0c7-11e9-a3f1-0217670beecd.jpg"
---

<p class="intro">Nog deze maand beginnen de werkzaamheden om circuit Zandvoort aan te passen voor de race in de Formule 1 op 3 mei 2020. „Het hele verhaal zal vanaf de derde of vierde week september gaan beginnen”, zei sportief directeur Jan Lammers op BNR.</p> <p>De Formule 1 keert na 35 jaar terug op het circuit in de duinen. De racebaan moet worden aangepast aan de eisen van de koningsklasse. „Het hele bouwkundige proces zal van begin november tot februari duren. Eerst de grove werkzaamheden natuurlijk, uiteindelijk de finishing touch en de puntjes op i. Alles loopt volledig volgens plan”, aldus Lammers.</p><p>Het circuit zal geen gedaanteverwisseling ondergaan. Er zijn relatief weinig grote ingrepen nodig. Wel zal de start- en finishlijn verplaatst worden richting de eerste bocht en zullen een aantal bochten breder worden. De grootste verandering ondergaat de laatste bocht voor het rechte stuk langs de hoofdtribune. Dat moet een bocht worden met een schuine helling, zodat de raceauto’s met hogere snelheid door die bocht kunnen.</p>
