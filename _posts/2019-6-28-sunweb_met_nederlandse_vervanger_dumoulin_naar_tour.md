---
layout: post
title: "Sunweb met Nederlandse vervanger Dumoulin naar Tour"
date: Fri, 28 Jun 2019 13:49:29 +0200
categories: 
- sport 
- wielrennen 
externe_link: "https://www.telegraaf.nl/sport/1981170559/sunweb-met-nederlandse-vervanger-dumoulin-naar-tour"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/deb7ae18-99a0-11e9-9168-0217670beecd.jpg"
---

<p class="intro">Wilco Kelderman doet mee aan de Tour de France. De Nederlandse wielrenner heeft de Ronde van Zwitserland goed doorstaan en is fit genoeg om in Brussel aan de start te verschijnen, meldt Team Sunweb.</p> <p>Kelderman kwam eind maart hard ten val in de Ronde van Catalonië. Hij brak daarbij zijn linkersleutelbeen en liep een breukje op in een nekwervel. De Ronde van Italië, waarin hij kopman Tom Dumoulin zou bijstaan, moest Kelderman overslaan.</p><p>Naast Kelderman is ook Cees Bol opgenomen in de selectie van Sunweb, dat het moet doen zonder de niet-fitte Tom Dumoulin. Nu kopman Dumoulin is weggevallen, richt Sunweb zich meer op dagsuccessen. „We hebben eerder in deze situatie gezeten. Ik heb er vertrouwen in dat we het goed gaan doen”, aldus ploegleider Aike Visbeek.</p><p>De Duitser Nikias Arndt voert de ploeg nu aan. Verder zijn zijn landgenoot Lennard Kämna, de Deen Søren Kragh Andersen, de Amerikaan Chad Haga, de Australiër Michael Matthews en de Ier Nicholas Roche geselecteerd.</p><p>„We zijn blij en trots dat we dit jaar met Bol en Kämna twee getalenteerde debutanten meenemen. Kämna heeft zowel in het voorbereidend werk voor een sprint als in de bergen laten zien dat hij erg sterk is. Dit is een mooie volgende stap in zijn ontwikkeling”, aldus Visbeek over de 23-jarige debutant. „Bol heeft dit voorjaar grote stappen gemaakt met meerdere overwinningen. Cees krijgt de kans om meer ervaring op te doen en zich te ontwikkelen op het hoogste niveau.”</p><p>Bol won dit jaar een etappe in de Ronde van Noorwegen, een rit in de Ronde van Californië en Nokere Koerse.</p>
