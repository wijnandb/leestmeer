---
layout: post
title: "Leerdam grote vis nieuw damesteam"
date: Wed, 24 Apr 2019 18:38:53 +0200
category: sport
externe_link: "https://www.telegraaf.nl/sport/3491111/leerdam-grote-vis-nieuw-damesteam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/72366a82-66af-11e9-9405-0218eaf05005.JPG"
---

<p class="intro">Schaatscoach Gerard van Velde krijgt voor de eerste keer in zijn loopbaan als coach vrouwen onder zijn hoede. De talenten Jutta Leerdam (20) en Michelle de Jong (19) hebben een contract ondertekend bij zijn schaatsteam Reggeborgh.</p> <p>„Ik zie er een uitdaging in om ook met vrouwen op het hoogste niveau mee te doen”, laat de olympisch kampioen van 2002 weten.</p><p>Leerdam maakt de overstap van Team IKO. Ze won in haar debuutjaar als prof de titel bij de NK sprint. „Bij Reggeborgh krijg ik de kans om me weer op andere gebieden te ontwikkelen en zo het beste uit mezelf te halen. Ik hoop daarmee nog efficiënter te worden op het ijs.”</p><p>De Jong komt over van RTC Noord/Fryslan. Zij werd afgelopen seizoen bij de junioren wereldkampioen op de 1000 meter. „Na zes jaar bij gewest Friesland krijg ik nu een mooie kans om in mijn eerste jaar als senior de stap te maken. Ik ben heel erg benieuwd hoever ik kan komen.”</p>
