---
layout: post
title: "Banengroei VS minder sterk dan verwacht"
date: Fri, 06 Sep 2019 14:47:25 +0200
categories: 
- financieel 
- koersen 
externe_link: "https://www.telegraaf.nl/financieel/2079134334/banengroei-vs-minder-sterk-dan-verwacht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/970f9c8e-d0a4-11e9-b0b0-02c309bc01c1.jpg"
---

<p class="intro">De werkgelegenheid in de Verenigde Staten is in augustus minder sterk toegenomen dan verwacht. Volgens het Amerikaanse ministerie van Arbeid kwamen er vorige maand 130.000 banen bij (exclusief de landbouw). Economen rekenden in doorsnee op 160.000 nieuwe arbeidsplaatsen.</p> <p>De banengroei in juli werd bijgesteld tot 159.000, van een eerder gemelde 164.000 nieuwe arbeidsplaatsen. De werkloosheid bleef stabiel op 3,7 procent. Het gemiddelde uurloon steeg met 0,4 procent op maandbasis. Economen hadden hier in doorsnee op een toename van 0,3 procent gerekend.</p><p>Het banenrapport wordt door beleggers scherp in de gaten gehouden, omdat de ontwikkelingen op de arbeidsmarkt van invloed kunnen zijn op het monetaire beleid van de Federal Reserve.</p>
