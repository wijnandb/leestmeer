---
layout: post
title: "Maanmissie India op laatste moment uitgesteld"
date: Mon, 15 Jul 2019 07:01:40 +0200
categories: 
- entertainment 
- opinie 
externe_link: "https://www.telegraaf.nl/nieuws/152604097/maanmissie-india-op-laatste-moment-uitgesteld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f8a561ba-a6bd-11e9-9d35-02d1dbdc35d1.jpg"
---

<p class="intro">De Indiase ruimtevaartmissie Chandrayaan-2 is op het laatste moment uitgesteld vanwege een technisch mankement. De lancering vanaf het Satish Dhawan Space Centre werd met nog amper een uur op de klok afgebroken, meldt het Indiase ruimtevaartinstituut ISRO.</p> <p>De ruimtevaartmissie heeft als bestemming de maan. En dan de zuidpool van de maan om precies te zijn. Aan boord bevinden zich de onbemande maanlander Vikram (Moed) en de verkenner Pragyaan (Wijsheid) die data zullen verzamelen over water, mineralen en rotsformaties.</p><p>Als alles uiteindelijk goed verloopt, is India het vierde land dat op de maan weet te landen. Volgens ISRO is het „de meest complexe ruimtemissie die het agentschap ooit heeft ondernomen.” India heeft eerder met de Chandrayaan-1 al onderzoek naar de maan verricht. Maar is daar toen nooit geland. Er wordt een nieuwe lanceerdatum gepland.</p>
