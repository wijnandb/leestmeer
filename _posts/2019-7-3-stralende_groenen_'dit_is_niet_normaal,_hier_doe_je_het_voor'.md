---
layout: post
title: "Stralende Groenen: 'Dit is niet normaal, hier doe je het voor'"
date: Thu, 04 Jul 2019 00:23:48 +0200
category: sport
externe_link: "https://nos.nl/l/2291893"
feature_image: "https://nos.nl/data/image/2019/07/04/561014/1008x567.jpg"
---

<p>"Niet normaal, h√®", lachte Jackie Groenen vlak na het bereiken van de WK-finale. Ze maakte in de verlenging de enige goal in de halve finale tegen Zweden, maar de middenveldster voelt zich nauwelijks matchwinner.</p>
<p>"Het is supervet, maar het maakt me oprecht niet uit eigenlijk. We werken zo hard, het is fijn om in dit team te voetballen. Dat ik scoor, maakt niet uit, het is belangrijker dat we winnen en in de finale staan."</p>
<p>Groenen prees de teamgeest bij het Nederlands elftal. "We hebben een team dat er voor elkaar is en dat werkt."</p>
<p>Bekijk hier de samenvatting van de wedstrijd:</p>
<p>De wedstrijd tegen Zweden was uiteindelijk een slijtageslag van meer dan 120 minuten. "Het zijn geen makkelijke wedstrijden, dit is een WK. Het is vermoeiend, je hebt zware benen, maar hier doe je het voor", aldus een stralende Groenen.</p>
<h2>Van Veenendaal beseft het nog niet</h2>
<p>Ook doelvrouw Sari van Veenendaal, die Oranje met meerdere belangrijke reddingen op de been hield, had moeite te beseffen dat de WK-finale was bereikt. "Het is iets heel bijzonders. Het is een WK. En wij, Nederland, staan in de finale."</p>
<p>Net als Groenen prees Van Veenendaal de saamhorigheid van de ploeg. "Het voetbal is misschien niet zo bijzonder, maar we kunnen wedstrijden wel goed afsluiten, daar heb ik respect voor."</p>
<p>Shanice van de Sanden raakte woensdagavond haar basisplaats na meerdere teleurstellende optredens kwijt aan Lineth Beerensteyn. Nota bene in het stadion dat ze als speelster van Olympique Lyon op haar duimpje kent.</p>
<p>"Je moet altijd positief blijven", sprak ze na afloop. "Iedereen staat achter me en ik sta achter hen. Je hebt alleen elkaar nodig, dan kun je de finale halen op een WK, ongelooflijk."</p>
<p>Bekijk hier alle andere reacties:</p>
