---
layout: post
title: "Federer strooit met dropshots bij gravelrentree"
date: Tue, 07 May 2019 21:25:52 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/Rhpk5jOLujM/2283647"
feature_image: "https://nos.nl/data/image/2019/05/07/548441/1008x567.jpg"
---

<p>Roger Federer heeft voor het eerst in drie jaar weer een partij gespeeld op gravel. En dat ging de Zwitser goed af: hij won op het masterstoernooi in Madrid in de tweede ronde van Richard Gasquet met 6-2, 6-3.</p>
<p>De Zwitser liet de voorbije twee jaar het gravelseizoen lopen en had bij zijn rentree een gewillig slachtoffer in de Fransman. Gasquet komt net terug van een hernia-operatie, mist nog wedstrijdritme en is nog niet op zijn ideale gewicht.</p>
<p>Federer profiteerde door zijn tegenstander met fraaie dropshots aan het werk te zetten.</p>
<p>De verder degelijk spelende Federer creÃ«erde drie breekpunten en benutte ze alle drie. Dat bleek meer dan genoeg voor zijn achttiende zege op Gasquet in twintig ontmoetingen.</p>
<p>David Ferrer heeft z'n tennispensioen met minstens een dag uitgesteld. Hij won in de eerste ronde met 6-4, 4-6, 6-4 van Roberto Bautista. De 37-jarige Spanjaard, voormalig nummer drie van de wereld, neemt na dit masterstoernooi afscheid.</p>
<p>In de derde set verspeelde Ferrer mede door een bovenbeenblessure tweemaal een break voorsprong. Op wilskracht sleepte hij toch de zege uit het vuur.</p><img src="http://feeds.feedburner.com/~r/nossporttennis/~4/Rhpk5jOLujM" height="1" width="1" alt=""/>
