---
layout: post
title: "Tegenvaller voor Van Bommel: breuk in rechterhand voor Gutiérrez"
date: Sun, 08 Sep 2019 11:37:25 +0200
category: sport
externe_link: "https://nos.nl/l/2300809"
feature_image: "https://nos.nl/data/image/2019/09/08/575812/1008x567.jpg"
---

<p>Een tegenvaller voor PSV-trainer Mark van Bommel. Erick Gutiérrez staat voorlopig aan de kant. De middenvelder van PSV heeft zaterdag tijdens een training van de Mexicaanse nationale ploeg in New Jersey een breukje in zijn rechterhand opgelopen, meldt de Mexicaanse voetbalbond.</p>
<p>Gutiérrez wordt geopereerd in Mexico-Stad, zo is besloten na overleg tussen de medische staf van Mexico en die van PSV. Hoe lang hij niet kan voetballen, is niet duidelijk.</p>
<h2>Vitesse, Sporting én Ajax</h2>
<p>PSV speelt zaterdag in Eindhoven tegen Vitesse, gevolgd door thuiswedstrijden tegen Sporting Portugal (Europa League, donderdag 19 september) en Ajax (zondag 22 september).</p>
<p>Het wegvallen van Gutiérrez, dit seizoen een vaste waarde op het middenveld, is een tegenvaller voor trainer Mark van Bommel. Eerder liepen Sam Lammers en Gastón Pereiro zware blessures op. Zij kunnen voorlopig niet voetballen.</p>
<p>Gutiérrez was vrijdag nog trefzeker in een oefenwedstrijd van Mexico tegen de Verenigde Staten (3-0). Hij maakte het tweede doelpunt.</p>
