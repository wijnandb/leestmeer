---
layout: post
title: "Oranje kan Ronaldo treffen in Nations League"
date: Thu, 23 May 2019 14:06:21 +0200
category: sport
externe_link: "https://www.telegraaf.nl/sport/3636401/oranje-kan-ronaldo-treffen-in-nations-league"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2df61a6a-7d53-11e9-bc43-02d1dbdc35d1.jpg"
---

<p class="intro">Cristiano Ronaldo behoort tot de Portugese selectie voor de finaleronde van de Nations League.</p> <p>De recordinternational en topschutter aller tijden van de regerend kampioen van Europa sloeg vorig jaar alle groepswedstrijden in het nieuwe landentoernooi over. Ronaldo (34) maakte in maart zijn rentree in de nationale ploeg bij de start van de EK-kwalificatie.</p><p>Zonder de aanvaller van Juventus bleef Portugal ongeslagen in de Nations League. De ploeg van bondscoach Fernando Santos won in de groep met Italië en Polen twee wedstrijden en speelde twee keer gelijk. Met 8 punten plaatste Portugal zich voor de finaleronde in eigen land.</p><p>De Europees kampioen treft Zwitserland op 5 juni in het Estádio do Dragão in Porto. Een dag later staan het Nederlands elftal en Engeland tegenover elkaar in Guimarães. De winnaars treffen elkaar op 9 juni in Porto in de finale, de verliezers spelen in Guimarães om het brons.</p><p>Spits André Silva ontbreekt vanwege een blessure in de selectie van Santos. De ervaren verdedigers Pepe (36) en José Fonte (35) zijn er wel weer bij.</p>
