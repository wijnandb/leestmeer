---
layout: post
title: "Miljoenentransfer voor FC Utrecht-speler Gavory"
date: Sun, 23 Jun 2019 12:50:57 +0200
category: sport
externe_link: "https://www.telegraaf.nl/sport/616224274/miljoenentransfer-voor-fc-utrecht-speler-gavory"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a19868d0-95b6-11e9-831e-0217670beecd.jpg"
---

<p class="intro">Op de eerste training bij FC Utrecht ontbrak Nicolas Gavory. De linksback vertrekt naar Standard Luik. De domstedelingen, die Gavory één seizoen geleden inlijfden voor 250.000 euro, ontvangen nu een bedrag van ruim drie miljoen euro van de Belgische club.</p> <p>FC Utrecht gaat vooralsnog geen vervanger aantrekken voor Gavory. De clubleiding verwacht dat met de huidige selectie zijn vertrek kan worden opgevangen.</p><p>Op de eerste training waren wel de nieuwkomers Adam Maher (AZ) en Justin Lonwijk (Jong PSV) te bewonderen. De nieuwe hoofdtrainer John van den Brom zwaaide op een jolige manier de scepter over Sportpark Zoudenbalch.</p><p>Issah Abass was nog niet op de club te bewonderen. De Ghanees - overgekomen van Mainz’05 - is in zijn thuisland om zijn papieren te regelen.</p>
