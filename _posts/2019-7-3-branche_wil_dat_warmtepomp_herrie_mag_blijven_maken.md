---
layout: post
title: "Branche wil dat warmtepomp herrie mag blijven maken"
date: Wed, 03 Jul 2019 08:11:15 +0200
category: binnenland
externe_link: "https://www.telegraaf.nl/nieuws/259805258/branche-wil-dat-warmtepomp-herrie-mag-blijven-maken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/976f6b1e-9d64-11e9-9495-02d2fb1aa1d7.jpg"
---

<p class="intro">Door nieuwe strengere geluidsnormen zullen veel net geïnstalleerde warmtepompen voor veel geld moeten worden aangepast.</p> <p>De ventilator van de pomp die de overheid ons min of meer wil verplichten om je huis te verwarmen, blijkt veel te veel herrie te maken. De Stichting Geluidshinder krijgt veel klachten over het nieuwe groene speeltje van het kabinet.</p><p>Er zijn inmiddels er al een half miljoen geïnstalleerd. De komende jaren moet dat aantal explosief groeien omdat de regering miljoenen subsidie gaat geven.</p><p>Druk restaurant</p><p>Nieuwe ventilatorunits aan de (zij)gevel aan het huis mogen vanaf 2020 niet meer dan 40 decibel aan geluid produceren. Die belasting is vergelijkbaar met een stille huiskamer, vogels bij zonsopkomst of zacht geroezemoes in een klas.</p><p>In de praktijk produceren warmtepompen tussen de 53 en 74 decibel, zo blijkt uit onderzoek van de overheid. Dat is hetzelfde geluid als een wasmachine, verkeer op een snelweg of een druk restaurant naast je slaapkamer. Een F16 straaljager op drie kilometer hoogte produceert 74 db.</p><p>De nieuwe geluidsnorm kan alleen gehaald worden als er een speciale kast om de ventilator wordt gezet. De prestatie van de warmtepomp loopt dan zover terug dat het hele systeem voor veel geld moet worden aangepast.</p><p>Naast je slaapkamerraam</p><p>De Stichting Geluidshinder zegt dat de maximaal veertig decibel nog veel herrie is. „Als de installatie van je buren in de buurt van je slaapkamerraam zit en je slaapt met het raam open, dan kan dat nog steeds hinder veroorzaken, zegt de directeur tegen het AD.</p><p>De Tweede Kamer praat woensdag over regels die buren moeten beschermen tegen het lawaai van de pompen.</p><p>Frank Agterberg, voorzitter van de Dutch Heat Pump Association, zegt in de krant dat de normen moeten worden versoepeld en dus meer herrie moet zijn toegestaan door de ventilatoren.</p><p>Heeft u ervaringen met het geluid van de warmtepomp? Mail naar oproep@telegraaf.nl of App naar onze whatsapp tiplijn. Zet het nummer in je telefoon: +31 613650952</p><p>Ten dode opgeschreven</p><p>Diederik Samson, de ex-PvdA-leider die nu betrokken is bij het Klimaatakkoord, denkt dat de huidige warmtepomp het niet gaat redden. Dat zei hij tijdens een congres in Ede afgelopen juni. Volgens hem moeten warmtepompen stiller, kleiner en efficiënter worden.</p><p>Hij noemde de geluidsproductie van de pompen een groot probleem. „Ze komen allemaal uit Azië. Daar maakt niemand zich zorgen om de herrie. Dat is anders in Nederland, we zijn het enige land dat zich hier druk om maakt. Het is een uiting van onze welvaart. En je hebt hier tv-programma’s over een heg die volgens de buren vijf centimeter te hoog is”, zo citeert het Vakblad Warmtepompen hem.</p><p>Broeikasgassen</p><p>Bovendien zitten de huidige pompen volgens hem vol broeikasgassen. „Mensen gaan er verkeerd mee om en gooien de warmtepomp bijvoorbeeld weg als hij moet worden vervangen. Daardoor komen er broeikasgassen in de atmosfeer en boeren we achteruit.”</p>
