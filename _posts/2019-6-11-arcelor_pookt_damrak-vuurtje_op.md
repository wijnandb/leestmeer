---
layout: post
title: "Arcelor pookt Damrak-vuurtje op"
date: Tue, 11 Jun 2019 15:15:00 +0200
categories: 
- financieel 
- koersen 
externe_link: "https://www.telegraaf.nl/financieel/1147066364/arcelor-pookt-damrak-vuurtje-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/09cf33a0-8c54-11e9-8037-0218eaf05005.jpg"
---

<p class="intro">Staalmaker ArcelorMittal vuurde dinsdagmiddag de winst in de AEX steeds verder op. Handelaren wijzen op de hoop dat China en de VS eind deze maand stappen zetten voor een handelsakkoord. Ook de Midkappers AMG en SBM Offshore waren in trek.</p> <p>Om 15:15 uur stond de AEX 1% hoger op 558,9 punten, het hoogste niveau sinds half mei. De AMX steeg 1,8% naar 770,4 punten.</p><p>De Duitse DAX en de Franse CAC 40 wonnen 1,4% respectievelijk 0,8%. De Duitse economie is voor het eerst in negen jaar negatief geworden (-0,7%), zo bleek uit de Sentix-index voor de Europese groeimotor.</p><p>De Nederlandsche Bank waarschuwde voor groeivertraging en hogere lonen.</p><p>Wall Street koerste met winst.</p><p>Afnemende zorgen over de handelsoorlog hielpen het sentiment. President Donald Trump zei in een interview dat China er alle belang bij heeft een handelsdeal te sluiten. Hij ontmoet de Chinese president Xi Jinping op de G20-top op 28 en 29 juni. Zijn handelsafgevaardigde Wilbur Ross voorspelde een handelsdeal. ,,Zelfs een gewapende oorlog eindigt in onderhandelingen”, aldus Ross.</p><p>„Door dat nieuws is het sentiment op de markt verbeterd, de spanning loopt eruit. De markt wil, na alle woorden van China en de VS, wel dat die twee een deal met traceerbare substantiële afspraken bereiken”, overziet Camil Faber van valutahandelaar Ebury.</p><p>„Deze afgenomen spanning heeft direct gevolgen ook voor de obligaties. En met zicht op een renteverlaging in de Verenigde Staten komende maanden is direct de euro een stukje sterker geworden. De markt denkt dat een renteverhoging vlak voor de G20-top niet waarschijnlijk is”, aldus Faber.</p><p>Brentolie werd 0,2% duurder tot $62,45 per vat.</p><p>Staal warmt op</p><p>Bij de Nederlandse hoofdfondsen ging staal- en mijnbouwbedrijf ArcelorMittal evenals maandag aan kop, ditmaal met een winst van 7,7%. De prijs van ijzererts is nog verder opgelopen.</p><p>De verzekeraars waren ook in trek. ASR steeg met 2,3%. Aegon en NN Group klommen met 1,9% tot 1,8%. Citigroup haalde Aegon van zijn verkooplijst. KBC is iets positiever over NN Group geworden, na de voorgenomen aankoop van de schadetak van Vivat. Zwaargewicht ING bood 1,4% winst.</p><p>Galapagos steeg 1,9%. Het biotechnologiebedrijf heeft sneller dan verwacht voldoende patiënten met artrose in de knie geworven voor een tweede onderzoeksfase van een nieuw medicijn.</p><p>Unilever ging 0,4% vooruit. ING meent dat het voedings- en verzorgingsmiddelenconcern een relatief hoge prijs betaalt voor het Amerikaanse huidverzorgingsbedrijf Tatcha.</p><p>KPN verloor 0,5%. Het is een van de drie bedrijven die mogen bieden op het nieuwe Nederlandse 5G-netwerk. Het kabinet meldde dinsdag geen ruimte open te stellen voor een vierde aanbieder.</p><p>Bij de middelgrote fondsen blonk AMG met een winst van 6,8% uit. De metalenleverancier start een formeel onderzoek naar de beursgang van zijn Technologies-divisie, na hier eerder al op gehint te hebben. ING gaf een koopadvies, met een koersdoel van €37, komend van €27.</p><p>Aluminiumverwerker Aperam steeg 3,7%, chiptoeleverancier ASMI werd 3,8% meer waard.</p><p>SBM Offshore won 3,49%. Het bedrijf heeft met het Braziliaanse Petrobras een intentieverklaring getekend voor het leasen van een nieuw productie- en opslagschip. KBC gaf een koersdoelverhoging van €2 naar €22 bij een kopen-advies.</p><p>Air France KLM steeg 0,8%, op het nieuws dat het aantal passagiers in mei met 3,3% is gestegen. KLM-topman Pieter Elbers benadrukt dat kostenbesparing prioriteit blijft houden.</p><p>Signify (+1,5%) bleef overeind nadat concurrent Cree (-6%) zijn vooruitblik in verlichtingsverkopen terug schroefde.</p><p>Smallcap Pharming won 2%. Het bedrijf begint een klinisch onderzoek naar de effecten van zijn medicijn Ruconest bij patiënten met zwangerschapsvergiftiging.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
