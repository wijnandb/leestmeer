---
layout: post
title: "Miljardenschikking Reckitt Benckiser in VS"
date: Thu, 11 Jul 2019 08:48:31 +0200
categories: 
- financieel 
- koersen 
externe_link: "https://www.telegraaf.nl/financieel/1021711197/miljardenschikking-reckitt-benckiser-in-vs"
---

<p class="intro">RB, beter bekend als Reckitt Benckiser, heeft een schikking van 1,4 miljard dollar getroffen met justitie in de Verenigde Staten. Een voormalige farmadivisie van het Britse concern wordt ervan beschuldigd gezondheidszorgorganisaties te hebben misleid over een middel tegen pijnstillerverslaving. Reckitt Benckiser, dat ontkent schuldig te zijn, koopt met de boete verder onderzoek naar de zaak af.</p> <p>Het onderzoek draait om de voormalige dochteronderneming Indivior, die de Amerikaanse autoriteiten ook in het vizier hebben. Het bedrijf zou het aantal recepten voor het medicijn Suboxone illegaal hebben opgedreven door te liegen dat het middel veiliger is dan dat van concurrenten. De vermeende fraude zou al hebben plaatsgevonden voor de afsplitsing van Indivior in 2014.</p><p>De boete voor Reckitt Benckiser is aanzienlijk hoger dan de voorziening die het bedrijf had genomen voor de kwestie. De maker van onder andere Durex-condooms en Dettol-zeep had 400 miljoen dollar opzij gelegd.</p>
