---
layout: post
title: "Richard Ashcroft krijgt rechten Bitter Sweet Symphony terug van The Stones"
date: Fri, 24 May 2019 15:07:03 +0200
category: nieuws
externe_link: "https://nos.nl/l/2286117"
feature_image: "https://nos.nl/data/image/2019/05/24/552251/1008x567.jpg"
---

<p>The Rolling Stones hebben de rechten van het nummer Bitter Sweet Symphony na 22 jaar teruggegeven aan oud-frontman van de band The Verve, Richard Ashcroft.</p>
<p>Hoewel het nummer The Verve in 1997 in een klap wereldberoemd maakte, kreeg de groep er geen cent voor. In het liedje zat een sample die afkomstig was van de instrumentale versie van The Last Time van The Rolling Stones. The Verve had daarvoor toestemming van platenmaatschappij Decca.</p>
<p>Maar de rechten bleken elders te liggen en de advocaat van de Stones klaagde The Verve aan. Er werd geschikt om een langslepende zaak te voorkomen. Zo werd overeengekomen om de auteur van Bitter Sweet Symphony te veranderen in Jagger/Richards/Ashcroft, dus met vermelding van zanger Mick Jagger en gitarist Keith Richards als mede-componisten. Ook werd afgesproken dat de royalties van Bitter Sweet Symphony naar de manager zouden gaan die de rechten van The Stones voor een deel beheerde.</p>
<p>De bassist van The Verve zei in een interview in het najaar van 1997 dat ze waren misleid. "Ze hadden ons verteld dat we de inkomsten 50/50 zouden verdelen, maar toen ze zagen hoe goed het nummer het deed, belden ze ons met de mededeling dat ze honderd procent wilden en dat ze het anders uit de platenzaken zouden laten halen. Dan heb je niet veel keus."</p>
<p>Ashcroft schrijft nu in een verklaring dat Mick Jagger and Keith Richards hebben toegezegd om de rechten terug te geven, inclusief het geld dat ze ermee hebben verdiend en de royalties die nog uit het nummer voortvloeien. Hij spreekt over een vriendelijk en grootmoedig gebaar.</p>
<p>The Verve ging overigens in 1997 uit elkaar, kwam daarna in 2007 nog even terug, maar zo succesvol als in de jaren negentig werden ze niet meer. Voorman Ashcroft werkt nog steeds aan zijn solocarri√®re en heeft inmiddels vier albums uitgebracht.</p>
