---
layout: post
title: "Coalitie met FvD in Zuid-Holland stap dichterbij"
date: Fri, 17 May 2019 22:45:43 +0200
category: politiek
externe_link: "https://nos.nl/l/2285180"
feature_image: "https://nos.nl/data/image/2019/05/17/550773/1008x567.jpg"
---

<p>Een coalitie met Forum voor Democratie in Zuid-Holland komt dichterbij nu de fractie van ChristenUnie-SGP bereid is om gesprekken te voeren met de fracties van FvD, VVD en het CDA.</p>
<p>Begin mei bereikten die laatste drie partijen al een onderhandelaarsakkoord dat de basis moet vormen voor een nieuw college van Gedeputeerde Staten. Maar de drie komen met 25 zetels niet aan de voor een meerderheid benodigde 28 zetels. De fractie van ChristenUnie-SGP telt vijf zetels.</p>
<h2>Geen optie</h2>
<p>De ChristenUnie-SGP is alleen bereid om te praten als het al gevormde akkoord niet het uitgangspunt vormt. Voorman Jacco Schonewille zei na de vorming van het onderhandelaarsakkoord tegen RTV Rijnmond dat simpelweg aanschuiven bij een "bestaand blok" nooit een optie is. De partijen beginnen dus opnieuw met onderhandelen.</p>
<p>Mocht het lukken om een coalitie te vormen, dan is Zuid-Holland de eerste provincie waar FvD gaat meebesturen.</p>
