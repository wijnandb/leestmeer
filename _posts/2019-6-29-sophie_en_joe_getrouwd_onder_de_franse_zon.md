---
layout: post
title: "Sophie en Joe getrouwd onder de Franse zon"
date: Sat, 29 Jun 2019 23:34:34 +0200
categories: 
- entertainment 
- gossip 
externe_link: "https://www.telegraaf.nl/entertainment/942056087/sophie-en-joe-getrouwd-onder-de-franse-zon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aff5d79c-9ab5-11e9-831e-0217670beecd.jpg"
---

<p class="intro">Actrice Sophie Turner en zanger Joe Jonas zijn zaterdagavond opnieuw getrouwd. De twee gaven elkaar het jawoord bij zonsondergang, in de tuinen van een kasteel in Zuid-Frankrijk.</p> <p>Sophie en Joe trouwden bij Château de Tourreau het Zuid-Franse Sarrians, waar het zaterdagmiddag nog 39 graden werd. De 23-jarige Britse actrice, vooral bekend van Game of Thrones, droeg volgens Amerikaanse media een jurk van Louis Vuitton. De 29-jarige Amerikaanse zanger, een van de Jonas Brothers, werd op zijn trouwdag gespot in een zwart pak met zwart overhemd en zwarte vlinderdas.</p><p>Zowel de bruid als de bruidegom had last van zenuwen. Om die onder controle te krijgen, werd er zaterdagmiddag al een glaasje gedronken, zo verklapte een ingewijde aan E! News. „Sophie dronk champagne met haar vriendinnen. Joe en zijn bruidsjonkers namen een paar shotjes om de spanning te verminderen.”</p><p>Al getrouwd</p><p>Naast Joe’s broers en bandmaatjes Kevin en Nick was ook actrice Maisie Williams van de partij. Zij speelde tien jaar lang het zusje van Sophie in Game of Thrones, de actrices werden goede vriendinnen.</p><p>Joe en Sophie zijn sinds 2016 samen, in 2017 verloofden de twee sterren zich. Eigenlijk zijn ze al langer getrouwd, op 2 mei gaven ze elkaar het jawoord in Las Vegas. Sophie zei later meermaals dat die huwelijksvoltrekking niet als haar echte bruiloft voelde. De twee hadden destijds al plannen voor een grootse bruiloft in Europa.</p>
