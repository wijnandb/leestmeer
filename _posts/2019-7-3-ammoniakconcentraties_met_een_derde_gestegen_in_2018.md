---
layout: post
title: "Ammoniakconcentraties met een derde gestegen in 2018"
date: Wed, 03 Jul 2019 17:19:59 +0200
category: binnenland
externe_link: "http://feeds.nos.nl/~r/nosnieuwsbinnenland/~3/Q7KgLtEToPI/2291820"
feature_image: "https://nos.nl/data/image/2019/07/03/560895/1008x567.jpg"
---

<p>De ammoniakconcentraties in de lucht waren vorig jaar zo'n 35 procent hoger dan het jaar ervoor, meldt het RIVM. Het instituut baseert zich op metingen in 82 natuurgebieden.</p>
<p>Volgens het RIVM komt de stijging vooral doordat het vorig jaar warm, zonnig en droog was. Door het weer verdampte er meer ammoniak uit mest en regende er minder ammoniak uit de lucht.</p>
<h2>Natuur</h2>
<p>Door de hoge concentraties ammoniak in de lucht sloeg er wel meer ammoniak neer op de grond dan in 2017. Op basis van voorlopige berekeningen denkt het RIVM dat het gaat om een stijging van zo'n 10 procent.</p>
<p>Volgens het RIVM is de tweede stijging belangrijker, omdat dit gevolgen heeft voor de natuur. Het kan er onder meer toe leiden dat de biodiversiteit afneemt.</p>
<p>Natuurmonumenten noemt de meetresultaten van het RIVM schokkend. "Ammoniak is de meest schadelijke stikstofverbinding voor natuur. De uitstoot in Nederland moet echt omlaag, en snel ook", zegt de organisatie.</p><img src="http://feeds.feedburner.com/~r/nosnieuwsbinnenland/~4/Q7KgLtEToPI" height="1" width="1" alt=""/>
