---
layout: post
title: "Geblesseerde Daniel Craig onder het mes"
date: Wed, 22 May 2019 22:44:00 +0200
category: entertainment
externe_link: "https://www.telegraaf.nl/entertainment/3632555/geblesseerde-daniel-craig-onder-het-mes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ec87d658-7cdb-11e9-8145-02d2fb1aa1d7.jpg"
---

<p class="intro">De enkelblessure die Daniel Craig tijdens opnames van de nieuwe James Bond-film heeft opgelopen, is toch ernstiger dan gedacht. De acteur moet geopereerd worden, laat de producent woensdag weten via Twitter. Wel gaat het om een lichte ingreep.</p> <p>Na de operatie moet Daniel twee weken revalideren, maar dit heeft geen effect op de productie. De film komt alsnog uit in april volgend jaar.</p><p>Eerder deze maand kwam de acteur tijdens opnames in Jamaica lelijk terecht. In eerste instantie werd gemeld dat het wel meeviel en dat hij slechts een paar dagen rustig aan moest doen.</p><p>Het is overigens niet de eerste keer dat Daniel geblesseerd raakt tijdens zijn rol van 007. Bij de opnames van Casino Royale raakte hij twee tanden kwijt, tijdens Quantum of Solace sneed hij zijn vingertopje af en op de set van Spectre blesseerde hij zijn knie.</p>
