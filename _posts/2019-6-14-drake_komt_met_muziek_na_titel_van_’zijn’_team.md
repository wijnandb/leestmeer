---
layout: post
title: "Drake komt met muziek na titel van ’zijn’ team"
date: Fri, 14 Jun 2019 09:08:33 +0200
categories: 
- entertainment 
- sterren 
externe_link: "https://www.telegraaf.nl/entertainment/485056687/drake-komt-met-muziek-na-titel-van-zijn-team"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4350c6d6-8e73-11e9-804a-02c309bc01c1.png"
---

<p class="intro">Drake kan zijn geluk niet op: de Toronto Raptors zijn kampioen van de Amerikaanse basketbalcompetitie. Om dat te vieren, brengt de rapper, groot fan van de club, twee nieuwe nummers uit. De 32-jarige Canadees plaatste kort na het behalen van de titel op Instagram een foto van de gewonnen trofee, met twee titels erbij: Omertá en Money in the Grave. Het laatste nummer maakt Drake in samenwerking met Rick Ross.</p> <p>Voor Drake voelt de overwinning van de Raptors ongetwijfeld ook een beetje als zijn overwinning. De rapper is vaak langs de zijlijn te vinden om de ploeg aan te moedigen. Hij is bloedfanatiek en gaat soms zelfs iets te ver: Drake kreeg het tijdens de finale verbaal aan de stok met spelers van de tegenstander.</p><p>Hoezeer de Hotline Bling-rapper meeleeft met de ploeg, blijkt wel uit het feit dat hij een interview gaf na de wedstrijd - iets wat normaal aan de spelers is voorbehouden. „We hebben met ons hart gespeeld”, zei een euforische Drake. „Deze overwinning is gebaseerd op pure wilskracht. We hebben het gedaan. Ik heb het jullie gezegd.”</p><p>De Toronto Raptors wonnen in de zesde wedstrijd van de best-of-sevenserie van Golden State Warriors, waardoor de finale met 4-2 werd beslist. Het is voor het eerst dat een Canadese club een NBA-titel wint.</p>
