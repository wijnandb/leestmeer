---
layout: post
title: "Kane in Engelse voorselectie voor Nations League-duel met Oranje"
date: Thu, 16 May 2019 16:15:57 +0200
categories: 
- sport 
- voetbal 
externe_link: "https://nos.nl/l/2284954"
feature_image: "https://nos.nl/data/image/2019/03/13/536770/1008x567.jpg"
---

<p>Harry Kane is door bondscoach Gareth Southgate opgenomen in de voorlopige selectie van Engeland voor de halve finale van de Nations League tegen het Nederlands elftal.</p>
<p>De spits van Tottenham Hotspur is herstellende van een enkelblessure, waar hij al sinds begin april mee kampt. De verwachting is dat hij op tijd fit zal zijn voor het treffen op 6 juni in het Portugese Guimar√£es. Kane stelt momenteel alles in het werk om de eindstrijd van de Champions League op 1 juni te halen, tegen Liverpool.</p>
<p>Ruben Loftus-Cheek zit niet bij de selectie. De 23-jarige middenvelder van Chelsea heeft dinsdag in een oefenwedstrijd tegen New England Revolution in Boston zijn achillespees gescheurd en gaat onder het mes. Hij mist nu ook de Europa League-finale tegen Arsenal op 29 mei in Bakoe.</p>
<p>In totaal negen finalisten van de Champions League behoren tot de 27-koppige groep van Southgate. Vier spelers moeten nog afvallen.</p>
<h2>Engelse selectie</h2>
<p>Keepers: Jack Butland (Stoke City), Tom Heaton (Burnley), Jordan Pickford (Everton).</p>
<p>Verdedigers: Trent Alexander-Arnold (Liverpool), Ben Chilwell (Leicester City), Joe Gomez (Liverpool), Michael Keane (Everton), Harry Maguire (Leicester City), Danny Rose (Tottenham Hotspur), John Stones (Manchester City), Kieran Trippier (Tottenham Hotspur), Kyle Walker (Manchester City).</p>
<p>Middenvelders: Dele Alli (Tottenham Hotspur), Ross Barkley (Chelsea), Fabian Delph (Manchester City), Eric Dier (Tottenham Hotspur), Jordan Henderson (Liverpool), Jesse Lingard (Manchester United), Nathan Redmond (Southampton), Declan Rice (West Ham United), James Ward-Prowse (Southampton), Harry Winks (Tottenham Hotspur).</p>
<p>Aanvallers: Harry Kane (Tottenham Hotspur), Marcus Rashford (Manchester United), Jadon Sancho (Borussia Dortmund), Raheem Sterling (Manchester City), Callum Wilson (AFC Bournemouth).</p>
