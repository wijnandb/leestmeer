---
layout: post
title: "Blokker vult lege plekken op in de top"
date: Fri, 12 Jul 2019 11:07:18 +0200
categories: 
- financieel 
- koersen 
externe_link: "https://www.telegraaf.nl/financieel/1634713267/blokker-vult-lege-plekken-op-in-de-top"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/815a1352-a484-11e9-84e9-02c309bc01c1.JPG"
---

<p class="intro">Winkelconcern Blokker Holding heeft lege plekken in zijn bestuur en raad van commissarissen opgevuld. Big Bazar-baas Jeanine Holscher wordt operationeel directeur, naast eigenaar en topman Michiel Witteveen. Dirk-Jan Stoppelenburg en Ron Hemmer zijn benoemd in de raad van commissarissen.</p> <p>Blokker Holding, dat in april door topman Witteveen van de familie Blokker werd overgenomen, wil zich volledig richten op de ketens Blokker en Big Bazar. Ketens als Intertoys, Leen Bakker en Marskramer zijn de afgelopen jaren afgestoten. Holscher geeft al sinds augustus vorig jaar leiding aan Big Bazar. In haar nieuwe rol blijft zij verantwoordelijk voor de aansturing van deze budgetketen.</p><p>Na de verkoop aan Witteveen zijn commissarissen Barbara van Hussen en Jolanda Poots-Bijl opgestapt. Alleen Roland van Kralingen bleef in functie. Met de benoeming van Stoppelenburg en Hemmer bestaat de raad van commissarissen weer uit drie personen. Stoppelenburg is tevens topman van modehuis Scotch &amp; Soda, Hemmer werkte eerder als financieel directeur van lingerieketen Hunkem√∂ller.</p>
