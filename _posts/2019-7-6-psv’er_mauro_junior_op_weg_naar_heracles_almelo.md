---
layout: post
title: "PSV’er Mauro Junior op weg naar Heracles Almelo"
date: Sat, 06 Jul 2019 21:03:44 +0200
category: sport
externe_link: "https://www.telegraaf.nl/sport/1448465112/psv-er-mauro-junior-op-weg-naar-heracles-almelo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e9e0abec-a020-11e9-90b7-0218eaf05005.jpg"
---

<p class="intro">Mauro Junior (20) heeft het trainingskamp van PSV in het Zwitserse Verbier verlaten. Hij is onderweg naar Nederland om zijn huurtransfer naar Heracles Almelo af te ronden.</p> <p>Dat bevestigen bronnen rondom de de club uit Almelo. Wanneer hij de medische keuring met goed gevolg doorstaat, speelt Mauro komend seizoen voor de nummer zeven van vorig seizoen. Heracles troeft daarmee meerdere geïnteresseerde clubs af.</p><p>PSV vindt het essentieel voor de ontwikkeling van de Braziliaanse buitenspeler dat hij elders een jaar Eredivisie-ervaring opdoet. Hij kwam vorig seizoen onder trainer Mark van Bommel tot slechts 41 competitieminuten.</p><p>De kans op speeltijd is bij Heracles een stuk groter. Mauro mag daar laten zien een volwaardig Eredivisie-speler te zijn.</p>
