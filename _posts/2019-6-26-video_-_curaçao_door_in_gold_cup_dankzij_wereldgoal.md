---
layout: post
title: "Video - Curaçao door in Gold Cup dankzij wereldgoal"
date: Wed, 26 Jun 2019 07:50:58 +0200
category: sport
externe_link: "https://www.telegraaf.nl/sport/1214702043/video-curacao-door-in-gold-cup-dankzij-wereldgoal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/92c2eb74-97d6-11e9-831e-0217670beecd.jpg"
---

<p class="intro">Het voetbalelftal van Curaçao heeft voor het eerst de kwartfinales bereikt van de Gold Cup, het kampioenschap van Noord- en Midden-Amerika en het Caribisch gebied. De 1-1 tegen Jamaica bleek voldoende voor een vervolg in het toernooi.</p> <p>Het sterkere Jamaica kwam al na 14 minuten op voorsprong, maar verzuimde daarna de voorsprong uit te breiden. Diep in blessuretijd schoot Juriën Gaari van RKC Waalwijk alsnog de gelijkmaker binnen en zorgde Elson Hooi van Ado Den Haag bijna nog voor de overwinning.</p><p>Het elftal van bondscoach Remko Bicentini wist na afloop van de wedstrijd niet meteen of de 1-1 volstond. Pas nadat Honduras verrassend het favoriete El Salvador met liefst 4-0 klopte, was de mijlpaal voor het Antilliaanse eiland een feit.</p><p>Een aantal spelers van Curaçao is actief in de eredivisie, onder wie ook Cuco Martina (Feyenoord), Darryl Lachman (PEC Zwolle) en Jafar Arias (FC Emmen). Doelman Eloy Room verlaat deze zomer PSV.</p>
