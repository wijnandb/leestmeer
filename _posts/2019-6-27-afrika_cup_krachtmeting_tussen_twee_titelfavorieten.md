---
layout: post
title: "Afrika Cup: Krachtmeting tussen twee titelfavorieten"
date: Thu, 27 Jun 2019 10:53:00 +0200
category: sport
externe_link: "https://www.telegraaf.nl/sport/962273538/afrika-cup-krachtmeting-tussen-twee-titelfavorieten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fbc607b8-98b8-11e9-81be-0218eaf05005.jpg"
---

<p class="intro">Afrikaanse tackles, een kloppend hart voor voetbal, grote sterren uit Europese topcompetities, geldproblemen en hier en daar een tintje Eredivisie. Wij houden u aankomende weken op de hoogte over de Afrika Cup, die dit jaar wordt gehouden in Egypte.</p> <p>Om 16.30 uur wordt er weer afgetrapt in Egypte, dit maal door Madagaskar en Burundi, die allebei een overwinning goed kunnen gebruiken na respectievelijk een gelijkspel en een nederlaag. De volgende wedstrijd (19.00 uur) is het hoogtepunt van de avond. Dan staan de Premier League-sterren Sadio Mané (Liverpool en Senegal) en Riyad Mahrez (Manchester City en Algerije) tegenover elkaar. Zowel Senegal als Algerije zijn twee kandidaten om er met de titel vandoor te gaan. Het slotstuk (22.00 uur) komt van Kenia en Tanzania.</p><p>Het thuisland Egypte heeft zich al snel verzekerd van de achtste finales. De Farao’s kwamen wat fortuinlijk op voorsprong. DR Congo verwerkte een voorzet van sterspeler Mohamad Salah onvoldoende, waardoor de bal plots voor de voeten van Ahmed El Mohamady belandde. De aanvoerder dacht geen seconde na en liet de 1-0 aantekenen. DR Congo beet sterk van zich af, maar had het geluk niet aan zijn zijde. De paal en lat voorkwamen de gelijkmaker. Voor het rustsignaal was daar dan eindelijk de bevlieging van Salah. Trezeguet zette de Liverpool-aanvaller aan het werk. Salah dribbelde richting het strafschopgebied en schoot bekeken de 2-0, tevens de uitslag na 90 minuten, tegen de touwen.</p><p>Uganda heeft zichzelf in een uitstekende positie gevoetbald om de knockout-fase te bereiken. Emmanuel Okwi schoot Uganda op 1-0, maar nog voor rust maakte Khama Billiat, de smaakmaker van Zimbabwe, de gelijkmaker. Door de puntendeling staat Uganda op vier punten en heeft het aan een gelijkspel genoeg om het verblijf in Egypte te verlengen.</p><p>Nigeria heeft zich met een moeizame zege op Guinea geplaatst voor de volgende ronde. Kenneth Omeruo verlengde een hoekschop op fraaie wijze in het doel en nam de enige treffer van de wedstrijd voor zijn rekening.</p><p>Groep A</p><p>Egypte - Zimbabwe 1-0
DR Congo - Uganda 0-2
Uganda - Zimbabwe 1-1
Egpyte - DR Congo 2-0</p><p>Groep B</p><p>Nigeria - Burundi 1-0
Guinea - Madagaskar 2-2
Nigeria - Guinea 1-0
Madagaskar - Burundi</p><p>Groep C</p><p>Senegal - Tanzania 2-0
Algerije - Kenia 2-0
Senegal - Algerije
Kenia - Tanzania</p><p>Groep D</p><p>Marokko - Namibië 1-0
Ivoorkust - Zuid-Afrika 1-0
Marokko - Ivoorkust
Zuid-Afrika - Namibië</p><p>Groep E</p><p>Tunesië - Angola 1-1
Mali - Mauritanië 4-1
Tunesië - Mali
Mauritanië - Angola</p><p>Groep F</p><p>Kameroen - Guinea-Bissau 2-0
Ghana - Benin 2-2
Kameroen - Ghana
Benin - Guinea-Bissau</p>
