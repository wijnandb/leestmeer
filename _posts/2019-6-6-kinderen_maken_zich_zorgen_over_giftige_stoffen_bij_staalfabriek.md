---
layout: post
title: "Kinderen maken zich zorgen over giftige stoffen bij staalfabriek"
date: Thu, 06 Jun 2019 18:46:00 +0200
category: jeugdjournaal
externe_link: "http://feeds.nos.nl/~r/jeugdjournaal/~3/ZdBwg3DXSiw/2287895"
feature_image: "https://nos.nl/data/image/2019/06/06/555030/1008x567.jpg"
---

<p>In Wijk aan Zee, een dorp in de provincie Noord-Holland, zijn kinderen geschrokken van gevaarlijke stoffen uit een fabriek in de buurt.</p>
<p>Zwarte deeltjes</p>
<p>Ze wonen vlakbij het bedrijf Tata Steel, dat een heleboel staal maakt. En bij het maken van dat staal kunnen er stoomwolken met zwarte deeltjes uit de grote schoorstenen komen. Daarna worden die stoffen door de wind verspreid. Grafietregen wordt dat genoemd.</p>
<p>De giftige deeltjes zorgen voor een zwart laagje stof op allerlei plekken, zoals op auto's, huizen en speelpleinen in het dorp. En dat kan best eng zijn.</p>
<p>Volgens deskundigen hoeven kinderen zich niet meteen zorgen te maken. Want de giftige stoffen worden pas gevaarlijk als je er grote hoeveelheden van binnen krijgt.</p>
<p>Nieuwe plannen</p>
<p>Tata Steel kwam vandaag met plannen tegen de overlast. Er komen maatregelen om iets te doen tegen de vieze stoffen, de stank en het lawaai van de fabriek.</p><img src="http://feeds.feedburner.com/~r/jeugdjournaal/~4/ZdBwg3DXSiw" height="1" width="1" alt=""/>
