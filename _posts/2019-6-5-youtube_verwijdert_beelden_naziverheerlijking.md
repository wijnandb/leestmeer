---
layout: post
title: "YouTube verwijdert beelden naziverheerlijking"
date: Wed, 05 Jun 2019 21:07:37 +0200
categories: 
- entertainment 
- opinie 
externe_link: "https://www.telegraaf.nl/nieuws/1299616143/you-tube-verwijdert-beelden-naziverheerlijking"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0fd558b6-87c6-11e9-b4a1-02d1dbdc35d1.jpg"
---

<p class="intro">YouTube gaat video’s verwijderen waarin de Holocaust wordt ontkend en andere „goed gedocumenteerde gewelddadige gebeurtenissen.” Het videoplatform krijgt al langer kritiek dat het te weinig doet tegen haatzaaiende en discriminerende beelden.</p> <p>Als voorbeeld van andere gewelddadige gebeurtenissen die niet ontkend mogen worden, noemt YouTube een schietpartij op een Amerikaanse school. Het dochterbedrijf van Google stelt verder dat het video’s offline haalt van groeperingen die claimen dat een bepaald ras, geslacht of seksualiteit superieur is. Daaronder vallen bijvoorbeeld beelden waarin het nazisme wordt opgehemeld.</p><p>Het zal nog wel een aantal maanden duren voordat de video’s daadwerkelijk zijn verwijderd. YouTube nam in 2017 ook al stappen tegen haatzaaiende video’s.</p>
