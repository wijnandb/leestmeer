---
layout: post
title: "Wall Street opent hoger na lang weekend"
date: Tue, 28 May 2019 15:43:01 +0200
categories: 
- financieel 
- koersen 
externe_link: "https://www.telegraaf.nl/financieel/3660890/wall-street-opent-hoger-na-lang-weekend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d01c7420-814e-11e9-9dcd-02d1dbdc35d1.jpg"
---

<p class="intro">De aandelenbeurzen in New York zijn dinsdag met winst begonnen aan de handel. Beleggers keerden terug na een extra lang weekend en hadden vooral oog voor de handelsperikelen tussen de Verenigde Staten en China. President Donald Trump zei tijdens zijn bezoek aan Japan dat zijn land nog niet bereid is om een handelsdeal met de Chinezen te sluiten. Volgens hem kunnen de onlangs opgevoerde invoertarieven op Chinese goederen nog verder omhoog.</p> <p>De Dow-Jonesindex stond in de openingsminuten 0,4 procent hoger op 25.692 punten. De breder samengestelde S&amp;P 500 nam 0,4 procent toe tot 2836 punten. Technologiegraadmeter Nasdaq ging 0,6 procent omhoog tot 7681 punten.</p><p>Trump houdt overigens wel vol dat een handelsakkoord nog altijd in zicht is. Afgelopen week zinspeelde de president er al op dat een milder standpunt aangaande technologieconcern Huawei een mogelijk onderdeel van een handelsdeal vormt.</p><p>Automaker Fiat Chrysler won ruim 8 procent. Het Italiaanse-Amerikaanse bedrijf stuurde een fusievoorstel naar zijn branchegenoot Renault. Het Franse autoconcern neemt waarschijnlijk volgende week een beslissing over het aanbod. Aandelen van Fiat Chrysler, dat ook in ItaliÃ« een beursnotering heeft, zaten maandag al flink in de lift op de beurs in Milaan. In New York waren de beurzen toen gesloten vanwege Memorial Day.</p>
