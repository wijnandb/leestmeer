---
layout: post
title: "Kaartverkoop concert Madonna verloopt stroef"
date: Wed, 12 Jun 2019 07:55:37 +0200
categories: 
- entertainment 
- opinie 
externe_link: "https://www.telegraaf.nl/entertainment/31851691/kaartverkoop-concert-madonna-verloopt-stroef"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6dfe3488-8cd7-11e9-aa9d-0255c322e81b.jpg"
---

<p class="intro">Waar Madonna voorheen moeiteloos grote stadions uitverkocht, lijkt de The Queen of Pop nu moeite te hebben met het uitverkopen van kleinere zalen. Dit meldt Page Six.</p> <p>De zangeres begint op 12 september met haar Madame X tournee in Brooklyn, maar daarvoor zijn nog honderden kaarten beschikbaar, terwijl ze al meer dan een maand te koop zijn. Madonna richt zich met deze tour op kleinere, intiemere zalen maar dat blijkt geen garantie voor de verkoop. Goedkoop zijn de tickets dan ook niet. Het BAM Howard Gilman Opera House in Brooklyn biedt kaarten aan tussen de 220 en 357 dollar per stuk.</p><p>Concertpromotor Live Nation zegt dat er nog kaarten te koop zijn, ’omdat er extra shows zijn toegevoegd’. Dit omdat er volgens hen juist veel vraag zou zijn naar kaarten.</p><p>Madonna kondigde op Instagram aan dat haar album Madame X op 14 juni uitkomt. Ze gaf al een voorproefje van haar nieuwe werk tijdens het Eurovisie Songfestival in Tel Aviv, wat geen doorslaand succes was. Volgens kijkers zong ze behoorlijk vals en bewerkte haar team na afloop het geluid bij de beelden die de zangeres online deelde.</p>
