---
layout: post
title: "Mogelijk teamorders voor botsende F1-coureurs Haas"
date: Thu, 01 Aug 2019 15:11:18 +0200
categories: 
- sport 
- autosport 
externe_link: "https://www.telegraaf.nl/sport/642446866/mogelijk-teamorders-voor-botsende-f1-coureurs-haas"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/51e3b3a0-b45e-11e9-98ef-02d2fb1aa1d7.jpg"
---

<p class="intro">Teambaas Günther Steiner van het Amerikaanse Formule 1-team Haas overweegt Romain Grosjean en Kevin Magnussen teamorders op te leggen. De twee coureurs zijn de laatste twee grands prix met elkaar in botsing gekomen.</p> <p>„Ik vrees dat ik strenger moet zijn en ze precies moet vertellen wat ze moeten doen op de baan”, zei de teambaas voorafgaand aan de komende Grand Prix van Hongarije.</p><p>Grosjean en Magnussen zitten elkaar dit seizoen herhaaldelijk letterlijk in de wielen, met als dieptepunt de Britse GP op Silverstone, toen ze allebei uitvielen na hun aanrijding. Afgelopen zondag op Hockenheim duwden ze elkaar weer bijna de baan af. Het leidde tot scheldpartijen over de teamradio.</p><p>„Dat ze niet met elkaar kunnen opschieten, neem ik voor lief, maar dit kan zo niet verder tijdens de races. Ik vrees dat ik de controle moet overnemen als ze bij elkaar in de buurt rijden. Dan moeten ze doen wat ik zeg”, aldus Steiner, die er niet voor kiest een van de twee coureurs uit het team te zetten. „Dat is een wanhoopsdaad waarvan ik nu de zin niet inzie.”</p>
