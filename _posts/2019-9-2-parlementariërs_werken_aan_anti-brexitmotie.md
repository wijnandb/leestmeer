---
layout: post
title: "Parlementariërs werken aan anti-Brexitmotie"
date: Mon, 02 Sep 2019 12:20:03 +0200
category: buitenland
externe_link: "https://www.telegraaf.nl/nieuws/1103542880/parlementariers-werken-aan-anti-brexitmotie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/961f4996-cd6b-11e9-a0a1-0255c322e81b.jpg"
---

<p class="intro">Britse parlementariërs werken aan een motie die moet voorkomen dat hun land op 31 oktober zonder deal de EU verlaat. Dat bericht nieuwssite Buzzfeed News, dat de hand heeft gelegd op een conceptversie van het voorstel. Dat moet in sneltreinvaart door het parlement worden geloodst.</p> <p>De motie is opgesteld door Labourlid Keir Starmer en twee dissidenten binnen de Conservatieve Partij van premier Boris Johnson, Oliver Letwin en Dominic Grieve. In de conceptversie staat dat Johnson om uitstel van de Brexit moet vragen als hij niet binnen een bepaalde termijn een Brexitdeal rondkrijgt.</p><p>De parlementariërs kunnen dinsdag in actie komen. Dan keert het Lagerhuis terug van zomerreces. Premier Johnson heeft steeds gezegd dat zijn land op 31 oktober de EU zal verlaten, met of zonder deal. Een meerderheid van de parlementariërs heeft juist duidelijk gemaakt zo’n no-deal Brexit te willen voorkomen.</p><p>De tijd dringt voor de tegenstanders van de Brexitkoers van Johnson. Het parlement wordt volgende week voor ruim een maand geschorst in de aanloop naar de troonrede.</p>
