---
layout: post
title: "’Kind moet gewoon op zijn vierde naar school kunnen’"
date: Sat, 07 Sep 2019 10:56:08 +0200
categories: 
- entertainment 
- opinie 
externe_link: "https://www.telegraaf.nl/nieuws/583217350/kind-moet-gewoon-op-zijn-vierde-naar-school-kunnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6fd8b156-d14d-11e9-80b1-0217670beecd.jpg"
---

<p class="intro">Het idee om kinderen een jaar later naar school te sturen vanwege het lerarentekort valt slecht in politiek Den Haag. Volgens het ministerie van Onderwijs is het zelfs tegen de wet als scholen kinderen van vier jaar oud niet langer accepteren.</p> <p>Omdat er zo weinig leraren zijn in de grote steden, houden schoolbesturen daar rekening met het scenario dat vierjarigen noodgedwongen niet langer naar school kunnen. Dat zou scholen wat extra ruimte kunnen geven omdat ze dan de weinige leraren die er zijn over minder kinderen hoeven te verspreiden. De kinderen zouden dan maar een jaartje extra op bijvoorbeeld de kinderopvang moeten blijven.</p><p>De schoolbesturen redeneren dat de leerplicht immers pas geldt vanaf vijf jaar, terwijl kinderen nu in de praktijk op hun vierde naar de basisschool gaan. In het AD zeggen bestuurders vanochtend dat ze het liever ook anders hadden gezien, maar dat het nijpende tekort wellicht er voor zorgt dat er dergelijke maatregelen genomen moeten worden.</p><p>Het ministerie van Onderwijs reageert dat de leerplicht voor kinderen inderdaad pas vanaf vijf jaar geldt, maar dat in een andere wet staat dat kinderen vanaf vier jaar naar school mogen. En dat ’mogen’ kan volgens het ministerie niet vrijblijvend uitgelegd worden. Kinderen van vier hoeven weliswaar niet per se naar school, maar mogen door scholen vanwege hun leeftijd niet geweigerd worden als ze door hun ouders naar een basisschool toe gebracht worden. „In Nederland mogen kinderen vanaf vier jaar naar school. Dat staat in de waaraan alle scholen moeten voldoen”, reageert minister Arie Slob (Basis- en Voortgezet Onderwijs). Hij wil wel in gesprek met de schoolbesturen over hun andere voorstellen om om te gaan met het lerarentekort, de minister zegt wel degelijk te snappen dat het lastige tijden voor hen zijn.</p><p>„Jaar later naar school: volstrekt bizar”, reageerde PvdA-leider Lodewijk Asscher vanochtend op het nieuws dat scholen dit overwegen. „Alle kinderen moeten zeker zijn van een goede leraar voor de klas. Het lerarentekort is een nationale crisis, het kabinet moet veel meer doen.”</p><p>Regeringspartij D66 wil ook meer actie van het eigen kabinet om ervoor te zorgen dat dergelijke noodmaatregelen niet nodig zijn. Kamerlid Paul van Meenen op Twitter: „Regeren is een werkwoord. De minister moet nu optreden: Arie Slob, kom snel met een pakket onconventionele maatregelen en leg dat aan de Kamer voor!”</p>
