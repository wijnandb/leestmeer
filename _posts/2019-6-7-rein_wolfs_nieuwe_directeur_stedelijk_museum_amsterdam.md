---
layout: post
title: "Rein Wolfs nieuwe directeur Stedelijk Museum Amsterdam"
date: Fri, 07 Jun 2019 13:59:18 +0200
category: nieuws
externe_link: "https://nos.nl/l/2288000"
feature_image: "https://nos.nl/data/image/2019/06/07/555228/1008x567.jpg"
---

<p>Rein Wolfs wordt de nieuwe artistiek directeur van het Stedelijk Museum in Amsterdam. Vanaf 1 december zal hij Beatrix Ruf vervangen.</p>
<p>Ruf stapte in 2017 op na beschuldigingen van belangenverstrengeling waarna een interim-directeur de zaken waarnam. Uiteindelijk bleek uit onderzoek van de gemeente dat ze niks ergs had gedaan. Met Wolfs als nieuwe directeur hoopt het Stedelijk de turbulente periode na Rufs vertrek af te sluiten.</p>
<h2>Geen onbekende</h2>
<p>Wolfs is geen onbekende in de kunstwereld. Hij bouwde een imposante carrière op, vooral in Duitsland. Daar is hij sinds 2013 de directeur van de Bundeskunsthalle in Bonn en was hij eerder onder andere artistiek directeur van Kunsthalle Fridericianum in Kassel. Hij was ook degene die in 2003 de Nederlandse inzending voor de Biënnale in Venetië samenstelde.</p>
<p>Wolfs laat in een reactie weten blij te zijn met zijn nieuwe positie: "Ik ben opgegroeid met het Stedelijk Museum en ik zie ernaar uit om dit museum met zijn revolutionaire geschiedenis en fantastische collectie te leiden en verder te profileren."</p>
