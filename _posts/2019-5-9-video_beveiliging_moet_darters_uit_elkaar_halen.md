---
layout: post
title: "Video: Beveiliging moet darters uit elkaar halen"
date: Fri, 10 May 2019 00:33:18 +0200
categories: 
- sport 
- darts 
externe_link: "https://www.telegraaf.nl/sport/3565245/video-beveiliging-moet-darters-uit-elkaar-halen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4e9e366c-72e5-11e9-809c-0255c322e81b.jpg"
---

<p class="intro">Vlak na de Premier League-ontmoeting tussen Daryl Gurney en Gerwyn Price (7-7 in legs) liepen de gemoederen hoog op.</p> <p>In eerste instantie maakte vooral Gurney zich kwaad. De Noord-Ier had zich duidelijk geërgerd aan Price. De bonkige darter uit Wales liet de woedende benadering van zijn opponent niet op zich zitten en ging de confrontatie aan. De beveiliging moest het podium betreden om de beide kemphanen uit elkaar te halen.</p><p>„Hij ergerde zich aan het feit dat ik mijzelf oppepte. Dat doe ik ook, maar niet als hij aan het gooien is”, vertelde Price na afloop. ”Ze proberen mij een beetje uit de tent te lokken, omdat ik in mijn proeftijd zit. Ze hopen dan dat ik word geschorst. Dat gaat niet lukken. Ik heb zijn hand geschud. Dat was het.”</p><p>Price kreeg eind 2018 een boete van omgerekend zo’n 25.000 euro, omdat hij zich misdroeg in de finale van de Grand Slam of Darts. Hij provoceerde zijn opponent Gary Anderson en werd door de disciplinaire commissie van dartsbond PDC voorwaardelijk geschorst voor drie maanden.</p><p>Bekijk hieronder de clash tussen Price en Gurney:</p>
