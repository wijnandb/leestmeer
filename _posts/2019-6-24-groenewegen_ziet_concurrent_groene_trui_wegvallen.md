---
layout: post
title: "Groenewegen ziet concurrent groene trui wegvallen"
date: Mon, 24 Jun 2019 11:26:24 +0200
category: sport
externe_link: "https://www.telegraaf.nl/sport/1769773810/groenewegen-ziet-concurrent-groene-trui-wegvallen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/99fdc97a-9666-11e9-91e3-0255c322e81b.jpg"
---

<p class="intro">Fernando Gaviria moet de Tour de France aan zich voorbij laten gaan. De Colombiaanse sprinter is onvoldoende hersteld van zijn knieblessure.</p> <p>Dat meldt de Colombiaanse krant El Tiempo. Gaviria kwam tijdens een baanwedstrijd in april in Cali ten val. Sindsdien sukkelt de renner van UAE Emirates met knieproblemen. Mede daardoor stapte hij ook al vroegtijdig van de fiets bij de Giro.</p><p>Het team van Gaviria laat de sprintspecialist thuis, zodat hij volledig kan herstellen en fris kan starten aan La Vuelta.</p><p>Groenewegen</p><p>Het uitvallen van Gaviria betekent een concurrent minder voor Dylan Groenewegen in de strijd om de groene trui en de massasprints tijdens de Tour de France, die 6 juli van start gaat in Brussel.</p><p>Groenewegen is bezig aan een sterk seizoen en hoopt ook in Frankrijk hoge ogen te gooien. In 2019 was hij al tien keer de snelste. De 26-jarige Nederlander sprintte onder meer naar zeges in de Ronde van Valencia, Ronde van de Algarve, Parijs-Nice, Driedaagse Brugge-De Panne, Vierdaagse van Duinkerke en de Ster ZLM Tour, waar hij tevens het puntenklassement van won.</p>
