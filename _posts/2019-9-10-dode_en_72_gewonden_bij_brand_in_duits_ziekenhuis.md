---
layout: post
title: "Dode en 72 gewonden bij brand in Duits ziekenhuis"
date: Tue, 10 Sep 2019 06:57:33 +0200
category: buitenland
externe_link: "https://www.telegraaf.nl/nieuws/1772032965/dode-en-72-gewonden-bij-brand-in-duits-ziekenhuis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/838bacda-d387-11e9-96f8-02d2fb1aa1d7.jpg"
---

<p class="intro">Bij een brand in het Marien Ziekenhuis in Düsseldorf is een persoon om het leven gekomen en zijn 72 mensen gewond geraakt. Elf mensen zijn zwaargewond, van wie zeven in levensgevaar verkeren. De brandweer heeft het getroffen deel van het ziekenhuis ontruimd en 61 mensen behandeld die rook hadden ingeademd.</p> <p>Brandweermensen hadden het vuur, dat maandagavond laat was uitgebroken op een patiëntenkamer, rond 01.30 uur geblust. De bluswerkzaamheden werden bemoeilijkt doordat een zuurstofleiding het vuur versterkte. In de kamer vonden de hulpdiensten het dodelijk slachtoffer.</p><p>De zwaargewonden werden overgebracht naar andere ziekenhuizen, 43 patiënten werden in andere delen van het ziekenhuis ondergebracht.</p><p>In juli brak er brand uit in een longkliniek in Keulen-Mehrheim, waarbij een patiënt om het leven kwam. De Duitse stichting voor patiëntenbelangen had in de nasleep van die brand de brandveiligheid in Duitse klinieken en verzorgingstehuizen „ontoereikend” genoemd.</p>
