---
layout: post
title: "Oefenbom F-16 veroorzaakt duinbrand op Vlieland"
date: Mon, 02 Sep 2019 18:22:54 +0200
category: binnenland
externe_link: "https://www.telegraaf.nl/nieuws/564334159/oefenbom-f-16-veroorzaakt-duinbrand-op-vlieland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d7df127a-cda8-11e9-b90b-0217670beecd.jpg"
---

<p class="intro">Een verkeerd terechtgekomen oefenbom van Defensie heeft maandagmiddag brand veroorzaakt op het militaire oefenterrein de Vliehors op Vlieland. De oefenbom van een F16 miste zijn doel en belandde in een duinpan.</p> <p>Defensie meldde maandag aan het begin van de avond dat de brand onder controle was. Bij het bestrijden van het vuur werkte Defensie samen met Staatsbosbeheer en de brandweer.</p><p>De brand woedde dicht bij de schiettoren op de Vliehors, ver van de bewoonde wereld. Het type bom waarmee de F-16 oefende, was een klein projectiel met een zogeheten flitslading. Van dit type oefenbom worden er wekelijks honderden afgeworpen op de Vliehors. Wanneer het bommetje het doel of de grond raakt, zijn een flits en rook te zien. De brand van maandag was door de flits veroorzaakt.</p><p>De F-16 die betrokken was bij de brand komt van Vliegbasis Volkel. Defensie onderzoekt hoe het heeft kunnen gebeuren dat het jachtvliegtuig bij het afwerpen van de oefenbom het doel miste.</p><p>Het is niet voor het eerst dat een oefening op het terrein mis gaat. In 2013 schoot een toestel van Volkel per ongeluk op de toren. De kogels uit het boordkanon misten maar net aanwezig personeel en doorboorden meubels en andere delen van het interieur.</p>
