---
layout: post
title: "Video: Verstappen beklimt berg met Formule 1-bolide"
date: Wed, 26 Jun 2019 17:28:00 +0200
categories: 
- sport 
- autosport 
externe_link: "https://www.telegraaf.nl/sport/1845198701/video-verstappen-beklimt-berg-met-formule-1-bolide"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/555d6286-9827-11e9-81be-0218eaf05005.jpg"
---

<p class="intro">Max Verstappen gaf vandaag een spectaculaire demo in de Oostenrijkse stad Graz in een Red Bull Racing RB7 uit 2011. De Nederlander reed, in voorbereiding op de Grand Prix op de Red Bull Racing, vanaf de Karmeliterplatz, in het centrum van de stad, de historische Schlossberg op.</p> <p>Daarnaast deelde Verstappen, samen met Toro Rosso-coureurs Daniil Kvyat en Alexander Albon handtekeningen uit en gaf hij interviews voor de enthousiaste menigte.</p><p>„Dit is nog nooit eerder gedaan. Om met een Formule 1-auto een berg op te rijden is erg gaaf”, zegt Max glimlachend na afloop van de showrun.</p><p>„Het was een korte rit maar wel erg leuk. Naast het rijden in de sneeuw in Kitzbühel, was dit één van de meest uitdagende showruns die ik heb gedaan. Om een heuvel op te rijden is erg hobbelig en de auto raakte vaak de grond, dus je moet erg voorzichtig zijn, maar het pakte goed uit. Nadat we vorig jaar de race hier wonnen is de support in Oostenrijk alleen maar groter geworden. Het is geweldig om hier zoveel gepassioneerde fans te zien en hopelijk kunnen wij ze een goed weekend geven op de Red Bull Ring.”</p>
