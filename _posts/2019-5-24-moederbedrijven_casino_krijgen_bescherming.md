---
layout: post
title: "Moederbedrijven Casino krijgen bescherming"
date: Fri, 24 May 2019 08:58:37 +0200
categories: 
- financieel 
- koersen 
externe_link: "https://www.telegraaf.nl/financieel/3640654/moederbedrijven-casino-krijgen-bescherming"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9351b0a6-7df1-11e9-955d-0218eaf05005.jpg"
---

<p class="intro">De moederbedrijven van de grote Franse supermarktketen Casino zijn onder faillissementsbescherming geplaatst. Dat hebben ze bevestigd na berichtgeving door Franse media. Er treedt nu een juridische procedure in werking die bekend staat onder de naam 'sauvegarde', waardoor de partijen ten minste zes maanden hebben om met een plan voor schuldsanering te komen.</p> <p>De belangrijkste houdstermaatschappij van Casino heet Rallye. Zakenman Charles Naouri gebruikt daarnaast ook nog enkele andere houdstermaatschappijen om controle uit te oefenen over Casino. De bedrijven staan onder druk van zogeheten shortsellers die zeggen dat deze eigendomsstructuur met meerdere eigenaren de echte financiële toestand van de groep verbergt.</p><p>Casino is de laatste jaren een grote speler geworden in Zuid-Amerika, maar dat heeft veel geld gekost. Er is sprake van miljarden aan schulden. De typisch Franse hypermarché heeft het verder al een tijdje moeilijk. Consumenten kiezen minder vaak voor de enorme supermarkten buiten stad.</p><p>Op de beurs in Parijs werd de handel donderdag tijdelijk stilgelegd in de aandelen van Casino en die van houdstermaatschappijen Rallye, Finatis en Foncière Euris.</p>
