---
layout: post
title: "Russische ’walvisspion’ blijkt vrolijke snuiter"
date: Tue, 14 May 2019 13:54:12 +0200
categories: 
- entertainment 
- opinie 
externe_link: "https://www.telegraaf.nl/nieuws/3584138/russische-walvisspion-blijkt-vrolijke-snuiter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1b2cec20-7640-11e9-88d9-0218eaf05005.jpg"
---

<p class="intro">De vermeende ’walvisspion’ voor de kust van Noorwegen is wel opgeleid door de Russen, maar niet voor spionagedoeleinden zoals eerder door deskundigen geopperd werd. Integendeel: het zoogdier zou getraind zijn om kinderen op te vrolijken.</p> <p>Dat zegt de Noorse walvisvolger Morten Vikeby. De walvis herinnert hem aan de ’therapeutische walvis Semyon’ die hij ooit zag in een Russisch duikcentrum, meldt The Guardian. Die walvis vrolijkte groepen kinderen op die kampen met een mentale ziekte. Vikeby durft niet te zeggen of het nu om dezelfde walvis gaat, maar volgens hem zou het goed kunnen dat die in ieder geval uit hetzelfde centrum komt.</p><p>„De walvis is beschuldigd van spionage. Ik zie het als mijn plicht om hem te verdedigen”, aldus Vikeby.</p><p>Harnas</p><p>De beloegawalvis zwemt al zeker een paar weken rond voor de Noorse kust. Het zoogdier droeg een soort harnas waarop mogelijk een camera of wapen bevestigd kon worden. Bovendien stond er ’Materiaal van St. Petersburg’ op en is de bewuste walvis allesbehalve mensenschuw. Daardoor ging er al snel een theorie rond dat de walvis getraind zou zijn door de Russische marine. Maar de walvis gedraagt zich hoe dan ook voorbeeldig: het dier redde afgelopen week zelfs een iPhone die een vrouw in het water had laten vallen.</p><p>Bekend is dat er in de jaren tachtig een Sovjet-programma bestond om dolfijnen te trainen voor militaire operaties. Die zijn geschikt vanwege hun goede geheugen, snelheid en het feit dat ze lastig te traceren zijn.</p>
