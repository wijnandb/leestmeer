---
layout: post
title: "Groen licht voor beursgang Naspers-tak"
date: Fri, 23 Aug 2019 14:18:25 +0200
categories: 
- financieel 
- koersen 
externe_link: "https://www.telegraaf.nl/financieel/4865236/groen-licht-voor-beursgang-naspers-tak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5a973f6a-c5b3-11e9-942c-0218eaf05005.jpg"
---

<p class="intro">De aandeelhouders van Naspers zijn akkoord gegaan met de beursgang van de consumenteninternettak in Amsterdam. Op een bijzondere aandeelhoudersvergadering van het Zuid-Afrikaanse media- en technologiebedrijf stemden zij in met de plannen. Naspers brengt ongeveer een kwart van die divisie naar Beursplein 5.</p> <p>Van de aandeelhouders schaarde 95,5 procent van de stemmende houders van aandelen N en 100 procent van de stemmende houders van aandelen A voor de plannen. Naspers had goedkeuring nodig van de houders van driekwart van de aandelen.</p><p>Naspers kondigde de beursgang van de tak met investeringen in techbedrijven in maart aan. Het onderdeel, dat de naam Prosus krijgt, moet op 11 september een notering krijgen aan Euronext Amsterdam met een tweede notering in Johannesburg. Met de notering in Amsterdam wil Naspers meer internationale beleggers trekken en minder afhankelijk worden van de beurs in Johannesburg.</p><p>Geen traditionele beursgang</p><p>Overigens is geen sprake van een traditionele beursgang omdat Naspers geen nieuwe aandelen in Prosus uitgeeft. De aandelen worden verdeeld onder de huidige aandeelhouders van Naspers in dezelfde eigendomsverhoudingen.</p><p>Oorspronkelijk had de beursgang al in juli plaats moeten vinden. Door een fout met de labels van de uitnodigingen voor de bijzondere aandeelhoudersvergadering moest die uitgesteld worden en daarmee ook de beursgang.</p>
