---
layout: post
title: "Brazilië in Copa America niet voorbij Venezuela na drie afgekeurde goals"
date: Wed, 19 Jun 2019 07:16:35 +0200
categories: 
- sport 
- voetbal 
externe_link: "https://nos.nl/l/2289645"
feature_image: "https://nos.nl/data/image/2019/06/19/557583/1008x567.jpg"
---

<p>Brazilië heeft in zijn tweede wedstrijd om de Copa America niet weten te winnen van Venezuela. Het gastland kwam in Salvador niet verder dan 0-0. Drie doelpunten werden afgekeurd.</p>
<p>Bij de 'Goddelijke Kanaries', die het toernooi voor het laatst wonnen in 2007, stond Ajax-speler David Neres in de basis. Hij dacht dat zijn team vlak voor rust op voorsprong kwam door Roberto Firmino, maar aan die treffer ging een overtreding vooraf. </p>
<p>Een kwartier na de rust leek de brilstand van het scorebord toen Gabriel Jesus het net vond, maar na bestudering van de beelden oordeelde de VAR dat Firmino even daarvoor buitenspel had gestaan: geen treffer. </p>
<p>Vlak voor tijd, nadat Neres al was gewisseld voor Everton, scoorde Philippe Coutinho. Maar ook zijn treffer werd teruggedraaid door de VAR; dit keer ging er een handsbal van Firmino aan vooraf.</p>
<h2>Uitgefloten</h2>
<p>Brazilië, dat ondanks een 3-0 zege al niet kon overtuigen in zijn eerste groepswedstrijd tegen Bolivia, werd wederom uitgefloten door het thuispubliek. Toch gaat de ploeg na twee speelrondes aan de leiding in Groep A met vier punten. Peru, dat mede door een treffer van Jefferson Farfan won van Bolivia (3-1), heeft evenveel punten.</p>
<p>Venezuela volgt met twee punten, Bolivia met nul.</p>
