---
layout: post
title: "Lagere ticketprijzen drukken winst Ryanair"
date: Mon, 29 Jul 2019 07:41:35 +0200
categories: 
- financieel 
- koersen 
externe_link: "https://www.telegraaf.nl/financieel/1485799473/lagere-ticketprijzen-drukken-winst-ryanair"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cd72f9e8-b1c7-11e9-a39a-0255c322e81b.jpg"
---

<p class="intro">Budgetluchtvaartmaatschappij Ryanair heeft het afgelopen kwartaal een lagere winst behaald vergeleken met een jaar geleden. De onderneming wijt dat aan lagere ticketprijzen en hogere brandstof- en personeelskosten. Volgens topman Michael Oâ€™Leary staan de ticketprijzen ook in het lopende kwartaal nog onder druk.</p> <p>De prijsvechter sleutelde in Duitsland aan de ticketprijzen om concurrerend te blijven, vooral ten opzichte van de recent door Lufthansa overgenomen branchegenoot Air Berlin. Ook in het Verenigd Koninkrijk stond de ticketprijs onder druk omdat Britten minder geld over hebben voor reizen vanwege de aankomende brexit.</p><p>De winst in het eerste kwartaal van het gebroken boekjaar daalde tot 243 miljoen euro, tegen 309 miljoen euro in dezelfde periode vorig jaar. Ryanair vervoerde wel meer passagiers. Het aantal steeg met 11 procent naar bijna 42 miljoen. De opbrengsten gingen eveneens met 11 procent omhoog, tot meer dan 2,3 miljard euro.</p><p>Ryanair verwacht dat een bestelling voor Boeing 737 MAX-toestellen verdere vertraging oploopt. De Ierse luchtvaartmaatschappij rekende er op de eerste vijf van 58 bestelde vliegtuigen in december te krijgen, maar heeft dat nu bijgesteld tot januari. Door die vertraging verwacht de budgetluchtvaartmaatschappij volgend jaar in de zomer maar dertig nieuwe 737 MAX in gebruik te hebben. Dat scheelt Ryanair naar verwachting 5 miljoen passagiers in het komende boekjaar.</p>
