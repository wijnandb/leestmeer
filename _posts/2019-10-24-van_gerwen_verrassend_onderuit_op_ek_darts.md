---
layout: post
title: "Van Gerwen verrassend onderuit op EK darts"
date: Thu, 24 Oct 2019 22:37:28 +0200
categories: 
- sport 
- darts 
externe_link: "https://www.telegraaf.nl/sport/1486723792/van-gerwen-verrassend-onderuit-op-ek-darts"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/291319b0-f69f-11e9-a1a8-02d2fb1aa1d7.jpg"
aantal: 415
unieke: 253
bron: "De Telegraaf"
---

<p class="intro">Michael van Gerwen krijgt de Europese titel niet terug in zijn bezit. Ross Smith zorgde op de eerste dag van het EK darts voor een stunt van jewelste. De Brit schakelde de regerend wereldkampioen uit. Smith sloeg toe in de allesbeslissende leg door zijn eigen beurt te behouden en zo met 6-5 te winnen.</p> <p>Er ontspon zich in GÃ¶ttingen een partij van hoogstaand niveau. Halverwege noteerden zowel Van Gerwen als Smith een gemiddelde van ver boven de 100 punten. Het bleef spannend tot het allerlaatste moment. Smith, de nummer 58 van de wereld, bezweek uiteindelijk in zijn eigen leg niet onder de druk en finishte via 114 in stijl. Van Gerwen viel weinig te verwijten, mede ook omdat hij een gemiddelde score van 105,10 noteerde. Dit keer bleef zijn tegenstander gewoonweg goed bij en profiteerde van het feit dat hij de wedstrijd mocht beginnen. Een voordeel dat zich op het einde van de partij uitbetaalde. Van Gerwen won de afgelopen weken nog twee majors (World Grand Prix en Champions League of Darts).</p><p>Van Gerwen won vier keer (2015, 2016, 2017 en 2018) het Europees kampioenschap, maar was in Duitsland niet de titelverdediger. James Wade zegevierde vorig jaar in de finale over Simon Whitlock. Mighty Mike ging destijds bij de laatste editie in de kwartfinales verrassend onderuit tegen Steve West. Overigens krijgt de dartswereld een nieuwe Europees kampioen. Wade verloor donderdagavond verrassend met liefst 0-6 van Jonny Clayton.</p><p>De Nederlandse inbreng op het EK darts is nu gereduceerd tot drie. Vincent van der Voort, Jeffrey de Zwaan en Jermaine Wattimena komen vrijdagmiddag in de eerste ronde nog in actie. Van der Voort neemt het op tegen Mensur Suljovic en Wattimena treft Jamie Hughes. De Zwaan heeft met Peter Wright als tegenstander de zwaarste loting. Wright behaalde afgelopen zondag de finale bij de Champions League of Darts. De excentrieke Schot liet tegen Van Gerwen drie wedstrijdpijlen onbenut en verloor uiteindelijk onnodig met 10-11 in legs.</p><p>Uitslagen donderdagavond</p><p>Joe Cullen - Mervyn King 6-2
Dave Chisnall - Dimitri Van den Bergh 6-3
Glen Durrant - Ricky Evans 5-6
Adrian Lewis - Simon Whitlock 1-6
Rob Cross - Darren Webster 6-3
James Wade - Jonny Clayton 0-6
Michael van Gerwen - Ross Smith 5-6
Daryl Gurney - William O'Connor</p><p>Programma vrijdagmiddag</p><p>Jamie Hughes - Jermaine Wattimena
Keegan Brown - Stephen Bunting
Krzysztof Ratajski - Chris Dobey
Nathan Aspinall - Steve Beaton
Mensur Suljovic - Vincent van der Voort
Ian White - Michael Smith
Peter Wright - Jeffrey de Zwaan
Gerwyn Price - Ted Evetts</p>
