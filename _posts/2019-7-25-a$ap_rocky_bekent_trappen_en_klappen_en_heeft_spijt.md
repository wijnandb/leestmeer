---
layout: post
title: "A$AP Rocky bekent trappen en klappen en heeft spijt"
date: Thu, 25 Jul 2019 23:07:13 +0200
categories: 
- entertainment 
- gossip 
externe_link: "https://www.telegraaf.nl/entertainment/1811014225/a-ap-rocky-bekent-trappen-en-klappen-en-heeft-spijt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2ca7a77e-af20-11e9-94d3-0217670beecd.jpg"
---

<p class="intro">A$AP Rocky heeft toegegeven dat hij vorige maand bij een vechtpartij in Stockholm klappen en trappen heeft uitgedeeld. Dat deed hij tijdens een politieverhoor, blijkt volgens Aftonbladet uit het dossier.</p> <p>De Amerikaanse rapper heeft ook opgebiecht dat hij een van de twee slachtoffers naar de grond heeft gewerkt. „Ik kan goed vechten”, gaf hij bij de politie als verklaring. A$AP Rocky vertelde dat de vermeende slachtoffers hem en zijn entourage aanspraken om de weg te vragen. Nadat de rapper had aangegeven niet uit Zweden te komen, bleven de mannen hem volgen en lastigvallen. „Ze waren arrogant en irritant”, aldus de artiest.</p><p>Toen A$AP, die sinds begin deze maand vastzit in Stockholm, tijdens een later verhoor geconfronteerd werd met foto’s van de verwondingen van de slachtoffers, toonde hij berouw. „We waren heel hard. We wilden niet zo hardhandig zijn. Het was een vechtpartij, we dachten niet dat dit het resultaat zou zijn.”</p><p>Desondanks vindt de rapper niet dat hij een misdaad heeft begaan. „We weten dat het niet juist is om het recht in eigen hand te nemen, maar het was een vechtpartij en we verdedigden onszelf. Ik zou zeggen dat beide partijen gewelddadig waren. Ik weet dat we te veel geweld hebben gebruikt, daar heb ik spijt van.”</p>
