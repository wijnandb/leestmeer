---
layout: post
title: "Bezoeker Rock Werchter overreden"
date: Sat, 29 Jun 2019 13:16:53 +0200
categories: 
- entertainment 
- gossip 
externe_link: "https://www.telegraaf.nl/entertainment/248385428/bezoeker-rock-werchter-overreden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/29a3048e-9a61-11e9-8c63-0217670beecd.jpg"
---

<p class="intro">Een bezoeker van Rock Werchter is in de nacht van vrijdag op zaterdag overreden door een auto op een van de parkeerplaatsen in de buurt van het festival. De 42-jarige Belg is hierbij levensgevaarlijk gewond geraakt en ligt in het UZ Leuven. Zijn toestand is stabiel, meldt een woordvoerster van het parket in Leuven.</p> <p>Het parkeerterrein bevindt zich op een kleine kilometer van de festivalweide. Het ongeluk gebeurde om 00.30 uur. „Uit de bevindingen van de verkeersdeskundige die wij hebben aangesteld blijkt dat de man op de grond lag en dat er een auto over hem gereden is.”</p><p>„Er zijn geen aanwijzingen dat de bestuurder van de auto had kunnen weten dat er zich op die plaats iemand bevond. Men verwacht zoiets totaal niet en het was er op dat ogenblik donker”, zegt de parketwoordvoerster tegen persbureau Belga. Het is nog onduidelijk waarom de man op de grond lag.</p>
