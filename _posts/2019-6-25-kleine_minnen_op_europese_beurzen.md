---
layout: post
title: "Kleine minnen op Europese beurzen"
date: Tue, 25 Jun 2019 17:42:52 +0200
categories: 
- financieel 
- koersen 
externe_link: "https://www.telegraaf.nl/financieel/938318079/kleine-minnen-op-europese-beurzen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a3d65e76-9760-11e9-9adb-02d1dbdc35d1.jpg"
---

<p class="intro">De Europese aandelenbeurzen sloten dinsdag overwegend licht lager. De politieke spanningen tussen de Verenigde Staten en Iran drukten op het sentiment. Verder kijken beleggers uit naar de G20-top die eind deze week in Japan wordt gehouden. Op het Damrak vielen beddenverkoper Beter Bed en uitbater van snellaadstations Fastned op door forse dalingen.</p> <p>De AEX-index op Beursplein 5 sloot 0,3 procent lager op 558,32 punten. De MidKap daalde 0,1 procent tot 773,17 punten. Parijs en Frankfurt leverden tot 0,4 procent in. Londen was vrijwel onveranderd.</p><p>KPN (min 1,8 procent) stond bij de grootste dalers in de AEX, na de verrassende aankondiging dat topman Maximo Ibarra per 30 september vertrekt. Het vertrek heeft volgens het telecomconcern niets te maken met de grote netwerkstoring op maandag, waardoor noodnummers lange tijd niet bereikbaar waren. Volgens KPN liggen "dringende familiaire redenen" ten grondslag aan zijn beslissing.</p><p>Kassastoring</p><p>Supermarktconcern Ahold Delhaize, dat in Nederland kampte met een grote kassastoring, ging 3,1 procent omlaag. Randstad verloor 4,6 procent na een negatiever analistenrapport van Jefferies. Maaltijdbestelsite Takeaway.com voerde de stijgers aan met een winst van 2,9 procent.</p><p>Op de lokale markt kelderde Beter Bed bijna 43 procent. De beddenverkoper stapt mogelijk geheel of gedeeltelijk uit zijn Duitse dochterbedrijf Matratzen Concord, dat kampt met de naweeÃ«n van een gifschandaal. Volgens Beter Bed duurt het herstel langer dan verwacht, wat zorgt voor liquiditeitsproblemen. Het bedrijf praat daar momenteel over met zijn banken.</p><p>Goud</p><p>Fastned duikelde bijna 56 procent. De uitbater van snellaadstations raakte maandag al 21 procent kwijt. Bij de beursgang van afgelopen vrijdag zag Fastned de koers nog vervijfvoudigen.</p><p>Capgemini steeg 8,4 procent in Parijs. Het Franse automatiserings- en digitale adviesbedrijf neemt de Franse industrieel dienstverlener Altran Technologies (plus 22 procent) over in een deal ter waarde van 3,6 miljard euro.</p><p>De euro was 1,1385 dollar waard, tegen 1,1394 dollar een dag eerder. Een vat Amerikaanse olie kostte 0,4 procent meer op 58,09 dollar. Brentolie klom 0,7 procent in prijs tot 65,29 dollar per vat. De goudprijs bereikte het hoogste peil in zes jaar.</p>
