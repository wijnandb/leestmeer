---
layout: post
title: "VVD neemt voorstel ’mensensmokkel’ terug na kritiek"
date: Thu, 04 Jul 2019 11:07:30 +0200
categories: 
- entertainment 
- opinie 
externe_link: "https://www.telegraaf.nl/nieuws/748231261/vvd-neemt-voorstel-mensensmokkel-terug-na-kritiek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9200117e-9e3b-11e9-92c4-0217670beecd.jpg"
---

<p class="intro">De VVD neemt een voorstel om migranten op zee oppikken strafbaar te maken terug na felle kritiek van coalitiepartners. De liberalen wilden aanvankelijk dat op ’faciliteren van mensensmokkel’ een celstraf van maximaal vier jaar zou komen te staan. Bovendien zouden organisatoren een geldboete moeten kunnen krijgen van hooguit 83000 euro.</p> <p>Na felle kritiek van coalitiepartners is het voorstel van de VVD in debat met de Tweede Kamer flink afgezwakt. VVD-Kamerlid Van Wijngaarden wil nu alleen nog maar van staatssecretaris Broekers-Knol weten waar de grens ligt en wat de rechter voor mogelijkheden heeft. Dit terwijl zijn oorspronkelijke plan op sympathie kon rekenen van een Kamermeerderheid.</p><p>Het aanvankelijke voorstel zorgde voor forse kritiek in de coalitie. ChristenUnie-Kamerlid Voordewind zei zelfs dat het voortbestaan van de coalitie op het spel stond als de liberalen hun plan zouden doorzetten. Ook D66-Kamerlid Groothuizen haalde uit. „Pijnlijk om te lezen dat VVD dit wil. Het plan kan moreel niet door de beugel. Proefballonnetjes bij de VVD zijn als paard en wagen.”</p><p>De discussie is aan de orde van de dag, omdat de Sea Watch 3 onder Nederlandse vlag migranten oppikt van de Middellandse Zee. Onlangs werd de Duitse kapitein Carola Rackete gearresteerd, nadat zij met een boot met tientallen voor de Libische kust uit zee opgepikte migranten de Italiaanse wateren en vervolgens de haven Lampedusa was binnengevaren.</p>
