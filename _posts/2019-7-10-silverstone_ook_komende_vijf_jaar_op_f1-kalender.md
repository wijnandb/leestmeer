---
layout: post
title: "Silverstone ook komende vijf jaar op F1-kalender"
date: Wed, 10 Jul 2019 15:23:10 +0200
categories: 
- sport 
- autosport 
externe_link: "https://www.telegraaf.nl/sport/950251102/silverstone-ook-komende-vijf-jaar-op-f1-kalender"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dcf78c46-a315-11e9-9ef9-0255c322e81b.jpg"
---

<p class="intro">De GP van Groot-Brittannië op het circuit van Silverstone blijft in ieder geval de komende vijf jaar behouden voor de Formule 1.</p> <p>Het was lang onzeker of de race op de kalender van de Formule 1 zou blijven, maar Formula One Management heeft bekendgemaakt dat er een contract tot en met 2024 is getekend.</p><p>Het huidige contract loopt dit jaar af en onderhandelingen over een nieuw akkoord duurden lang. Silverstone wil niet langer torenhoge bedragen aan de eigenaren van de Formule 1 betalen om de race te mogen organiseren.</p><p>Het Engelse circuit was op 13 mei 1950 gastheer van de eerste race in de Formule 1 die deel uitmaakte van het wereldkampioenschap. Silverstone is uitgegroeid tot een van de best bezochte Grand Prix’, met vorig jaar op de racedag 140.000 toeschouwers. De Britse race is ook zeer populair onder de coureurs. Vijfvoudig wereldkampioen Lewis Hamilton brak onlangs nog een lans voor het circuit. „Dit is het ultieme circuit. Als deze Grand Prix verdwijnt, verliest de Formule 1 zijn ziel en dat mag niet gebeuren”, zei hij op Sky Sports.</p><p>Teambaas Christian Horner van Red Bull uitte zich in soortgelijke bewoordingen. „Silverstone verliezen zou rampzalig zijn, dit is de thuisbasis van de grands prix.” Ook Max Verstappen is groot fan van het circuit en zei in zijn vooruitblik op de komende race dat hij zich geen Formule 1 zonder Silverstone kon voorstellen. „Ik geniet van Silverstone vanwege de hogesnelheidsbochten. Het is gaaf er te rijden.”</p><p>Komend weekeinde staat toevalligerwijs de race op Silverstone op het programma.</p>
