---
layout: post
title: "Premier League overzicht: Ajax-opponent verspeelt winst in slotminuut"
date: Sat, 31 Aug 2019 17:54:17 +0200
categories: 
- sport 
- voetbal 
externe_link: "https://www.telegraaf.nl/sport/1842272766/premier-league-overzicht-ajax-opponent-verspeelt-winst-in-slotminuut"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/104fc1a8-cc1f-11e9-8534-02c309bc01c1.jpg"
---

<p class="intro">De tegenstanders van Nederlandse clubs in de groepsfase van de Europese toernooien kwamen zaterdag in actie in de Premier League. Manchester United ging op bezoek bij Southampton, Chelsea speelde thuis tegen Sheffield United.</p> <p>De middag begon met Southampton en Manchester United. De opponent van AZ in de groepsfase van de Europa League bleef steken op 1-1. De formatie van Ole Gunnar Solskjaer speelde ruim 20 minuten met een man meer, maar Southampton hield stand.</p><p>Chelsea</p><p>De tegenstander van Ajax in de Champions League, Chelsea, kwam ook in actie op deze zaterdagmiddag. The Blues leken hun tweede overwinning van het seizoen te boeken, maar in de slotminuten gooide promovendus Sheffield United roet in het Londense eten.</p><p>De ploeg van Frank Lampard kwam voor rust op 2-0 voorsprong, door twee treffers van Tammy Abraham. Vlak na rust maakte Sheffield de aansluitingstreffer. De buit leek binnen voor Chelsea, totdat Kurt Zouma - de Franse centrale verdediger - de bal in het eigen doel werkte.</p><p>Mason Mount, die het seizoen 2016/2017 voor Vitesse speelde, bleef de hele wedstrijd in het veld staan. De middenvelder had echter geen specifiek aandeel (lees: doelpunt of assist) in de overwinning van Chelsea.</p><p>Manchester City</p><p>Manchester City kende een makkelijke middag in het Etihad Stadium. De kampioen van de afgelopen twee jaar rekende eenvoudig af met Brighton, waar Davy Pröpper de volle 90 minuten meedeed.</p><p>Kevin de Bruyne opende al na twee minuten de score. Voor rust - op aangeven van de Belgische spelmaker - verdubbelde Sergio Agüero de score. Tien minuten nadat de spelers waren teruggekeerd uit de kleedkamers, rondde de Argentijnse goalgetter een fraaie aanval op sublieme wijze af. Agüero krulde de bal in de winkelhaak en liet de doelman kansloos.</p><p>Bernardo Silva, vorig seizoen een van de smaakmakers van The Citizens, verving zijn naamgenoot David Silva. De Portugees had slechts een minuut nodig om het net te vinden en City op 4-0 te zetten.</p><p>Liverpool</p><p>Liverpool is ook na vier competitiewedstrijden nog zonder puntenverlies. De nummer twee van het vorige seizoen in de Premier League won eenvoudig bij Burnley: 0-3.</p><p>Chris Wood werkte de bal in eigen doel en Sadio Mané en Roberto Firmino lieten Liverpool verder uitlopen. Virgil van Dijk en Georginio Wijnaldum speelden de hele wedstrijd voor de winnende ploeg.</p><p>Liverpool heeft twee punten meer dan Manchester City, de kampioen van het vorige seizoen. City won zaterdagmiddag al voor eigen publiek van Brighton &amp; Hove Albion (4-0). Sergio Agüero scoorde tweemaal. Kevin De Bruyne opende de score en Bernardo Silva bepaalde de eindstand.</p><p>Uitslagen:</p><p>Dit zijn de overige uitslagen uit de Premier League:</p><p>Crystal Palace - Aston Villa 1-0
Leicester City - Bournemouth 3-1
Newcastle United - Watford 1-1
West Ham United - Norwich City 2-0</p><p>Zondag (15.00 uur) speelt Everton nog thuis tegen Wolverhampton. De week wordt afgesloten met de altijd beladen North London Derby, een clash tussen Arsenal en Tottenham (17.30 uur).</p><p>Bekijk hier de uitslagen, stand en het programma in de Premier League</p>
