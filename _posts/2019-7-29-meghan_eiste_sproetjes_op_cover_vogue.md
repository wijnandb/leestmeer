---
layout: post
title: "Meghan eiste sproetjes op cover Vogue"
date: Mon, 29 Jul 2019 12:58:45 +0200
categories: 
- entertainment 
- royalty 
externe_link: "https://www.telegraaf.nl/entertainment/175173491/meghan-eiste-sproetjes-op-cover-vogue"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d9253878-b1ef-11e9-8572-02c309bc01c1.jpg"
---

<p class="intro">Meghan, hertogin van Sussex, had één eis voor de cover van ’haar’ Vogue. De vrouw van prins Harry, die aan het roer stond van het septembernummer, wilde sproeten zien.</p> <p>„De instructies van de hertogin waren duidelijk: ik wil sproeten zien!”, zegt fotograaf Peter Lindbergh op de website van de Britse Vogue over zijn samenwerking met Meghan. De hertogin vertelde eerder al eens dat ze het verschrikkelijk vindt als haar sproeten verdwijnen tijdens het fotoshoppen.</p><p>Het laten zien van sproeten was voor Lindbergh, die in januari 1990 de beroemde zwart-wit Vogue-cover met naturel supermodellen maakte, overigens geen enkel probleem. „Ik ben dol op sproetjes!”</p><p>Zwanger</p><p>Meghan begon al aan ’haar’ Vogue toen ze nog in verwachting was, verklapt hoofdredacteur Edward Enninful. Met hem zat de hertogin in januari al om de tafel om het septembernummer, de belangrijkste uitgave van het jaar, te bespreken. De hertogin was toen nog in verwachting van haar eerste kind, zoontje Archie kwam begin mei ter wereld. „Vanaf het begin hebben we het over de cover gehad, of zij erop zou moeten staan of niet”, zegt Enninful.</p><p>Meghan koos er zelf voor niet te poseren voor Vogue, omdat dat ’opschepperig’ over zou kunnen komen. In plaats daarvan richt de hertogin van Sussex de schijnwerpers op vijftien vrouwen die ze bewondert. Het zestiende vakje op de cover staat voor een spiegel, een idee van Meghan, waarmee ze de lezers wil aanmoedigen om het beste in henzelf naar boven te halen.</p>
