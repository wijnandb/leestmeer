---
layout: post
title: "Mogelijk doodstraf voor jongen (18) om protest tegen regering"
date: Sat, 08 Jun 2019 08:36:30 +0200
category: buitenland
externe_link: "https://www.telegraaf.nl/nieuws/450350288/mogelijk-doodstraf-voor-jongen-18-om-protest-tegen-regering"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f226c336-89b9-11e9-a826-0218eaf05005.jpg"
---

<p class="intro">Het openbaar ministerie in Saudi-Arabië wil dat een man van 18 jaar de doodstraf krijgt omdat hij in zijn kinderjaren heeft deelgenomen aan protesten tegen de regering. Hij werd gearresteerd toen hij 13 jaar was en heeft sindsdien gevangen gezeten, meldt Amnesty International. De organisatie roept het land op om van de doodstraf af te zien.</p> <p>Murtaja Qureiris werd in september 2014 gearresteerd. Hij wordt vervolgd voor onder meer deelname aan protesten in 2011 in de Oostelijke provincie, het gooien van molotovcocktails naar een politiebureau en lidmaatschap van „een terroristische organisatie”.</p><p>„Het is ijzingwekkend dat Murtaja Qureiris executie tegemoet kan zien voor misdrijven waarbij hij deelneemt aan protesten terwijl hij nog maar 10 jaar oud was”, zegt Lynn Maalouf van Amnesty. Volgens hem zou het niet de eerste keer zijn dat iemand in Saudi-Arabië ter dood wordt veroordeeld voor misdaden in zijn jeugd. Eerder dit jaar werden 37 mannen geëxecuteerd, onder wie Abdulkareem al-Hawaj die op zijn zestiende gearresteerd was.</p>
