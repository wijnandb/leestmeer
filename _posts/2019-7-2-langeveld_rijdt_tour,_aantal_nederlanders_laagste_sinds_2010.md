---
layout: post
title: "Langeveld rijdt Tour, aantal Nederlanders laagste sinds 2010"
date: Tue, 02 Jul 2019 20:35:45 +0200
categories: 
- sport 
- wielrennen 
externe_link: "https://nos.nl/l/2291673"
feature_image: "https://nos.nl/data/image/2019/07/02/560675/1008x567.jpg"
---

<p>Sebastian Langeveld heeft het tot de Tour-selectie van EF Education First geschopt. Met de selectie van de 34-jarige renner komt het aantal Nederlanders in de Ronde van Frankrijk op elf.</p>
<p>De laatste keer dat er zo weinig Nederlanders de Tour reden was in 2010, toen er acht Nederlanders aan het vertrek stonden. In 1999 stonden slechts vijf Nederlanders aan de start.</p>
<p>Langeveld zal een knechtenrol voor kopman Rigoberto Uran vervullen. "Met name in de eerste week hoop ik hem goed te kunnen beschermen", zegt Langeveld op de website van de Amerikaanse ploeg. "Daarnaast heb ik een belangrijke rol in de tweede etappe, de ploegentijdrit."</p>
<p>De selectie van Education First bestaat naast Uran en Langeveld uit Alberto Bettiol (winnaar van de Ronde van Vlaanderen), Tejay van Garderen, Simon Clarke, Tanel Kangert, Michael Woods en Tom Scully.</p>
<p>Het Nederlandse Jumbo-Visma heeft met Groenewegen, Kruijswijk en Teunissen de meeste landgenoten aan het vertrek in Brussel. Poels en Van Baarle komen in actie in de kleuren van Team Ineos. Kelderman, Bol (beiden Sunweb), Mollema, De Kort (beiden Trek) en Terpstra (Total-Direct Energie) zijn de andere Nederlanders in de Tour.</p>
<h2>Veel Belgen</h2>
<p>Dat de Tour start in BelgiÃ« is te merken aan het aantal zuiderburen aan het vertrek. Er zijn 21 Belgen geselecteerd voor de Ronde van Frankrijk en dat zijn er in 25 jaar niet zoveel geweest. In 1994 stonden er in Lille 22 Belgen aan het vertrek.</p>
<p>Frankrijk is - niet verrassend - hofleverancier met 34 deelnemers.</p>
<p>EF Education First is het laatste team dat hun definitieve selectie voor de Tour de France bekendmaakte. De Ronde van Frankrijk begint zaterdag in Brussel en voor deze etappes wil je thuisblijven.</p>
