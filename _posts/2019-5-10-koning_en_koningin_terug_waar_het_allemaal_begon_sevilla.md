---
layout: post
title: "Koning en koningin terug waar het allemaal begon: Sevilla"
date: Fri, 10 May 2019 20:59:27 +0200
categories: 
- entertainment 
- royalty 
externe_link: "http://feeds.nos.nl/~r/nosnieuwskoningshuis/~3/dfHVbVbRvTM/2284046"
feature_image: "https://nos.nl/data/image/2019/05/10/549058/1008x567.jpg"
---

<p>De koning en de koningin zijn met hun kinderen in Sevilla, waar ze elkaar precies twintig jaar geleden voor het eerst ontmoetten. In een koets reden ze naar de Feria de Abril, een beroemd jaarlijks festival dat veel bezoekers van heinde en verre naar de stad lokt.</p>
<p>De koningin en de prinsessen Amalia, Alexia en Ariane hadden voor de gelegenheid een traditionele flamencojurk aangetrokken met bijpassende oorbellen en bloemen in het haar. De koning hield het bij een beige pak.</p>
<p>Willem-Alexander en Máxima kwamen elkaar twintig jaar geleden voor het eerst tegen op een beurs in Sevilla. Dat was in de Aeroclub, en daar lunchten ze vandaag met hun kinderen. Er zouden ook vrienden bij zijn die twintig jaar geleden van de partij waren.</p>
<p>Willem-Alexander en Máxima verloofden zich in 2001 en trouwden op 2 februari 2002. Hun eerste dochter Amalia werd in 2003 geboren, Alexia volgde in 2005 en Ariane in 2007.</p><img src="http://feeds.feedburner.com/~r/nosnieuwskoningshuis/~4/dfHVbVbRvTM" height="1" width="1" alt=""/>
