---
layout: post
title: "Mexico wil Trump tegemoet komen"
date: Sat, 01 Jun 2019 19:48:44 +0200
categories: 
- financieel 
- koersen 
externe_link: "https://www.telegraaf.nl/financieel/3678419/mexico-wil-trump-tegemoet-komen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7ff26da2-8495-11e9-9116-0217670beecd.jpg"
---

<p class="intro">De Mexicaanse president Andres Manuel Lopez Obrador heeft laten weten dat zijn land strenger wil optreden tegen illegale migratie naar de VS. Hij hoopt zo Donald Trump over te halen geen importtarieven op te leggen.</p> <p>Een Mexicaanse delegatie onder leiding van de minister van Buitenlandse Zaken Marcelo Ebrard praat woensdag met Amerikaanse topambtenaren in Washington. Lopez Obrador heeft veel vertrouwen in een goed verloop. „Het belangrijkste is dat we melden wat we al doen. Als het noodzakelijk is deze maatregelen te intensiveren zonder mensenrechten te schenden, zouden we bereid kunnen zijn een akkoord te sluiten.”</p><p>Donderdag kondigde Trump aan dat de VS op 10 juni een importheffing op producten uit Mexico van 5% gaat opleggen. Dit wordt maandelijks met 5 procentenpunten verhoogd totdat uiteindelijk 25% is bereikt, tenzij Mexico het probleem van illegale immigratie hard aanpakt.</p><p>In reactie op deze aankondiging gingen de aandelenbeurzen evenals de obligatierentes vrijdag hard omlaag. Door de uitbreiding van de wereldwijde handelsoorlog neemt de kans dat de VS volgend jaar in een recessie belandt toe.</p>
