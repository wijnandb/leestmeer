---
layout: post
title: "Ambtenaar doodt twaalf mensen in Virginia Beach"
date: Sat, 01 Jun 2019 06:43:00 +0200
category: buitenland
externe_link: "https://www.telegraaf.nl/nieuws/3676855/ambtenaar-doodt-twaalf-mensen-in-virginia-beach"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/176db0ea-8439-11e9-a06c-02c309bc01c1.jpg"
---

<p class="intro">Een schutter in Virginia Beach heeft vrijdag het vuur geopend in een gemeentegebouw van de Amerikaanse kustplaats. Daarbij zijn zeker twaalf doden gevallen, meldt de politie. De dader is gedood en handelde naar verluidt alleen.</p> <p>Door het geweld raakten nog eens zes mensen gewond. Zij zijn naar het ziekenhuis gebracht. Onder de gewonden is een agent die op zijn kogelwerend vest werd geraakt. De hulpdiensten waren massaal uitgerukt voor het incident.</p><p>De verdachte, de 40-jarige DeWayne Craddock, werkte voor de gemeente. Craddock opende rond 16.00 uur (lokale tijd) willekeurig het vuur op mensen in een gebouw van de buitendienst. Het gemeentehuis bevindt zich daarnaast. De dader, die een geluiddemper op zijn vuurwapen had, werd tijdens het vuurgevecht met de politie geraakt en in het ziekenhuis doodverklaard.</p><p>De lokale politiechef meldt dat de man al lange tijd voor de gemeente werkte. Hij omschreef de dader als iemand die „ontevreden” was. Wat precies de motief is geweest, is nog onduidelijk.</p><p>’Meest verwoestende dag in de geschiedenis’</p><p>„Dit is de meest verwoestende dag in de geschiedenis van Virginia Beach”, stelt burgemeester Bobby Dyer. „De betrokken mensen zijn onze vrienden, medewerkers, buren, collega’s.” Ook zanger en producer Pharrell Williams is geschokt door de gebeurtenis in zijn geboortestad. „We bidden voor onze stad, de levens die verloren zijn gegaan, hun families en iedereen die getroffen is. We zijn veerkrachtig”, schrijft hij op Twitter.</p>
