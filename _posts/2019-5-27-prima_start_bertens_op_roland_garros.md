---
layout: post
title: "Prima start Bertens op Roland Garros"
date: Mon, 27 May 2019 12:37:56 +0200
categories: 
- entertainment 
- opinie 
externe_link: "https://www.telegraaf.nl/sport/3652940/prima-start-bertens-op-roland-garros"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a32aab32-806b-11e9-a69a-02c309bc01c1.jpg"
---

<p class="intro">Kiki Bertens is uitstekend begonnen aan haar jacht op een topresultaat op Roland Garros.</p> <p>De nummer vier van de wereld rekende in Parijs af met Pauline Parmentier. In drie eerdere ontmoetingen ging Bertens telkens onderuit tegen de taaie opponente, maar deze keer won ze in twee sets: 6-3 en 6-4. In de tweede ronde wacht Bertens een confrontatie met Viktoria Kuzmova uit Slowakije of Alizé Cornet uit Frankrijk.</p><p>Sterk begin</p><p>Bertens startte uitstekend op het matig gevulde Suzanne Lenglen. Met zware topspinballen drong ze de Française ver terug en had de Nederlandse titelfavoriete al snel een break te pakken. Bij een 4-2 stand kreeg Parmentier twee kansen om de zaken gelijk te trekken, maar vier sterke punten verder was het gevaar geweken. Vervolgens kostte het nog de nodige moeite om de set binnen te slepen. Uiteindelijk was het raak op het vierde setpunt.</p><p>In de tweede set ging het tot 3-3 gelijk op. Vervolgens brak Bertens de 33-jarige Parmentier en sleepte de zege overtuigend binnen. De geboren Wateringse jaagt in Parijs op haar beste resultaat ooit in Parijs. Drie jaar geleden bereikte ze de halve finales. Vorig jaar ging het in de derde ronde mis tegen Angelique Kerber.</p><p>Bertens is bezig aan een geweldig seizoen. Eerder dit jaar zegevierde ze al in Sint Petersburg en in Madrid. Die laatste overwinning is de grootste uit haar loopbaan. In Sydney en op het gravel van Stuttgart en Rome stond Bertens in de halve eindstrijd.</p>
