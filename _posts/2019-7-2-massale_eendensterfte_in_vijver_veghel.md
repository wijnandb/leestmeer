---
layout: post
title: "Massale eendensterfte in vijver Veghel"
date: Tue, 02 Jul 2019 13:21:12 +0200
categories: 
- entertainment 
- opinie 
externe_link: "https://www.telegraaf.nl/nieuws/869357419/massale-eendensterfte-in-vijver-veghel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4c42032a-9cbc-11e9-978e-02c309bc01c1.png"
---

<p class="intro">Sinds vrijdagochtend heeft Maartje van Schadewijk uit Veghel al veertien dode en bijna dode (baby) eendjes uit het water van de vijver vlakbij haar huis gevist. De eendjes leggen massaal het loodje.</p> <p>Maartje kwam er vorige week achter dat een van de kuikentjes van een eerder opgevangen eend, ernstig verzwakt waren. Aan Omroep Brabant laat ze weten dat een van de pulletjes niet meer zelfstandig de kant op kon komen.</p><p>„Het eendje op de foto ligt al twee uur op mijn schoot terwijl ik dit bericht aan het schrijven ben, hij is aan het vechten maar hij weet nog niet dat hij het niet gaat redden”, schrijft ze bij een foto op Facebook. Het bericht is inmiddels honderden keren gedeeld.</p><p>Gemeente</p><p>Burgemeester Kees van Rooij reageerde persoonlijk onder het Facebook-bericht. „Ik heb de berichten gelezen en contact gehad met wethouder. Morgenvroeg wordt bekeken of en wat we kunnen doen”, schreef hij zondag.</p><p>De gemeente liet maandag aan Omroep Brabant weten in samenwerking met het waterschap een onderzoek te starten. Na inspectie bleek de toevoer van water uit de sloot verstopt te zijn. De gemeente zegt dat deze verstopping inmiddels is verholpen.</p><p>Maartje plaatste vandaag foto’s van de waterstand van de vijver en is sceptisch over de oplossing van de gemeente.</p>
