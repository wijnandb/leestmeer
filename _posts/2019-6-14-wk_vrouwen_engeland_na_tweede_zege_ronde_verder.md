---
layout: post
title: "WK vrouwen: Engeland na tweede zege ronde verder"
date: Fri, 14 Jun 2019 23:08:00 +0200
categories: 
- sport 
- voetbal 
externe_link: "https://www.telegraaf.nl/sport/719714543/wk-vrouwen-engeland-na-tweede-zege-ronde-verder"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7ec028d0-8f5c-11e9-bd66-0217670beecd.jpg"
---

<p class="intro">Het wereldkampioenschap voetbal voor vrouwen is begonnen. De groepswedstrijden zijn in volle gang. Dagelijks verzamelen we hier het voetbalnieuws uit Frankrijk.</p> <p>De Engelse voetbalsters hebben vrijdagavond met de tweede zege de volgende ronde bereikt op het wereldkampioenschap voetbal voor vrouwen. Engeland versloeg in Le Havre Argentinië met 1-0. De Argentijnse keepster Vanina Correa hield haar ploeg lang op 0-0. Ze bracht in de eerste helft goed redding op een inzet van Beth Mead. In de 28e minuut stopte ze een strafschop. Na een uur was het toch raak. Mead gaf goed voor op Jodie Taylor, die met een intikker Correa kansloos liet.</p><p>Mede dankzij drie treffers van Cristiana Girelli heeft Italië simpel met 5-0 gewonnen van Jamaica. De eerste keer deed ze dat uit een strafschop, de twee keer daarna op aangeven van Manuela Giugliano. De vierde en vijfde treffer kwamen op naam van Aurora Galli, de laatste eveneens na een assist van Giugliano. Door de overwinning staan de Italianen al in de tweede ronde.</p><p>Japan heeft zijn tweede wedstrijd op het WK voetbal voor vrouwen wel gewonnen. In Rennes versloeg de finalist van de vorige editie Schotland met 2-1. De Japanse doelpunten vielen in de eerste helft. Enkele minuten voor tijd werd het nog even spannend nadat Lana Clelland met een schot van afstand voor de 2-1 had gezorgd.</p>
