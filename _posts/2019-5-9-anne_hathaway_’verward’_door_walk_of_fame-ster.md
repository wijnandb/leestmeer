---
layout: post
title: "Anne Hathaway ’verward’ door Walk of Fame-ster"
date: Thu, 09 May 2019 22:33:00 +0200
categories: 
- entertainment 
- sterren 
externe_link: "https://www.telegraaf.nl/entertainment/3564828/anne-hathaway-verward-door-walk-of-fame-ster"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2eef89e4-7298-11e9-a03e-0217670beecd.jpg"
---

<p class="intro">Anne Hathaway kan het maar moeilijk bevatten dat ze sinds donderdag een ster heeft op de Hollywood Walk of Fame. „Ik ben vooral in de war door dit alles”, zegt de actrice tegen Variety. „Dat is altijd mijn eerste emotie bij dit soort dingen.”</p> <p>De 36-jarige Anne kan zich nog goed herinneren dat ze zelf als aspirerend actrice over de Walk of Fame liep om naar de sterren te kijken. Nu, als bekend actrice, is dat wel anders. „Nu zijn er ook veel goede restaurants hier in de buurt en dan ben je daar en kijk je op en is het van: hé, Scarlett Johansson, alles lekker?”</p><p>Dat de actrice, die in 2001 haar eerste filmrol had, al zolang meedraait komt volgens haar door het ontmoeten van de juiste mensen op het juiste moment. Voor Anne was dat de regisseur van de film Rachel Getting Married, waar ze in 2008 in speelde. „Dat was Jonathan Demme die me op de schouder tikte en zei: jij hebt iets, ik geloof in jou en sta achter je. Er is een voor en een na dat moment in mijn leven.”</p>
