---
layout: post
title: "Australische kranten lakken voorpagina's zwart tegen censuur"
date: Mon, 21 Oct 2019 08:08:58 +0200
category: cultuur
externe_link: "https://nos.nl/l/2307050"
feature_image: "https://nos.nl/data/image/2019/10/21/586419/1008x567.jpg"
aantal: 250
unieke: 176
bron: "NOS"
---

<p>De grootste Australische kranten hebben vandaag hun voorpagina's zwartgelakt, als gezamenlijk statement tegen overheidscensuur en -bemoeienis. "Als de overheid de waarheid bij u weghoudt, wat verbergen ze dan?", stond er geschreven onder de zwarte regels.</p>
<p>Aanleiding voor de campagne zijn invallen eerder dit jaar bij een journalist van mediabedrijf News Corp en bij het hoofdkantoor van publieke omroep Australian Broadcasting Corporation (ABC). Daarbij werd gezocht naar gelekte overheidsdocumenten.</p>
<p>De journalist had een verhaal geschreven over het voornemen van AustraliÃ« om geheime diensten meer bevoegdheden te geven. De inval bij ABC kwam na een scoop over misdragingen van Australische militairen in Afghanistan.</p>
<p>Een voormalig advocaat die werkte voor het leger is aangeklaagd in die laatste zaak. Hij zou de informatie hebben gelekt naar ABC. Mogelijk worden er ook meerdere journalisten vervolgd.</p>
<p>Vanochtend zag de voorpagina van The Sydney Morning Herald er zo uit:</p>
<p>Volgens Australische media is de persvrijheid afgenomen na de aanslagen op 11 september 2001. Sindsdien zijn in het land meer dan 70 antiterreurwetten en -maatregelen aangenomen, waar politici volgens media misbruik van maken.</p>
<p>Zo weigert de overheid onder meer te delen in welke verzorgingstehuizen misbruik plaatsvindt, waar ouderen worden verwaarloosd en hoeveel landbouwgrond er is verkocht aan buitenlandse bedrijven.</p>
<p>Premier Morrison zei vandaag als reactie op de campagne dat hij geen garanties kon geven dat de journalisten alsnog vrijuit gaan. "Want niemand staat in dit land boven de wet", zei hij. Politiebaas Kershaw zei dat hij binnenkort om de tafel wil met hoofdredacteuren om hun zorgen te bespreken.</p>
