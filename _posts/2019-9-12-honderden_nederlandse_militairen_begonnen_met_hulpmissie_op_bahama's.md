---
layout: post
title: "Honderden Nederlandse militairen begonnen met hulpmissie op Bahama's"
date: Thu, 12 Sep 2019 08:14:38 +0200
category: nieuws
externe_link: "https://nos.nl/l/2301347"
feature_image: "https://nos.nl/data/image/2019/09/12/576692/1008x567.jpg"
aantal: 267
unieke: 174
bron: "NOS"
---

<p>De Nederlandse marine is begonnen met de hulpverleningsmissie op de Bahama's. Door de orkaan Dorian zijn duizenden mensen op de eilandengroep dakloos geraakt. Er zijn zeker vijftig doden en er worden ongeveer 2500 mensen vermist.</p>
<p>De marineschepen de Johan de Witt en de Snellius met daarop zo'n 550 militairen en materieel zijn gisteren aangekomen bij het zwaar getroffen eiland Abaco. Daarna is een eerste inventarisatie gemaakt van de hulpbehoefte, onder meer door met een helikopter over het eiland te vliegen en een ziekenhuis te bezoeken.</p>
<p>"Het is toch wel erg om het met eigen ogen te zien. Dat doet wat met je", zegt kolonel Frank Boots in het NPO Radio 1 Journaal. Hij is co√∂rdinator van de hulpactie. "Alleen de grote, stevige gebouwen staan nog overeind. Alles wat met hout is gebouwd, ligt tegen de vlakte."</p>
<p>Het is volgens Boots nog wel lastig om "een beeld te krijgen van de verschrikkelijke ellende" waarin het eiland terecht is gekomen. "Internationale hulporganisaties brengen veel voedsel, maar er is ook behoefte aan andere hulp. Zo zijn we naar een hospitaal gegaan om te kijken hoe we daar het beste kunnen helpen. De medici zijn al dagen bezig de mensen onafgebroken te helpen."</p>
<p>Als onderdeel van de missie is een aantal medische teams meegekomen. Ook specialisten van de land- en luchtmacht doen mee aan de missie. Er zijn twee helikopters beschikbaar en speciale boten om moeilijk bereikbare gebieden van voedsel te voorzien. De Snellius is uitgerust met materieel om de haven van Abaco weer begaanbaar te maken.</p>
<p>Naast de Nederlandse inbreng zijn er ook vijftig Duitse en vijftig Franse militairen ingevlogen.</p>
