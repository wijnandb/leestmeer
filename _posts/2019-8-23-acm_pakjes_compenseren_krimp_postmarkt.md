---
layout: post
title: "ACM: pakjes compenseren krimp postmarkt"
date: Fri, 23 Aug 2019 08:37:23 +0200
categories: 
- financieel 
- koersen 
externe_link: "https://www.telegraaf.nl/financieel/250562753/acm-pakjes-compenseren-krimp-postmarkt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7a33468-c570-11e9-9a52-02d1dbdc35d1.jpg"
---

<p class="intro">De groei van de pakkettenmarkt heeft in 2018 opnieuw compensatie geboden aan de verdere krimp van de postmarkt. Dat meldde de Autoriteit Consument &amp; Markt (ACM) in zijn jaarlijkse Post- en Pakkettenmonitor.</p> <p>De bezorging van pakketten en brievenbuspost leverde vorig jaar 3,5 miljard euro aan omzet op. Brievenbuspost was daarbij goed voor 1 miljard euro aan omzet, een daling van 7 procent. Bij pakketjes steeg de omzet met 17 procent naar 2,5 miljard euro. De hoeveelheid vervoerde pakketten was vorig jaar 504 miljoen stuks, een stijging van 20 procent. Het volume aan brievenbuspost kromp met 9 procent tot ruim 2,3 miljard stuks.</p><p>Voor consumenten werd de post vorig jaar gemiddeld 7 procent per stuk duurder. PostNL bezorgde het overgrote deel van de consumentenpost. Daarnaast bezorgt Sandd een klein, maar groeiend percentage van de brieven en kaarten van consumenten, aldus de ACM. Ook op de zakelijke markt voor post die de volgende dag wordt bezorgd is PostNL veruit de grootste partij.</p>
