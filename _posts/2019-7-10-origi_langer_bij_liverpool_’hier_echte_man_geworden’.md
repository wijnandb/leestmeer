---
layout: post
title: "Origi langer bij Liverpool: ’Hier echte man geworden’"
date: Wed, 10 Jul 2019 20:23:08 +0200
category: sport
externe_link: "https://www.telegraaf.nl/sport/958109308/origi-langer-bij-liverpool-hier-echte-man-geworden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ce139fb4-a340-11e9-a241-0255c322e81b.jpg"
---

<p class="intro">Divock Origi heeft zijn toekomst verbonden aan Liverpool. De 24-jarige aanvaller, die sinds de zomer van 2014 onder contract staat op Anfield Road, heeft een nieuwe, langdurige overeenkomst ondertekend bij de winnaar van de Champions League. De contractduur maakte Liverpool niet bekend.</p> <p>Origi was na een lastig begin van het seizoen in de laatste maanden uitstekend op dreef. De Belgische international scoorde onder meer twee keer in de halve finales en één keer in de finale van de Champions League. Door de sterke concurrentie voorin, met onder anderen het ijzersterke trio Salah-Firmino-Mané, twijfelde Origi niettemin of hij wel bij Liverpool wilde doorgaan. Hij koos uiteindelijk toch voor een langer verblijf bij de Engelse club van de Nederlandse internationals Georginio Wijnaldum en Virgil van Dijk.</p><p>„Dit geeft een impuls bij het begin van het seizoen”, liet Origi weten. „Ik heb me hier altijd op mijn gemak gevoeld. In de afgelopen jaren ben ik bij Liverpool een echte man geworden.”</p>
