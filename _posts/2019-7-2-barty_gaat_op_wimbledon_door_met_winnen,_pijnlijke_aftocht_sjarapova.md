---
layout: post
title: "Barty gaat op Wimbledon door met winnen, pijnlijke aftocht Sjarapova"
date: Tue, 02 Jul 2019 16:12:29 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/__O4tDBr_Uc/2291629"
feature_image: "https://nos.nl/data/image/2019/07/02/560632/1008x567.jpg"
---

<p>De Australische Ashleigh Barty heeft zich probleemloos voor de tweede ronde van Wimbledon geplaatst. De nieuwe nummer één van de wereld en kersvers Roland Garros-kampioene deed dat ten koste van de Chinese Zheng Saisai: 6-4, 6-2.</p>
<p>Barty schreef twee weken na haar titel op Roland Garros ook het grastoernooi van Birmingham op haar naam en schoof 'en passant' door naar de eerste plaats van de wereldranglijst. Met haar vorm zit het dus wel goed en dat merkte Zheng ook.</p>
<p>De Chinese had zelden antwoord op het hoge tempo en de variatie van Barty, die in drie voorgaande deelnames in Londen slechts één keer tot de derde ronde was gekomen.</p>
<h2>Titelhoudster Kerber klopt landgenote</h2>
<p>Ook Angelique Kerber nam haar eerste horde op Wimbledon zonder problemen. De titelverdedigster klopte in een Duits onderonsje Tatjana Maria: 6-4, 6-3.</p>
<p>Naast de titelverdedigster kwamen nog vier ex-kampioenen in actie op dinsdag. Van hen was de Spaanse Garbine Muguruza niet bij de les. De winnares van 2017 struikelde over de Brazilianse Beatriz Haddad Maia: 4-6, 4-6.</p>
<h2>Sjarapova geeft op, Williams wel door</h2>
<p>Maria Sjarapova, de winnares van 2004, gaf bij een 6-4, 6-7 (4), 0-5 stand op tegen Pauline Parmentier vanwege een armblessure, terwijl ze in de tweede set serveerde voor de wedstrijd. Bovendien was ze net terug van een schouderblessure.</p>
<p>Zevenvoudig winnares Serena Williams was Giulia Gatto-Monticone de baas met 6-2, 7-5. Petra Kvitová (in 2011 en 2014 winnares) versloeg Ons Jabeur: 6-4, 6-2.</p><img src="http://feeds.feedburner.com/~r/nossporttennis/~4/__O4tDBr_Uc" height="1" width="1" alt=""/>
