---
layout: post
title: "Winstdaling voor ABN Amro"
date: Wed, 15 May 2019 07:08:47 +0200
categories: 
- financieel 
- koersen 
externe_link: "https://www.telegraaf.nl/financieel/3588783/winstdaling-voor-abn-amro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6acc2b16-76d5-11e9-85a2-02c309bc01c1.jpg"
---

<p class="intro">ABN Amro heeft de winst in het eerste kwartaal duidelijk zien dalen. Dat kwam onder meer omdat vorig jaar nog significante winsten werden geboekt op aandelenparticipaties, bij de investeringsfondsen van het inmiddels verkochte ABN Amro Participaties.</p> <p>De bank zag de winst uitkomen op 478 miljoen euro. Dat is 20 procent minder dan een jaar eerder. Het operationeel resultaat kwam uit op 754 miljoen euro, 23 procent minder dan een jaar terug.</p><p>De netto-rentebaten van het financiële concern werden onder meer beïnvloed door tijdelijk verhoogde beheerkosten. De daling van 6 procent aan rente-inkomsten werd ook ingezet door de vastlopende huizenmarkt in Nederland.</p><p>ABN Amro sloot in het eerste kwartaal van dit jaar minder nieuwe hypotheken af. Ook begint de negatieve rente van de Europese Centrale Bank (ECB) versus de positieve spaarrente de bank steeds meer pijn te doen.</p><p>Dit vindt DFT-verslaggever Ruben Eg:</p><p>„Dat het huidige ABN Amro vooral een Nederlandse bank is en met name zijn geld verdient als één van de marktleiders in hypotheken, wordt duidelijk nu de economie minder hard groeit en de huizenmarkt valstloopt. Met bijna 64 cent aan kosten op elke verdiende euro moet de bank nog stappen zetten om echt efficient te zijn.”</p><p>Volg @_RubenEg</p><p>ABN Amro zette wel lagere kredietvoorzieningen in de boeken. Een jaar geleden moest de bank nog flink meer reserveringen opzij zetten voor kredietverliezen in de offshore, scheepvaart en diamantensector.</p><p>Topman Kees van Dijkhuizen sprak van goede vooruitgang in het uitvoeren van de strategie en wees onder meer op de waakzaamheid van de bank bij het opsporen van financiële criminaliteit.</p>
