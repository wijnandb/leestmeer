---
layout: post
title: "Kerncentrale Borssele uitgeschakeld na storing"
date: Mon, 29 Jul 2019 11:21:29 +0200
category: binnenland
externe_link: "https://www.telegraaf.nl/nieuws/1176041805/kerncentrale-borssele-uitgeschakeld-na-storing"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9641ef6e-b1f5-11e9-b798-02d2fb1aa1d7.jpg"
---

<p class="intro">De kerncentrale Borssele is sinds zondagochtend uitgeschakeld na een storing in de turbine, meldt de Zeeuwse elektriciteitsproducent EPZ. De oorzaak van de storing wordt onderzocht.</p> <p>De veiligheid van de installatie is volgens het stroombedrijf niet in het geding omdat de storing in het niet-nucleaire deel van de centrale zit. Borssele kan nu geen stroom leveren aan het landelijke net.</p><p>Het is nog onbekend wanneer de kerncentrale weer in gebruik genomen gaat worden. "We zijn de oorzaak van de storing nog aan het onderzoeken, daar kan ik niets over zeggen", aldus een woordvoerster.</p><p>Toezichthouder Autoriteit Nucleaire Veiligheid en Stralingsbescherming (ANVS) is op de hoogte gebracht.</p><p>Afgelopen februari werd de centrale in Borssele ook al stilgelegd wegens een storing in de turbineregeling. Dat duurde toen ongeveer een week. Vorig jaar was de kerncentrale bijna anderhalve maand uit bedrijf als gevolg van technische problemen.</p>
