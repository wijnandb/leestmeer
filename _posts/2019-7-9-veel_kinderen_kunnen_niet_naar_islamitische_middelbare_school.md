---
layout: post
title: "Veel kinderen kunnen niet naar islamitische middelbare school"
date: Tue, 09 Jul 2019 07:59:15 +0200
category: jeugdjournaal
externe_link: "http://feeds.nos.nl/~r/jeugdjournaal/~3/uz0CZUuWCzc/2292690"
feature_image: "https://nos.nl/data/image/2019/07/09/562197/1008x567.jpg"
---

<p>Als je op een christelijke basisschool zit, kan je in Nederland ook makkelijk kiezen voor een christelijke middelbare school. Maar voor kinderen die naar een islamitische middelbare school willen, is het lastig. In Nederland zijn maar twee islamitische middelbare scholen, terwijl er 55 islamitische basisscholen zijn.</p>
<p>Te weinig leerlingen</p>
<p>Voor het oprichten van een nieuwe school zijn strenge regels, zoals het minimum-aantal leerlingen. De organisatie die zo'n aanvraag voor een nieuwe school moet goedkeuren, zegt dat er helemaal niet genoeg leerlingen zijn die naar een islamitische middelbare school willen.</p>
<p>Maar volgens mensen die een islamitische middelbare school willen beginnen, zijn er wel genoeg leerlingen. Zij vinden dat de regels veel te streng zijn.</p>
<p>Nieuwe wet</p>
<p>Niet alleen islamitische scholen hebben moeite om een school te starten. Maar bijvoorbeeld ook voor scholen met een boeddhistisch geloof of vrije scholen is het lastig door de strenge regels.</p>
<p>Daarom wordt er gewerkt aan een nieuwe wet. Die moet het makkelijker maken om een school te beginnen.</p><img src="http://feeds.feedburner.com/~r/jeugdjournaal/~4/uz0CZUuWCzc" height="1" width="1" alt=""/>
