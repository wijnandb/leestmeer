---
layout: post
title: "'Vakbonden tegen fusie Commerz met Italianen'"
date: Mon, 13 May 2019 20:42:19 +0200
categories: 
- financieel 
- koersen 
externe_link: "https://www.telegraaf.nl/financieel/3581281/vakbonden-tegen-fusie-commerz-met-italianen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3ccd79b2-75af-11e9-bf6e-02d1dbdc35d1.jpg"
---

<p class="intro">Duitse vakbonden zijn tegen een Italiaanse fusiepartner voor Commerzbank. Dat heeft vakbondsbestuurder Stefan Wittmann van de grote Duitse vakbond Verdi laten weten.</p> <p>Volgens hem is ,,het verzet dat de vakbonden tijdens de fusiegesprekken met Deutsche Bank toonden, niks vergeleken met wat er komt als een grote Italiaans bank in het vizier komt''. Het samengaan tussen Commerzbank en Deutsche Bank liep spaak, onder meer omdat de vakbonden voor het verlies van tot wel 30.000 banen vreesden.</p><p>Wittmann noemde in zijn commentaar geen namen van specifieke banken. Volgens ingewijden zou onder meer het Italiaanse UniCredit interesse hebben in Commerzbank.</p><p>De vakbonden zouden wel een kandidaat steunen die het nieuwe, gezamenlijke hoofdkantoor in Duitsland zou vestigen, vertelde de vakbondsman. Diverse media meldden onlangs dat ING wel interesse zou hebben in een overname van Commerzbank. De grootste Nederlandse bank zou daarbij aangeboden hebben om zijn hoofdkantoor van Amsterdam naar Frankfurt te verhuizen. ING heeft op deze geruchten nooit willen reageren.</p>
