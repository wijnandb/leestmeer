---
layout: post
title: "Verdachten vast voor straatroof horloge van een ton"
date: Fri, 05 Jul 2019 16:58:10 +0200
categories: 
- entertainment 
- gossip 
externe_link: "https://www.telegraaf.nl/nieuws/1815844997/verdachten-vast-voor-straatroof-horloge-van-een-ton"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c4b4b04c-9f45-11e9-834f-0218eaf05005.jpg"
---

<p class="intro">Voor een straatroof waarbij een horloge ter waarde van 110.000 euro werd gestolen heeft de politie vrijdag twee Amsterdammers opgepakt. De mannen zijn 21 en 23 jaar. Ze worden ervan verdacht dat ze het horloge van het luxemerk Patek Philippe in februari buitmaakten bij een hotel aan de Apollolaan in de hoofdstad.</p> <p>Het vermoedelijke slachtoffer van die roof is vastgoedmiljardair Ronny Rosenbaum, al wil de politie dat niet bevestigen. Het gestolen horloge zou volgens zakenblad Quote een roségoude Patek Philippe 5980/1R zijn. Ook andere BN’ers, zoals Estelle Cruijff en René van Dam, werden eerder van hun peperdure horloges beroofd.</p><p>De politie gaat ervan uit dat de mannen wisten dat ze een zeer duur horloge stalen. De aanhoudingen zijn het resultaat van „langdurig onderzoek waarbij zowel techniek als tactiek is gebruikt”, zegt een woordvoerder van de Amsterdamse politie.</p><p>Rolex-bende</p><p>Er worden vaker gericht dure horloges gestolen op straat. „Dat gebeurt met enige regelmaat”, aldus de woordvoerder. Maar of deze twee verdachten ook daadwerkelijk onderdeel uitmaken van de zogeheten Rolex-bende, is nog niet duidelijk. „Het is te vroeg om daar uitspraken over te doen.”</p>
