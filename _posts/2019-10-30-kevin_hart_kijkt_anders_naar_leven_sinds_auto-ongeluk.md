---
layout: post
title: "Kevin Hart kijkt anders naar leven sinds auto-ongeluk"
date: Wed, 30 Oct 2019 07:58:00 +0100
categories: 
- entertainment 
- gossip 
externe_link: "https://www.telegraaf.nl/entertainment/1029118817/kevin-hart-kijkt-anders-naar-leven-sinds-auto-ongeluk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a18abe12-fae5-11e9-9139-0255c322e81b.jpg"
aantal: 161
unieke: 121
bron: "De Telegraaf"
---

<p class="intro">Het auto-ongeluk waarbij Kevin Hart begin vorige maand ernstig gewond raakte, heeft er flink ingehakt. De Amerikaanse acteur, die zijn ruggengraat op drie plaatsen heeft gebroken, deelde op sociale media een openhartige video van zijn revalidatieproces en hoe het hem heeft veranderd.</p> <p>„Als God praat, moet je luisteren”, sprak Kevin in de video waarin onder meer te zien is hoe hij langzaamaan steeds beter kan lopen en voorzichtig kan trainen. „In dit geval had ik het gevoel dat God me vertelde dat ik moest gaan zitten. Je gaat te snel en je doet soms te veel waardoor je dingen niet ziet die je wel moet zien.”</p><p>De komiek is dingen anders gaan zien. „Ik heb een heel ander perspectief gekregen”, vertelde hij. „Mijn waardering voor het leven is gigantisch. Neem vandaag niet voor lief, want er is geen garantie dat er een morgen zal zijn.”</p><p>Kevin zat niet achter het stuur tijdens het ongeluk. Ook de bestuurder en andere inzittende raakten gewond.</p>
