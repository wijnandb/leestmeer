---
layout: post
title: "Aardbeving schokt Amerikaanse Westkust"
date: Thu, 04 Jul 2019 19:55:19 +0200
category: buitenland
externe_link: "https://www.telegraaf.nl/nieuws/613474030/aardbeving-schokt-amerikaanse-westkust"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7c34ff4c-9ea1-11e9-ac28-02d1dbdc35d1.jpg"
---

<p class="intro">De Amerikaanse Westkust is getroffen door een aardbeving met een kracht van 6.4 op de Schaal van Richter. Het epicentrum lag een kilometer of tachtig ten noordwesten van de stad Barstow.</p> <p>Er zijn geen berichten over slachtoffers, wel is er schade gemeld.</p><p>De schok is gevoeld van Los Angeles tot Las Vegas. Volgens de lokale media was het de krachtigste schok in deze streek in jaren. In 1994 werd de stad Northridge getroffen door een beving van 6,6, met tientallen doden tot gevolg en miljarden dollars schade. Die magnitude werd in eerste instantie ook doorgegeven voor de aardbeving van donderdag, maar in een veel minder dichtbevolkte regio. Na de zwaarste klap volgde nog een reeks naschokken.</p><p>In Ridgecrest, met 27.500 inwoners, werden de reddingsdiensten verscheidene keren gebeld voor medische assistentie of om branden te komen blussen, vermoedelijk veroorzaakt door het breken van gasleidingen. „We zijn gewend aan aardbevingen maar niet van dit kaliber en zo lang doorrollend”, zei burgemeester Peggy Breedon op CNN. Ze riep haar stadgenoten op zich te bekommeren om met name de ouderen, die een groot deel van de bevolking vormen.</p><p>San Bernardino meldde schade aan gebouwen en wegen, maar voor zover bekend vielen ook daar geen zwaargewonden. Een USGS-medewerkster waarschuwde dat ook de komende dagen de aarde nog kan gaan trillen, terwijl ook een echt zware beving tot de mogelijkheden behoort.</p>
