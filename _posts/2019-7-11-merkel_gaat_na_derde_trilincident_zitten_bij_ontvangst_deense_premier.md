---
layout: post
title: "Merkel gaat na derde trilincident zitten bij ontvangst Deense premier"
date: Thu, 11 Jul 2019 13:37:09 +0200
category: nieuws
externe_link: "https://nos.nl/l/2293017"
feature_image: "https://nos.nl/data/image/2019/07/11/562701/1008x567.jpg"
---

<p>De Duitse bondskanselier Merkel heeft de Deense premier Frederiksen zittend ontvangen. Na aankomst bij de kanselarij namen beiden plaats op stoelen om naar de volksliederen te luisteren.</p>
<p>Zo'n receptie is opmerkelijk, omdat regeringsleiders meestal gaan staan voor volksliederen. Het lijkt erop dat Merkel voor een stoel koos omdat ze bij eerder ontvangsten beefde terwijl ze stond. Merkel zag er ontspannen uit.</p>
<p>Bij een soortgelijke ontmoeting met de Finse premier Antti Rinne, gisteren, trilde Merkel weer over haar hele lichaam. Het was de derde keer in korte tijd dat dat gebeurde.</p>
<p>De eerste keer dat de 64-jarige Merkel beefde in het openbaar was bij een ontvangst op 18 juni. Ze zei toen dat ze te weinig gedronken had, terwijl ze in de volle zon stond.</p>
<p>De twee andere keren zouden een mentale kwestie zijn: Merkel zei dat de psychologische impact van de eerste keer de andere keren veroorzaakte. "Ik zal er een tijdje mee moeten leren leven, maar bezorgdheid is niet nodig."</p>
