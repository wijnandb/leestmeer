---
layout: post
title: "Wereldprimeur in Rotterdam: eerste oogoperatie helemaal met robot"
date: Wed, 15 May 2019 10:56:14 +0200
category: nieuws
externe_link: "https://nos.nl/l/2284714"
feature_image: "https://nos.nl/data/image/2019/05/15/550035/1008x567.jpg"
---

<p>In Rotterdam is voor het eerst een oogoperatie helemaal met een robot uitgevoerd. Niet eerder in de wereld is een patiÃ«nt op die manier geopereerd.</p>
<p>De operatie was vorige week in het Oogziekenhuis Rotterdam en is "medisch geslaagd". Het ging om een netvliesoperatie.</p>
<p>Netvliesoperaties werden altijd met de hand gedaan door een kleine groep gespecialiseerde oogartsen. Met de robot kunnen ze nog nauwkeuriger en veiliger werken.</p>
<h2>Niet meer blind</h2>
<p>De robot zou op termijn operaties aan het netvlies kunnen uitvoeren die nu niet of nauwelijks mogelijk zijn, zoals behandelingen waarbij medicatie in zeer kleine bloedvaten achterin het oog moet worden toegediend. Die behandelingen kunnen er volgens het ziekenhuis in de toekomst voor zorgen dat mensen minder snel het zicht verliezen of zelfs niet blind worden.</p>
<p>Begin vorig jaar werd de robot voor het eerst getest in Rotterdam. Ook in Oxford, in Engeland, is de Nederlandse robot al eerder gebruikt bij een operatie, maar toen werd die alleen bij een deel van de operatie ingezet.</p>
