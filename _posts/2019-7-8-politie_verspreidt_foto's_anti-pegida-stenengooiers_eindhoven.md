---
layout: post
title: "Politie verspreidt foto's anti-Pegida-stenengooiers Eindhoven"
date: Mon, 08 Jul 2019 16:06:29 +0200
category: nieuws
externe_link: "https://nos.nl/l/2292607"
feature_image: "https://nos.nl/data/image/2019/05/26/552719/1008x567.jpg"
---

<p>De politie heeft de foto's verspreid van dertien mannen die stenen zouden hebben gegooid naar Pegida-aanhangers in Eindhoven. De extreemrechtse beweging wilde daar eind mei demonstreren bij de Al-Fourqaan-moskee. Tegenbetogers hielden hen tegen, en belaagden daarbij ook de politie.</p>
<p>Op de dag zelf werden al zo'n tien verdachten aangehouden. Dinsdag werden op basis van camerabeelden nog vier mannen opgepakt. Andere verdachten hebben de kans gehad om zich te melden. Omdat zij dit niet hebben gedaan, heeft de politie hun foto's online gepubliceerd.</p>
<p>De Pegida-aanhangers waren van plan bij de Al-Fourqaan-moskee een gefrituurde varkenslap te eten tijdens de ramadan. Honderden buurtbewoners gingen daarop de straat op voor een tegendemonstratie. Volgens de politie werd de sfeer gedurende de avond steeds grimmiger. Toen de politie en leden van Pegida bekogeld werden, greep de ME in.</p>
