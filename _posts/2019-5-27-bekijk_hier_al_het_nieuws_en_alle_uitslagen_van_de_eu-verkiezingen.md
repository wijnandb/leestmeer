---
layout: post
title: "Bekijk hier al het nieuws en alle uitslagen van de EU-verkiezingen"
date: Mon, 27 May 2019 06:57:51 +0200
category: nieuws
externe_link: "https://nos.nl/l/2286464"
feature_image: "https://nos.nl/data/image/2019/05/27/552795/1008x567.jpg"
---

<p>Goedemorgen! In deze speciale Wekdienst hebben we al het nieuws over de EU-verkiezingen voor je verzameld. Van veel Europese landen weten we inmiddels de uitslag of hebben we een definitieve prognose. Maar we beginnen zoals altijd met het weer.</p>
<p>Het is grotendeels droog vanochtend, zon en wolken wisselen elkaar af. Lokaal kan het even regenen, maar op de meeste plaatsen blijft het droog. Vanmiddag wordt het 17 tot 20 graden.</p>
<h2>Het belangrijkste nieuws over de verkiezingen voor het Europees Parlement:</h2>
<p> In Nederland is de PvdA de grootste geworden, de partij komt met 6 zetels in het Europees Parlement. De PVV en de SP verdwijnen uit het Europees Parlement. In dat parlement blijft de christendemocratische fractie EVP ondanks 38 zetels verlies de grootste met 179 van de 751 zetels. De sociaaldemocratische fractie van Frans Timmermans komt uit op 150 zetels (-37). De populisten winnen, maar minder dan gedacht. Ook de Groenen (+18) en de liberalen (+39) hebben gewonnen. De winst van die laatsten komt vooral doordat de partij van Macron, die nog niet in het Europees Parlement zat, zich met zijn 21 zetels bij de liberale fractie aansluit. Dan nog wat uitslagen uit de grotere landen. In Groot-Brittannië is de Brexit Partij van Nigel Farage de grote winnaar geworden. In Frankrijk lijkt Rassemblement National (RN), de partij van Marine Le Pen, de Franse president Macron te hebben verslagen. In Duitsland kregen de regeringspartijen een flinke dreun. Grote winnaar werden daar de Groenen. Angela Merkels CDU levert iets in. Maar samen met het CSU blijft de combinatie nog wel de grootste Duitse delegatie in het Europarlement. Verder was opvallend dat de opkomst deze keer een stuk hoger was. Het laatste nieuws over de uitslag en de reacties volg je in ons liveblog, de extra journaals op NPO 1 en op NPO Radio 1. Hoe gaat het Europees Parlement verder na de uitslagen van de verkiezingen? Dat lees je hier. </p>
<p>Hoe er precies is gestemd in Nederland zie je hieronder per gemeente:</p>
<p>Samen met de resultaten uit de andere lidstaten zorgt dat op dit moment voor deze zetelverdeling in het Europees Parlement:</p>
<h2>Terugkijken</h2>
<p>Er kwamen natuurlijk heel veel reacties op de uitslagen. Bekijk hieronder een selectie van video's van de uitslagenavond:</p>
<h2>Ander nieuws uit de nacht:</h2>
<p> Bij een bootongeluk in Congo zijn tientallen mensen omgekomen: er worden nog tweehonderd mensen vermist. De meeste opvarenden waren leraren, zij waren onderweg om hun salaris op te halen. Doden op de Mount Everest zijn 'niet alleen' vanwege drukte: het toerismebureau van Nepal heeft gereageerd op de dood van alpinisten de afgelopen week. Het weer heeft volgens het toerismebureau ook een belangrijke rol gespeeld. Zeker vijftien doden bij gevangenisrellen Brazilië: de gevangenen gingen elkaar met zelfgemaakte wapens te lijf. De overvolle gevangenissen in Brazilië zijn berucht vanwege de geweldsuitbarstingen. </p>
<h2>En dan nog even dit:</h2>
<p>Wil je weten hoe er in jouw gemeente is gestemd bij de EU-verkiezingen? Net als bij de Provinciale Statenverkiezingen maakt de NOS voor elke gemeente een artikel van de uitslag. Dit artikel wordt automatisch geschreven met gebruik van robotjournalistiek.</p>
<p>Zodra de definitieve uitslag van de gemeente van jouw keuze bekend is, krijg je een mail. Van bijna alle gemeenten weten we de uitslag al, de laatste komen in de loop van de dag.</p>
<p>Schrijf je hier in:</p>
<p>Fijne dag!</p>
