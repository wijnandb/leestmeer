---
layout: post
title: "Dries ziet Songfestival wel zitten"
date: Mon, 20 May 2019 13:52:21 +0200
categories: 
- entertainment 
- opinie 
externe_link: "https://www.telegraaf.nl/entertainment/3615362/dries-ziet-songfestival-wel-zitten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cd80ddd2-7af5-11e9-bfde-02d2fb1aa1d7.jpg"
---

<p class="intro">Na de historische zege van Duncan Laurence op het Eurovisie Songfestival in Tel Aviv afgelopen zaterdag, komt volgend jaar het grote evenement naar Nederland. Dries Roelvink biedt zichzelf al aan om de pauze-act te verzorgen.</p> <p>In het programma van Sven Kockelmann op NPO Radio 1 zegt Dries: „Ik zag dat Madonna, die net als ik inmiddels zestig jaar is, daar zaterdag een gastoptreden verzorgde. 1,2 miljoen euro streek zij daar voor op. Ik wil bij deze aan de Avrotros laten weten dat ik volgend jaar graag die tussen-act wil doen.”</p><p>Waarna hij al grappend belooft het ’iets zuiverder ook zonder auto-tune’ te zullen doen en genoegen neemt met ’slechts’ een half miljoen aan gage.</p><p>Madonna’s optreden tijdens het Songfestival zorgde voor veel ophef, omdat ze tijdens de live-uitvoering van haar megahit Like a Prayer op zijn zachtst gezegd niet erg zuiver klonk. Commentator Jan Smit noemde het optreden ’wanstaltig slecht’ en ’schandalig’. „Als je 1 miljoen euro krijgt en je laat dit zien, dan ben je het niet waard om op dit podium te staan”, aldus Jan. Op sociale media waren de reacties ook niet mals.</p>
