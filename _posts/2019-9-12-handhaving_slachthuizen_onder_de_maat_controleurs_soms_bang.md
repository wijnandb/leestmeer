---
layout: post
title: "Handhaving slachthuizen onder de maat: controleurs soms bang"
date: Thu, 12 Sep 2019 20:02:29 +0200
category: nieuws
externe_link: "https://nos.nl/l/2301447"
feature_image: "https://nos.nl/data/image/2019/09/12/576808/1008x567.jpg"
aantal: 316
unieke: 196
bron: "NOS"
---

<p>Het toezicht op veevervoer naar slachthuizen is onder de maat. Dat blijkt uit onderzoek in opdracht van het ministerie van Landbouw.</p>
<p>Ook durven sommige controleurs van de Nederlandse Voedsel-en Warenautoriteit niet meer bij bepaalde slachthuizen te komen uit angst dat ze worden ge√Øntimideerd of mishandeld.</p>
<p>Verder blijkt er een groot verschil te zijn in strengheid van de controleurs. Minister Schouten spreekt van "zeer ernstige problematiek".</p>
<h2>Oogje toeknijpen</h2>
<p>Het rapport beschrijft situaties waarbij vanuit de NVWA naar slachthuizen wordt gelekt welke controleur langskomt. Slachthuizen zouden wachten met het vervoer van ziek en zwak vee totdat er een inspecteur langskomt die makkelijker een oogje toeknijpt.</p>
<p>Eerder dit jaar meldde RTL Nieuws dat bij transporten de regels werden genegeerd. Keuringsartsen van de NVWA zouden hebben toegestaan dat ruim honderd ernstig zieke runderen naar slachthuizen in het noorden van Nederland werden gebracht.</p>
<p>Zieke dieren mogen niet zomaar vervoerd worden omdat ze dan onnodig pijn leiden.</p>
<p>Een dierenarts van de NVWA controleert bij het slachthuis of het vervoer aan de regels voldoet. Volgens het rapport staat de ene keuringsarts veel meer toe dan de andere.</p>
<h2>Mishandeling</h2>
<p>De NVWA heeft een lijst "negatieve locaties medewerkers"opgesteld. Op die lijst staan de namen van medewerkers die niet meer naar bepaalde slachthuizen willen omdat ze zich daar onveilig voelen. In april werd een keuringsarts mishandeld door de eigenaar van een slachthuis in Drachten.</p>
<p>In 2011 en 2014 waren er ook al geluiden over misstanden bij het vervoer en deed de toenmalige minister onderzoek.</p>
<p>Het rapport nu stelt dat de adviezen van dat onderzoek voor een groot deel zijn genegeerd.</p>
<h2>Onacceptabel</h2>
<p>Minister Schouten schrijft in een brief aan de Kamer dat ze de beschreven voorvallen onacceptabel vindt en zich gaat beraden op maatregelen.</p>
<p>Ze denkt aan onder meer extra cameratoezicht om dierenartsen te ondersteunen.</p>
<p>Ook gaat ze met de sector in gesprek. Mocht de situatie bij sommige slachthuizen niet veranderen, dan overweegt de minister permanent toezicht.</p>
