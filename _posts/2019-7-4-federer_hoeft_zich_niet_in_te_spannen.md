---
layout: post
title: "Federer hoeft zich niet in te spannen"
date: Thu, 04 Jul 2019 18:02:18 +0200
categories: 
- sport 
- tennis 
externe_link: "https://www.telegraaf.nl/sport/689118006/federer-hoeft-zich-niet-in-te-spannen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/19171e94-9e75-11e9-84e9-02c309bc01c1.jpg"
---

<p class="intro">Roger Federer heeft zich zonder al te veel moeite geplaatst voor de derde ronde op Wimbledon. De 37-jarige Zwitser won in drie sets van de Brit Jay Clarke: 6-1 7-6 (3) 6-2.</p> <p>In de eerste ronde moest Federer nog een set afstaan, tegen de nummer 169 van de wereld ging het alleen in de tweede set moeilijk. De als tweede geplaatste Zwitser slaagde er niet in een servicegame van Clarke afhandig te maken. Na twaalf snelle games sloeg de twintigvoudig grandslamwinnaar toe in de tiebreak. Na slechts 1 uur en 39 minuten sloeg Federer zich naar de volgende ronde. Daarin treft hij de winnaar van het Franse onderonsje tussen Lucas Pouille en Grégoire Barrère.</p><p>Cilic en Isner</p><p>Oud-finalist Marin Cilic is er niet in geslaagd de derde ronde te bereiken. De als dertiende geplaatste Kroaat verloor met drie keer 6-4 van de Portugees Joao Sousa. Cilic haalde twee jaar geleden nog de finale. John Isner strandde donderdag ook in de tweede ronde. De Kazach Michail Kukuchkin was in een vijfsetter te sterk voor de halvefinalist van vorig jaar: 6-4 6-7 (3) 4-6 6-1 6-4.</p><p>Cilic en Isner zijn allebei erkende hardserveerders, maar de Kroaat was niet opgewassen tegen de sterke returns van Sousa. De Portugese nummer 69 van de wereld begon de wedstrijd met een break en stond in de hele wedstrijd geen servicebreak toe. Na 2 uur en 14 minuten zag de 30-jarige oud-winnaar van de US Open dat Sousa zijn eerste matchpoint direct benutte.</p><p>De 34-jarige Isner speelde met de drie jaar jongere Kukuchkin een veel langere partij. Na een 2-1 voorsprong in sets moest de Amerikaan alsnog buigen.</p>
