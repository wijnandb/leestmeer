---
layout: post
title: "Duizenden werkenden gedupeerd door faillissement"
date: Fri, 06 Sep 2019 00:01:00 +0200
categories: 
- financieel 
- ondernemen 
externe_link: "https://www.telegraaf.nl/financieel/1101568992/duizenden-werkenden-gedupeerd-door-faillissement"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c12dca74-cfda-11e9-95b7-0217670beecd.jpg"
---

<p class="intro">Bijna 5,7 duizend personen zijn in het tweede kwartaal van 2019 op straat komen te staan doordat het bedrijf waar ze werkten kopje onder ging. In totaal zijn 946 bedrijven, instellingen en eenmanszaken failliet verklaard. Dat blijkt uit nieuwe cijfers van het CBS.</p> <p>Vooral personeel in de bedrijfstakken handel en industrie is geraakt door faillissementen. In de handel gingen 203 bedrijven failliet waardoor 1,4 duizend personen zonder werk kwamen te zitten. In de industrie gingen minder bedrijven failliet, slechts 67, maar die waren wel groter in omvang, waardoor ruim duizend werkenden erbij betrokken waren.</p><p>In de bouwnijverheid daarentegen was de gemiddelde omvang van de gefailleerde bedrijven relatief klein. Het faillissement van 115 bouwbedrijven, raakte slechts 255 werkzame personen.</p><p>Uit de cijfers blijkt verder dat bedrijven op steeds jongere leeftijd failliet gaan. In 2015 bestonden ze bij een faillissement gemiddeld elf jaar. In het tweede kwartaal was de gemiddelde leeftijd acht jaar en tien maanden.</p>
