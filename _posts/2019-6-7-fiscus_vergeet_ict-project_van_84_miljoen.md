---
layout: post
title: "Fiscus vergeet ict-project van 84 miljoen"
date: Fri, 07 Jun 2019 09:59:59 +0200
categories: 
- entertainment 
- opinie 
externe_link: "https://www.telegraaf.nl/financieel/706616690/fiscus-vergeet-ict-project-van-84-miljoen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5aa86a50-88fb-11e9-a07f-02d2fb1aa1d7.jpg"
---

<p class="intro">De ict-kosten van het Rijk zijn het afgelopen jaar niet gedaald, maar gestegen. Dat komt doordat de Belastingdienst een project van €84 miljoen vergat te rapporteren.</p> <p>Dat blijkt uit een brief van minister Ollongren (Binnenlandse Zaken) aan de Tweede Kamer. Eerder meldde het kabinet nog dat de ict-kosten afgelopen jaar gedaald waren, maar dat blijkt achteraf toch niet te kloppen.</p><p>De minister schrijft dat er ’onjuiste cijfers zijn opgenomen’ in de jaarrapportage van de bedrijfsvoering van het rijk. Dat komt dus door een rapportagefout van de fiscus die een afgerond project met kosten van €84 miljoen niet door heeft gegeven.</p><p>Daardoor komen de uitgaven aan grote ict-projecten van het Rijk uit op €648 miljoen in plaats van de eerder genoemde €564 miljoen. De totale meerjarige kosteninschatting van grote ict-projecten stijgt van iets meer dan €3 miljard naar meer dan €3,1 miljard. Het gaat om een stijging van €105 miljoen.</p><p>„Ik betreur uiteraard deze gang van zaken”, concludeert minister Ollongren.</p>
