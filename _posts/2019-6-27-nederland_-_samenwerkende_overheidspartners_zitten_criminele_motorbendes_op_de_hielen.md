---
layout: post
title: "Nederland - Samenwerkende overheidspartners zitten criminele motorbendes op de hielen"
date: Thu, 27 Jun 2019 14:30:00 GMT
category: politieberichten
externe_link: "https://www.politie.nl/nieuws/2019/juni/27/samenwerkende-overheidspartners-zitten-criminele-motorbendes-op-de-hielen.html"
feature_image: "https://www.politie.nl/binaries/w400h225/content/gallery/politie/stockfotos/algemeen/omg-1.jpg"
---

De stevige aanpak van de overheid om criminele motorbendes te bestrijden werkt. Dat blijkt uit de jaarlijkse Voortgangsrapportage Outlaw Motorcycle Gangs (OMG). Dankzij de intensieve samenwerking tussen het lokaal bestuur, politie, Belastingdienst, FIOD, Openbaar Ministerie en Koninklijke Marechaussee laten motorbendes zich veel minder in de openbare ruimte zien. Het opwerpen van barri√®res,  zoals civiele verboden, sluiting van clubhuizen en handhaving door bestuur en politie dragen hier aan bij. Bestaande criminele netwerken rondom motorbendes raken meer versnipperd en motorbendes proberen steeds meer onder de radar te werken. Tegelijkertijd ontstaan er nieuwe outlaw gangs die minder onder de radar blijven. Deze ontwikkelingen hebben de nadrukkelijke aandacht van de samenwerkende partners en vragen om een passende strategie.
