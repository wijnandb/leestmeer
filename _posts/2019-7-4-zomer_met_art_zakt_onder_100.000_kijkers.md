---
layout: post
title: "Zomer met Art zakt onder 100.000 kijkers"
date: Thu, 04 Jul 2019 09:33:52 +0200
categories: 
- entertainment 
- opinie 
externe_link: "https://www.telegraaf.nl/entertainment/2007542881/zomer-met-art-zakt-onder-100-000-kijkers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1280c7ca-9e2e-11e9-9133-02d2fb1aa1d7.jpg"
---

<p class="intro">Zomer met Art, het nieuwe RTL-programma van Art Rooijakkers, trok woensdagavond slechts 99.000 kijkers. Dat blijkt uit de cijfers van de Stichting Kijkonderzoek die donderdag gepubliceerd zijn. Het is een nieuw diepterecord voor het veelbekritiseerde nieuwe latenightprogramma van RTL.</p> <p>Het vorige diepterecord vestigde Rooijakkers op 24 juni, met 181.000 kijkers. De meeste kijkers trok Zomer met Art tot nu toe op 21 juni, met 394.000 kijkers. De recensies zijn niet goed. Zo stelde mediajournalist Rob Goossens al eens dat het programma is als ’een fles fanta waar de prik al af is’.</p><p>Rooijakkers zelf stelde bij aanvang van de reeks dat het hem niet om de kijkcijfers ging en dat hij het programma de tijd wilde geven om te groeien. De presentator zit op het tijdstip waar voorheen RTL Late Night met Twan Huys zat. Dit programma werd begin maart van de buis gehaald vanwege tegenvallende kijkcijfers. Huys verving vorige zomer vrij abrupt Humberto Tan, die met het programma ook steeds minder kijkers trok.</p><p>Wel moet gezegd worden dat Zomer met Art woensdag ongunstig tegelijkertijd werd uitgezonden met de halve finale van de Oranjeleeuwinnen op het WK. De wedstrijd van de Nederlandse voetbalsters trok meer dan 5 miljoen kijkers, een record. Op het moment dat Art met zijn talkshow begon, stonden Nederland en Zweden nog gelijk en moest er worden verlengd. Jackie Groenen schoot Oranje in de 99e minuut overigens naar de finale.</p>
