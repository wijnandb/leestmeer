---
layout: post
title: "Jamai en Trijntje op Kinderprinsengrachtconcert"
date: Mon, 08 Jul 2019 15:55:56 +0200
category: entertainment
externe_link: "https://www.telegraaf.nl/entertainment/1562075518/jamai-en-trijntje-op-kinderprinsengrachtconcert"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1ecc4484-a188-11e9-8395-02d2fb1aa1d7.jpg"
---

<p class="intro">Jamai, Trijntje Oosterhuis en The Voice of Holland-zangeres Patricia van Haastrecht staan op 17 augustus op het podium tijdens het Kinderprinsengrachtconcert in Amsterdam. De presentatie van de avond is net als vorig jaar in handen van Buddy Vedder.</p> <p>De artiesten krijgen muzikale begeleiding van jonge talenten Aliza Faber (saxofoon), Donna van Leeuwen (cello), Marcel Sutedja (viool) en het ensemble van het Jeugd Orkest Nederland. De 14-jarige Aliza brengt samen met Jamai het nummer Genoeg te Doen ten gehore. Donna van 12 speelt met Jamai en Patricia van Haastrecht Shallow en Marcel (12) doet met Trijntje Oosterhuis het nummer Als ik je laat gaan.</p><p>Het Kinderprinsengrachtconcert gaat traditiegetrouw vooraf aan het Prinsengrachtconcert, en brengt popmuziek samen met klassiek talent. De beroemde pianobroers Lucas en Arthur Jussen en harpist Remy van Kesteren deden ooit mee aan het kinderconcert. Het concert wordt op zaterdag 17 augustus om 17.25 uur uitgezonden door AVROTROS op NPO Zapp.</p>
