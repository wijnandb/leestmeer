---
layout: post
title: "’Inflatie eurozone is nog altijd te laag’"
date: Sun, 19 May 2019 12:03:06 +0200
categories: 
- financieel 
- koersen 
externe_link: "https://www.telegraaf.nl/financieel/3610506/inflatie-eurozone-is-nog-altijd-te-laag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ca7f818-7a1d-11e9-a5a0-0217670beecd.jpg"
---

<p class="intro">De inflatie in de eurozone is nog niet op het door de Europese Centrale Bank gewenste niveau. Dat zegt Klaas Knot, hoogste baas van De Nederlandsche Bank.</p> <p>De ECB streeft al jaren naar een inflatie van iets minder dan 2 procent. Knot stelt in een zondag gepubliceerd interview met de Italiaanse krant Corriere della Sera dat de ECB nu op een getal rekent dat dichter bij de 2 procent ligt dan we de afgelopen vijf, zes jaar hebben gezien.</p><p>„Het enige wat we kunnen doen is druk op de ketel houden”, aldus Knot. „We moeten er voor zorgen dat de economie blijft presteren geholpen door een hoge bezettingsgraad. Uiteindelijk zullen groeicijfers er volgens hem voor moeten zorgen dat ook de prijzen zullen stijgen.</p><p>Ook liet Knot zich uit over de situatie in Italië. Volgens hem zou de invoering van een vermogensbelasting kunnen helpen om de grote schuldenberg van het land terug te brengen.</p><p>Knot wijst er op dat Italië problemen heeft met de publieke sector, maar dat mensen in het land ook relatief veel privévermogen bezitten. Van alle G7-landen hebben Japan en Italië volgens hem het hoogste netto particulier vermogen. Hij benadrukt wel dat het een beslissing is van de politiek in Italië.</p>
