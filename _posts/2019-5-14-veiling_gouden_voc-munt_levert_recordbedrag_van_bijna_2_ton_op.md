---
layout: post
title: "Veiling gouden VOC-munt levert recordbedrag van bijna 2 ton op"
date: Tue, 14 May 2019 18:57:07 +0200
category: nieuws
externe_link: "https://nos.nl/l/2284629"
feature_image: "https://nos.nl/data/image/2019/05/14/549951/1008x567.jpg"
---

<p>Een gouden muntje dat door een gezin uit De Bilt werd gevonden in een sieradenkistje, heeft bij een veiling 196.800 euro opgebracht. Volgens veilinghuis Heritage Auctions Europe in IJsselstein is dat het hoogste bedrag dat ooit in Nederland voor een munt is betaald.</p>
<p>Het gaat om een zeldzame munt uit 1728 die voor de Verenigde Oost-Indische Compagnie (VOC) werd geslagen in een munthuis in Hoorn. Deze munten werden verscheept naar Nederlands-IndiÃ«, waar de VOC er goed aan kon verdienen omdat ze daar tweemaal zo veel waard waren.</p>
<p>Van deze zogeheten ducaton zijn er enkele tienduizenden in zilver geslagen, maar de gouden exemplaren zijn zeldzaam. Volgens veilingmeester Jacco Scheper zijn er wereldwijd misschien tien tot twintig van bekend. "Ze werden als nieuwjaarsgeschenk cadeau gedaan aan een burgemeester of een kapitein van de VOC."</p>
<h2>Volslagen verrast</h2>
<p>Het gezin uit De Bilt trof de munt bij toeval aan, vertelt de veilingmeester aan RTV Utrecht. "Er was daar een taxateur van Heritage Auctions aan het kijken en in een sieradendoosje bleek dus die VOC-ducaton te zitten. De taxateur heeft toen direct gezegd: dit is buitengewoon zeldzaam en hoort thuis op een veiling, het is niet iets om zomaar even weg te doen aan een opkoper."</p>
<p>"Ik denk dat die familie daar geen spijt van heeft gekregen", zegt de veilingmeester. De opbrengst was volgens hem een volslagen verrassing voor de familie.</p>
