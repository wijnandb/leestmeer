---
layout: post
title: "Van den Brom: 'De manier van spelen zie ik als de grootste uitdaging'"
date: Wed, 26 Jun 2019 13:45:15 +0200
categories: 
- sport 
- voetbal 
externe_link: "https://nos.nl/l/2290762"
feature_image: "https://nos.nl/data/image/2019/06/26/559324/1008x567.jpg"
---

<p>Zijn eerste dag als trainer van FC Utrecht voelde voor John van den Brom als een eerste dag op de middelbare school. Drie dagen later is de spanning er nog steeds niet helemaal af bij de Amersfoorter.</p>
<p>"Het is natuurlijk even geleden dat ik van club ben veranderd", vertelt hij. Bij zijn vorige club AZ hield Van den Brom het vijf jaar uit. Deze zomer werd het tijd voor een nieuwe omgeving.</p>
<p>De doelstelling - het halen van Europees voetbal - is in de Domstad niet heel veel anders dan in Alkmaar, dus dat zal vertrouwd voelen. "Maar ik denk wel hoger dan plek zeven of acht...", voegt hij toe.</p>
<p>Utrecht won vorig seizoen onder leiding van Dick Advocaat de play-offs en speelt over 4,5 week de tweede voorronde van de Europa League tegen het Noord-Macedonische Akademija Pandev of het Bosnische HSK Zrinjski. De club moet drie rondes overleven om de groepsfase te halen.</p>
<p>Belangrijker nog vindt Van den Brom de wijze waarop die doelstellingen worden gehaald. "De manier van spelen zoals dat bij de club hoort, daarin zie ik de grootste uitdaging."</p>
