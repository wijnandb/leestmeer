---
layout: post
title: "NOS Voetbalpodcast #61: 'Interessant om te zien hoe Oranje omgaat met kleine tegenstanders'"
date: Mon, 09 Sep 2019 14:19:10 +0200
category: sport
externe_link: "https://nos.nl/l/2300977"
feature_image: "https://nos.nl/data/image/2019/09/09/576098/1008x567.jpg"
---

<p>In deze aflevering van de NOS Voetbalpodcast draait het om Oranje. Arno Vermeulen praat met commentatoren Jeroen Grueter en Jeroen Elshoff vanuit Talinn. Philip Kooke praat mee uit de studio in Hilversum.</p>
<p>Jeroen Elshoff verheugt zich op de wedstrijd van maandagavond. "De wedstrijd wordt gespeeld in een gezellig stadion en het is vol met zo'n 13.000 toeschouwers. Bovendien ligt het veld er geweldig bij. Dat was vrijdag bij de wedstrijd tegen Duitsland niet het geval."</p>
<p>Elshoff maakt zich totaal geen zorgen, maar is benieuwd hoe Oranje het zal doen tegen de voetbaldwerg Estland. "Het interessante is niet of je gaat winnen, maar de manier waarop je dat gaat doen."</p>
<p>De commentatoren gaan ook nog even terug naar de 4-2 overwinning van het Nederlands elftal op Duitsland. Ze nemen vooral de rol van Depay en Dumfries onder de loep. Dumfries kreeg veel kritiek, maar Jeroen Grueter is het daar niet helemaal mee eens. "Hij heeft zijn taak om te voorkomen dat linksback Nico Schulz op zou komen perfect uitgevoerd."</p>
