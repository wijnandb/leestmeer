---
layout: post
title: "Recordaantal huishoudens kiest voor andere energieleverancier"
date: Wed, 15 May 2019 09:59:44 +0200
category: nieuws
externe_link: "https://nos.nl/l/2284700"
feature_image: "https://nos.nl/data/image/2019/05/15/550027/1008x567.jpg"
---

<p>Nog nooit wisselden zo veel consumenten van energieleverancier. Bijna een op de vijf huishoudens koos de afgelopen twaalf maanden voor een ander bedrijf voor hun elektriciteit en gas, blijkt uit cijfers van de Autoriteit Consument en Markt.</p>
<p>De voornaamste reden was kostenbesparing. Voor 71 procent van de overstappers was de prijs de belangrijkste reden om te veranderen van leverancier. In totaal stapten tussen april 2018 en april 2019 bijna 1,6 miljoen van de 8 miljoen huishoudens over.</p>
<p>Consumenten blijken gevoelig voor het welkomstcadeau; dat is na de prijs de voornaamste reden om hun stroom en gas ergens anders vandaan te halen. De levering van groene energie staat op drie.</p>
<h2>Aan de deur</h2>
<p>Verkopen aan de deur levert energiebedrijven nog steeds klanten op, blijkt uit de cijfers. Bijna een op de tien mensen die de switch maakte, deed dat via een verkoper aan de deur. Dat is wel de helft minder dan twee jaar geleden. De meeste mensen maken de overstap via de website van het energiebedrijf of via een vergelijkingssite.</p>
<p>Consumenten hebben op dit moment de keuze uit 57 energieleveranciers. Dat zijn er twee minder dan vorig jaar, maar ten opzichte van vijftien jaar geleden is de keuze flink toegenomen. In 2004 waren er slechts negen leveranciers.</p>
