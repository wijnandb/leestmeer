---
layout: post
title: "Studio’s weigerden Rocketman om te veel seks"
date: Mon, 27 May 2019 08:29:14 +0200
category: entertainment
externe_link: "https://www.telegraaf.nl/entertainment/3651615/studio-s-weigerden-rocketman-om-te-veel-seks"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c46cbaf6-8048-11e9-aaf2-0255c322e81b.jpg"
---

<p class="intro">Een aantal filmstudio’s wilde Elton Johns biopic Rocketman alleen maken als er minder seks en drugs in voor zou komen. Dat vertelt de muzikant aan The Guardian.</p> <p>Elton zag zo’n bravere versie niet zitten. „Ze wilden een film maken voor alle leeftijden, maar ik heb nu eenmaal geen leven geleid voor alle leeftijden”, aldus de 72-jarige. „Het hoefde van mij ook geen film te worden vol met drugs en seks, maar tegelijkertijd weet iedereen dat ik van beide flink heb genoten in de jaren ’70 en ’80. Dus had het geen zin om iets te maken waarin het lijkt alsof ik na elk optreden naar mijn hotelkamer ging met een glas warme melk en een bijbel.”</p><p>Uiteindelijk ging studio Paramount aan de slag met de verfilming van het leven van de zanger. Het resultaat, Rocketman, ging in première in Cannes en kon rekenen op lovende recensies. Voor de zanger zelf voelt het nog altijd gek zijn leven terug te zien op het witte doek. „De hele ervaring om iemand anders jou te zien nadoen, je herinneringen te zien afspelen, dat voelt ontzettend vreemd.”</p>
