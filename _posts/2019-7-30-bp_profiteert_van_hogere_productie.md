---
layout: post
title: "BP profiteert van hogere productie"
date: Tue, 30 Jul 2019 08:55:05 +0200
categories: 
- financieel 
- koersen 
externe_link: "https://www.telegraaf.nl/financieel/1455319328/bp-profiteert-van-hogere-productie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9c85a80a-b297-11e9-8fa4-0217670beecd.jpg"
---

<p class="intro">Het Britse olie- en gasconcern BP heeft in het tweede kwartaal meer winst gemaakt, ondanks stevige prijsdruk in de sector. Het concern profiteerde vooral van de hogere productie, die de lagere prijzen voor olie en gas compenseerden.</p> <p>BP zette een onderliggende winst in de boeken van bijna 2,8 miljard dollar tegen 2,4 miljard dollar een jaar eerder. Kenners hielden er in doorsnee rekening mee dat de winst op 2,5 miljard dollar zou uitkomen. Onder meer de eerdere overname van de schalie-activiteiten van BHP Group stuwden de productie. Op jaarbasis viel de productie met 3,79 miljoen vaten olie-equivalenten per dag 3,4 procent hoger uit.</p><p>De resultaten van BP zijn een opsteker voor de sector. Eerder kwamen branchegenoten als Total, Eni en Equinor met tegenvallende resultaten op de proppen. BP zelf zegt ook de vruchten te plukken van de eerder ingezette strategie-update. Volgens topman Bob Dudley ligt BP nu halverwege zijn vijfjarenplan op koers.</p>
