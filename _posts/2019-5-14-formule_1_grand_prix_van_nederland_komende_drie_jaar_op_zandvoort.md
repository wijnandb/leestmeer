---
layout: post
title: "Formule 1: Grand Prix van Nederland komende drie jaar op Zandvoort"
date: Tue, 14 May 2019 11:07:58 +0200
category: sport
externe_link: "https://nos.nl/l/2284547"
feature_image: "https://nos.nl/data/image/2019/05/14/549817/1008x567.jpg"
---

<p>In mei 2020 ronken de Formule 1-motoren weer op het circuit van Zandvoort tijdens de Grand Prix van Nederland. Dat heeft F1-eigenaar Formula One Management (FOM) bekendgemaakt in Zandvoort. Er is een contract voor drie jaar afgesloten met het Nederlandse circuit. De exacte datum volgt later.</p>
<p>Chase Carey, de baas van commerciÃ«le rechtenhouder Liberty Media, verklaarde in Zandvoort dat de Dutch Grand Prix in elk geval voor Monaco (eind mei) komt te zitten. "We wilden er graag een F1-race in Europa bij hebben. We zijn blij terug te keren naar Zandvoort. Nederland is een bijzonder land", zei de Amerikaan. "De kalender voor 2020 is nog niet definitief. Dat kan nog wel twee maanden duren."</p>
<p>Jan Lammers stond er als directeur van de Dutch Grand Prix trots bij. "Dat we de Grand Prix weer thuis gebracht hebben, is geweldig. Dit is waanzinnig, op unieke locatie", zei de voormalig Formule 1-coureur, die op het circuit in de duinen opgroeide.</p>
