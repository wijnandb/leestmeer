---
layout: post
title: "Meeste Nederlanders willen gas houden"
date: Tue, 16 Jul 2019 09:10:07 +0200
categories: 
- financieel 
- geld 
externe_link: "https://www.telegraaf.nl/financieel/263779456/meeste-nederlanders-willen-gas-houden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/90eb0424-a7be-11e9-a985-02c309bc01c1.jpg"
---

<p class="intro">Steeds minder Nederlanders willen van het gas af. Dat blijkt uit een landelijke peiling die is uitgevoerd door klimaatstichting HIER.</p> <p>Waren een jaar geleden nog zes op de tien Nederlanders (57 procent) positief over aardgasvrij wonen, nu kan minder dan de helft (48 procent) zich vinden in het doel van het kabinet om de cv-ketel uit elke woning te verbannen.</p><p>In 2030 moeten anderhalf miljoen huizen gasloos zijn en twintig jaar later, in 2050, alle 7 miljoen woningen.</p><p>„Mensen willen weten wat het voor hun eigen woning betekent. Het is nu onduidelijk hoe de kabinetsplannen allemaal gefinancierd gaan worden”, aldus een woordvoerster van het expertisecentrum. „Draagvlak onder de Nederlanders is essentieel. Het is belangrijk dat er snel meer duidelijk wordt over de kosten en financieringsregelingen, maar ook over de voordelen.”</p><p>De groep voorstanders van stoppen met aardgas die als belangrijkste reden het klimaatprobleem aangeeft is bijna gehalveerd. De groep die vindt dat met aardgas moet worden gestopt vanwege de aardbevingen in Groningen is volgens klimaatstichting HIER juist verdubbeld.</p><p>Elektrische oplossingen, zoals warmtepompen, zijn het populairste alternatief voor aardgas. Circa 20 procent van de ondervraagden geeft aan deze optie de voorkeur, 14 procent kiest voor een warmtenet, 8 procent voor biogas en niet minder dan 21 procent heeft eigenlijk geen voorkeur: „Als de woning maar warm is.”</p><p>Een meerderheid geeft aan geen actieve rol te willen spelen bij de keuze voor een alternatief voor aardgas in de wijk. Een op de drie wil juist wel actief betrokken zijn. De peiling werd gehouden onder 2350 Nederlanders.</p>
