---
layout: post
title: "Groenewegen wint ondanks val in slotfase"
date: Thu, 20 Jun 2019 16:16:27 +0200
categories: 
- sport 
- wielrennen 
externe_link: "https://www.telegraaf.nl/sport/1998046194/groenewegen-wint-ondanks-val-in-slotfase"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9b954d40-9372-11e9-91d6-02c309bc01c1.jpg"
---

<p class="intro">Wielrenner Dylan Groenewegen heeft de eerste etappe van de ZLM Tour gewonnen. De sprinter van Jumbo-Visma kwam ruim 10 kilometer voor de finish ten val, maar slaagde erin met behulp van zijn ploegmaats op tijd het peloton weer te achterhalen. Daarin troefde hij vervolgens in de sprint de Let Emils Liepins en de AustraliÃ«r Caleb Ewan af.</p> <p>Jos van Emden, die een dag eerder de proloog won, blijft leider in het algemeen klassement. Hij is van dezelfde formatie als Groenewegen. Land- en ploeggenoot Mike Teunissen staat tweede op 2 seconden. Groenewegen is de nummer acht op 13 seconden van de koploper. De eerste etappe ging van Bredene naar Heinkenszand, over bijna 200 kilometer.</p><p>Serieuze verwondingen liep Groenewegen niet op. "Hooguit een paar kleine 'schaafjes', dat valt gelukkig mee", sprak de winnaar. "Maar die val lag natuurlijk niet in de planning. Ik was ook erg boos. Gelukkig kreeg ik snel een nieuwe fiets en hield de ploeg vertrouwen in me. De jongens hebben me teruggebracht en daar ben ik ze dankbaar voor. Met zo'n val alsnog winnen geeft het geheel wel een beetje extra glans."</p><p>De tweede etappe gaat vrijdag van Etten-Leur naar Buchten over 168,1 kilometer. Daarna volgt zaterdag de rit van Buchten naar Landgraaf, waarna de slotrit zondag start in Eindhoven en finisht in Tilburg.</p>
