---
layout: post
title: "Salvini wil ’dwangarbeid’ voor Amerikaanse jongen"
date: Sat, 27 Jul 2019 12:17:00 +0200
category: buitenland
externe_link: "https://www.telegraaf.nl/nieuws/2058124954/salvini-wil-dwangarbeid-voor-amerikaanse-jongen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b2421d46-b057-11e9-921d-0255c322e81b.jpg"
---

<p class="intro">Update - De Italiaanse minister van Binnenlandse Zaken heeft via Twitter hard uitgehaald naar de jongen die vrijdagochtend een 35-jarige agent vermoordde in Rome. Hij noemt hem „klootzak” en pleit daarnaast voor „dwangarbeid zolang hij leeft.” In Italië is het overigens niet mogelijk daadwerkelijk dwangarbeid op te leggen.</p> <p>Mario Cerciello Rega werd doodgestoken door een 19-jarige jongen die met een 18-jarige leeftijdgenoot door de politie werd verdacht van diefstal en afpersing. Na de steekpartij ontsnapte het duo, maar werd na een klopjacht alsnog ingerekend.</p><p>Op het moment dat Salvini twitterde, was nog niet bekend om wie het ging. Nu blijkt dat het om twee Amerikaanse jongeren gaat: Lee Elder Finnegan (18) en Gabriel Christian Natale Hjorth (18). Ze zouden op drugsvakantie zijn geweest.</p><p>Mes</p><p>De moordpartij was in het Prati-district. Toen de verdachten werden aangehouden door de politie, trok één van hen een mes en stak meerdere keren op de agent in. De politieman overleed in het ziekenhuis aan zijn verwondingen. De dood van de agent heeft in Italië veel woede veroorzaakt.</p><p>De 19-jarige jongen, naar nu blijkt een Amerikaan, heeft de moord inmiddels bekend.</p>
