---
layout: post
title: "Weer Nederlands succes in Tour: Teunissen behoudt geel na winst in ploegentijdrit"
date: Sun, 07 Jul 2019 16:44:30 +0200
categories: 
- entertainment 
- opinie 
externe_link: "https://www.telegraaf.nl/sport/1071687395/weer-nederlands-succes-in-tour-teunissen-behoudt-geel-na-winst-in-ploegentijdrit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/09ddfea8-a0ea-11e9-b258-02d2fb1aa1d7.jpg"
---

<p class="intro">Mike Teunissen heeft in de ploegentijdrit zijn gele trui in de Tour de France weten te behouden.</p> <p>Zijn team Jumbo-Visma wist de race tegen de klok over 27,6 kilometer als snelste af te werken. De ploeg bleef Team Ineos voor. De Nederlander verstevigt hiermee zijn leiderspositie in de Ronde van Frankrijk.</p><p>Martin en Van Aert waren de motors in de ploeg, maar Teunissen en Steven Kruijswijk reden ook voorbeeldig in de loodzware discipline. Sprinter Dylan Groenewegen had nog wat last van zijn schaafwonden die hij had opgelopen door een val in de eerste etappe en moest al vroeg afhaken. Het team klokte 28 minuten en 57 seconden en bereikte een gemiddelde snelheid van 57,202 kilometer per uur.</p><p>Ineos, met de Nederlanders Dylan van Baarle en Wout Poels Ã©n titelverdediger Geraint Thomas, startte als eerste en mocht lang hopen op de zege. Hoewel na de eerste doorkomst al duidelijk was dat Jumbo-Visma de vaart er goed had inzitten. De ploeg was 14 seconden sneller dan Ineos. Ook bij de tweede doorkomst was Jumbo-Visma de snelste en in de laatste kilometers vergrootte de Nederlandse ploeg zelfs nog de marge.</p><p>In het algemeen klassement heeft Teunissen nu 30 seconden voorsprong op Gianni Moscon, de eerste renner van Ineos die zesde staat. Van Aert staat tweede op 10 seconden en Kruijswijk, de man die voor een goed klassement gaat, is de nummer drie op eveneens 10 tellen.</p><p>De grootste slachtoffers van de race tegen de klok zijn Richie Porte (Trek-Segafredo) met een verlies van ruim een minuut en ook de kopmannen van Movistar - Nairo Quintana en Mikel Landa - verloren een minuut op Team Jumbo-Visma en dus ook op Steven Kruijswijk.</p><p>Bekijk hier de uitslag van de ploegentijdrit in de Tour de France en de klassementen in de Ronde van Frankrijk.</p>
