---
layout: post
title: "Teruggekeerde Van Lunteren bewijst direct haar waarde voor winnend Ajax"
date: Sun, 25 Aug 2019 18:55:27 +0200
category: sport
externe_link: "https://nos.nl/l/2298957"
feature_image: "https://nos.nl/data/image/2019/08/25/572534/1008x567.jpg"
---

<p>In navolging van landskampioen FC Twente en concurrent PSV is ook Ajax de eredivisie voor vrouwen met een zege begonnen. Maar in tegenstelling tot Twente en PSV ging het bij de Amsterdammers moeizaam. Op bezoek bij VV Alkmaar werd het 1-2.</p>
<p>Bij titelfavoriet Ajax droeg de teruggekeerde international Desiree van Lunteren direct de aanvoerdersband. Alkmaar begon goed, maar het was Van Lunteren die haar ploeggenoten liet juichen na een rake kopbal. Al snel maakten de Alkmaarders daarna gelijk.</p>
<p>Vroeg in de tweede helft kopte de Tsjechische debutant Lucie Vonkova, zij kwam deze zomer over van Bayern MÃ¼nchen, de bezoekers weer op voorsprong.</p>
<h2>Rode kaart Ajax</h2>
<p>Na de tweede gele en dus rode kaart voor Ajacied Linda Bakker werd het nog spannend in het laatste kwartier, maar de tien Amsterdammers hielden stand.</p>
<p>De nieuwe Ajax-trainer Danny Schenkel (oud-prof van onder meer Sparta en Willem II) gunde in blessuretijd de 20-jarige WK-ganger Victoria Pelova haar debuut.</p>
