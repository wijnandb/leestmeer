---
layout: post
title: "Nieuwspresentatoren klagen New Yorks tv-station aan"
date: Thu, 20 Jun 2019 08:34:03 +0200
category: nieuws
externe_link: "https://nos.nl/l/2289801"
feature_image: "https://nos.nl/data/image/2019/06/20/557796/1008x567.jpg"
---

<p>Vijf presentatoren van de New Yorkse nieuwszender NY1 eisen een schadevergoeding van de eigenaar, omdat ze hun positie als vaste presentator kwijtraakten aan jongere vrouwen en mannen.</p>
<p>De vijf, allen tussen de 40 en 61 jaar en vrouw, voelen zich gediscrimineerd. Ondanks hun jarenlange ervaring en vakmanschap werden ze overduidelijk opzij geschoven ten gunste van jonge mannen en vrouwen, zo luidt de aanklacht. Dat gebeurde in 2016 toen NY1 door de huidige eigenaar werd overgenomen.</p>
<h2>Minder uren</h2>
<p>De vrouwen bleven in dienst maar moesten genoegen nemen met minder uren voor de camera en minder uren op de best bekeken uren van de dag. Behalve een nog onbekende schadevergoeding eisen ze hun oude baan terug. In een open brief zeggen ze dat ze veel steun hebben gekregen.</p>
<p>De eigenaar, Charter Communications, zegt dat de aanklacht geen grond heeft. De vijf hebben nog steeds een goedbetaalde baan voor de camera, aldus een woordvoerder.</p>
