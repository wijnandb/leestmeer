---
layout: post
title: "Winterspelen 2026 naar Milaan en Cortina d'Ampezzo"
date: Mon, 24 Jun 2019 18:21:48 +0200
category: sport
externe_link: "https://nos.nl/l/2290502"
feature_image: "https://nos.nl/data/image/2019/06/24/558972/1008x567.jpg"
---

<p>De Olympische Winterspelen van 2026 worden georganiseerd in Milaan en Cortina d'Ampezzo. De Noord-Italiaanse steden werden in Lausanne door het Internationaal Olympisch Comité verkozen boven Stockholm en Åre (Zweden).</p>
<p>Eerder waren ook Calgary, Sion, Erzurum, Sapporo en Graz in de race, maar zij trokken zich om uiteenlopende redenen terug.</p>
<p>De inwoners van Calgary en Sion stemden in een referendum tegen het olympische bid, uit vrees voor te hoge kosten van het evenement.</p>
<p>In Graz was te weinig politieke steun voor de organisatie, het Japanse Sapporo besloot na een aardbeving uit de race te stappen en de kandidatuur van het Turkse Erzurum werd door het IOC afgewezen, waardoor slechts twee steden overbleven.</p>
<h2>Derde Winterspelen in Italië</h2>
<p>Italië was twee keer eerder de plaats van handeling van de Winterspelen. In 1956 organiseerde Cortina het evenement alleen en in 2006 was Turijn gastheer. De eerstvolgende Winterspelen vinden in 2022 plaats in Peking.</p>
