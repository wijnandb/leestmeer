---
layout: post
title: "’Vervolg Tarantino’s Django Unchained op komst’"
date: Tue, 04 Jun 2019 13:50:00 +0200
category: entertainment
externe_link: "https://www.telegraaf.nl/entertainment/1315072878/vervolg-tarantino-s-django-unchained-op-komst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c081a396-86c1-11e9-8c6d-0218eaf05005.jpg"
---

<p class="intro">Er komt mogelijk een vervolg op de film Django Unchained uit 2012. Quentin Tarantino zou samen met Jerrod Carmichael werken aan een sequel van de hitfilm, meldt Collider.</p> <p>Django/Zorro, zoals de film zou gaan heten, is gebaseerd op de gelijknamige stripverhalen en speelt zich enkele jaren na Tarantino’s film Django Unchained af. Stand-up comedian Carmichael gaat vermoedelijk het script schrijven, Tarantino doet de regie. Of de sterrencast met Jamie Foxx, Christoph Waltz, Leonardo DiCaprio en Samuel L. Jackson terugkeert, is nog niet bekend.</p><p>Onlangs ging Tarantino’s nieuwste en negende film in première. Once Upon a Time in Hollywood gaat over een tv-acteur die eind jaren ’60 voet aan de grond probeert te krijgen in Hollywood. De film is half augustus te zien in de Nederlandse bioscopen. De filmmaker wist een sterrencast te strikken met onder anderen Al Pacino, Leonardo DiCaprio, Brad Pitt, Margot Robbie en Dakota Fanning.</p>
