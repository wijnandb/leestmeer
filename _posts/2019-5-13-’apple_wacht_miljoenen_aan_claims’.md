---
layout: post
title: "’Apple wacht miljoenen aan claims’"
date: Mon, 13 May 2019 16:12:12 +0200
categories: 
- entertainment 
- opinie 
externe_link: "https://www.telegraaf.nl/financieel/3579919/apple-wacht-miljoenen-aan-claims"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/49dfa30a-758c-11e9-9489-02c309bc01c1.jpg"
---

<p class="intro">Apple wacht honderden miljoenen aan schadeclaims. Het Amerikaanse hooggerechtshof vindt dat consumenten het grootste technologiebedrijf aansprakelijk kunnen stellen voor de prijzen in zijn Apple Store.</p> <p>De uitspraak voor de online marktplaats volgt op een strijd van jaren tussen Apple, klanten, app-bouwers en de Amerikaanse overheid.</p><p>Consumenten die zich benadeeld voelen door Apple over de prijs van apps moeten zich niet bij het techbedrijf melden, maar bij de ontwikkelaars van apps voor zijn iPhones en iPad, betoogde Apple altijd.</p><p>Dat rekent standaard 30% marge voor apps die in de etalage mogen, de Apple Store. Het is een van de meest winstgevende onderdelen van het bedrijf.</p><p>Het hooggerechtshof oordeelt echter dat Apple juridisch wel degelijk aansprakelijk te stellen is. Die uitspraak maakt de weg vrij voor schadeclaims tegen Apple, maar ook tegen andere distributeurs van apps.</p><p>Volgens zakenzender CNBC gaat het bij Apple in ieder geval om honderden miljoenen aan mogelijke claims tegen de online winkel van Apple.</p><p>De uitspraak van maandag was binnen het hooggerechtshof een nipte: vijf tegen vier stemmen voor de door rechter Brett Kavanaugh opgestelde ’opinie’ tegen Apple.</p><p>Volgens Amerikaanse juristen gaat het om een significante tegenvaller voor Apple.</p><p>Het aandeel Apple stond al onder druk door het handelsconflict en zakte in de vroege Amerikaanse handel met 5%.</p><p>Apple wacht mogelijk nog meer boetes, nadat Netflix claimde te weinig toegang te krijgen in de etalage van het bedrijf.</p><p>Het Amerikaanse techbedrijf kwam eerder tot een vergelijk met chipmaker Qualcomm, het betaalt tussen $4,5 en $4,7 miljard.</p><p>Meer financieel nieuws via je mail? Schrijf je hier in voor onze nieuwsbrief.</p>
