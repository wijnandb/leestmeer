---
layout: post
title: "Lenen wordt duurder voor Turkije"
date: Sat, 13 Jul 2019 09:03:20 +0200
categories: 
- financieel 
- koersen 
externe_link: "https://www.telegraaf.nl/financieel/1739842190/lenen-wordt-duurder-voor-turkije"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6765201a-a54a-11e9-978d-0255c322e81b.jpg"
---

<p class="intro">Turkije moet meer betalen om op de financiële markt te kunnen lenen, nu kredietbeoordelaar Fitch Ratings de status van het land heeft verlaagd.</p> <p>De kredietverlaging, die door grote financiële instellingen meestal wordt gevolgd voor de rente die ze vragen, volgt op het ontslag van de voorzitter Murat Cetinkaya van de Turkse centrale bank door president Erdogan.</p><p>Fitch verlaagde de kredietbeoordeling van BB naar BB-. Het ontslag van Cetinkaya betekent volgens het Amerikaanse ratingbureau dat de politieke leiding weinig geduld heeft met de langere periode met zwakke groei en desinflatie.</p><p>De Turkse economie is zich aan het heroriënteren, aldus Fitch in zijn oordeel. De inflatie in Turkije is 15,7% groot, bij een negatieve groei van 2,7%, bijna 14% van de Turkse beroepsbevolking zit zonder werk.</p><p>Fitch maakt ook gewag van meer tegenwind in de financiële sector en de gevolgen van een dreiging van Amerikaanse sancties.</p><p>Turkije zette deze week de koop van Russische S-400 luchtverdedigingssystemen door. De NAVO verklaarde vrijdag bezorgd te zijn over de consequenties.</p><p>De Verenigde Staten zijn fel gekant tegen het gebruik van de S-400 binnen NAVO-verband door lidstaat Turkije.</p>
