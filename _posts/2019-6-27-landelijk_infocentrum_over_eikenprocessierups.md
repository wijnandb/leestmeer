---
layout: post
title: "Landelijk infocentrum over eikenprocessierups"
date: Thu, 27 Jun 2019 10:04:38 +0200
categories: 
- entertainment 
- opinie 
externe_link: "https://www.telegraaf.nl/nieuws/259883793/landelijk-infocentrum-over-eikenprocessierups"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8d7c4488-98b4-11e9-8d11-0217670beecd.jpg"
---

<p class="intro">Het Kennis- en Adviescentrum Dierplagen (KAD) in Wageningen verzamelt vanaf donderdag alle informatie over het voorkomen en bestrijden van de eikenprocessierups. Het KAD wordt het landelijke informatiecentrum voor iedereen met vragen over de bestrijding van de jeukrups. Dat heeft minister Carola Schouten van Natuur besloten na Kamervragen eerder deze week, aldus haar woordvoerster donderdag.</p> <p>De overlast van de processierups is dit jaar uitzonderlijk groot. Volgens onderzoekers zijn er driemaal zoveel rupsen als vorig jaar. De brandharen van de rups kunnen voor ernstige gezondheidsklachten zorgen bij mens en dier. Omdat er zoveel rupsen en nesten zijn, kunnen bestrijders het werk niet aan.</p><p>Schouten komt met haar toezegging tegemoet aan de wens van rupsendeskundigen, die al langer pleiten voor het co√∂rdineren van de aanpak van de rups. Nu is de kennis verspreid en hanteert elke gemeente en provincie een eigen methode om de rupsen te bestrijden. Volgens de deskundigen hebben sommige methodes geen enkele zin, terwijl bijvoorbeeld preventief bespuiten van eikenbomen succesvoller lijkt te zijn. Schouten wil dat het informatiecentrum zo snel mogelijk operationeel is, omdat de overlast in het zomerseizoen het ergst is.</p><p>Meer kennis nodig</p><p>De natuurminister wil ook dat de Wageningen Universiteit en Researchcentrum (WUR) nader onderzoek gaat doen naar de eikenprocessierups. Het Kenniscentrum Eikenprocessierups is al verbonden aan de WUR. Er is onder meer meer kennis nodig over de opmars van het beest en over effectieve bestrijdingsmiddelen.</p><p>Volgens het centrum zal de overlast van de rups in de komende jaren verder toenemen. Sommige kenners pleiten voor het kappen van eikenbomen op plekken waar veel mensen komen of waar kinderen spelen.</p>
