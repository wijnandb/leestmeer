---
layout: post
title: "’Ook voor digibeet moet ov toegankelijk zijn’"
date: Tue, 14 May 2019 10:50:17 +0200
categories: 
- entertainment 
- opinie 
externe_link: "https://www.telegraaf.nl/nieuws/3582616/ook-voor-digibeet-moet-ov-toegankelijk-zijn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d5d00a6-7625-11e9-92d1-02d2fb1aa1d7.jpg"
---

<p class="intro">Ook mensen die niet goed om kunnen gaan met smartphones en laptops moeten probleemloos met het openbaar vervoer kunnen reizen. Daarvoor pleit OV loket, de ombudsman voor het openbaar vervoer. De overheid en ov-bedrijven moeten volgens de organisatie meer rekening houden met digibeten, ouderen, laaggeletterden en nieuwkomers die nog niet goed Nederlands spreken.</p> <p>„Het gebruik van apps, e-tickets en digitaal betalen heeft voor veel reizigers voordelen, maar niet voor deze groep”, aldus de ombudsman. „Openbaar vervoer is bij uitstek een voorziening die voor iedereen toegankelijk moet zijn, dus ook voor wie digitaal minder vaardig is.”</p><p>„Bij elke verandering op het gebied van ICT moeten vervoerders zich afvragen of het geen verslechtering oplevert voor wie geen computer of smartphone heeft”, aldus de ombudsman. „We moeten nog zeker enkele decennia rekening houden met mensen die niet goed uit de voeten kunnen met digitalisering.”</p>
