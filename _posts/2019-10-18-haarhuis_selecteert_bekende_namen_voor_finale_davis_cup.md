---
layout: post
title: "Haarhuis selecteert bekende namen voor finale Davis Cup"
date: Fri, 18 Oct 2019 15:46:17 +0200
categories: 
- sport 
- tennis 
externe_link: "https://www.telegraaf.nl/sport/1886943487/haarhuis-selecteert-bekende-namen-voor-finale-davis-cup"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d553be4-f1b0-11e9-bb02-02c309bc01c1.jpg"
aantal: 297
unieke: 183
bron: "De Telegraaf"
---

<p class="intro">Robin Haase, Tallon Griekspoor, Wesley Koolhof, Jean-Julien Rojer en Botic van de Zandschulp vormen de selectie van het TeamNL Davis Cupteam voor de Davis Cup Finals.</p> <p>Dat heeft captain Paul Haarhuis vrijdag bekendgemaakt. Rojer en Koolhof spelen het dubbelspel, Van de Zandschulp is de derde singelaar en eventueel eerste vervanger van Haase of Griekspoor.</p><p>„We gaan natuurlijk met de sterkst mogelijke opstelling naar Madrid”, licht Haarhuis zijn selectie toe. „Robin en Tallon zijn het hele jaar de Nederlandse spelers met de hoogste ranking en waren eigenlijk wel zeker van deelname. Wesley heeft een goed jaar achter de rug en zich in de picture gespeeld, daar kan je niet om heen. Dat zien we ook graag. Jean-Julien is al jaren een vaste waarde in het team en samen met Wesley vormt hij een sterk wapen in de dubbel. Botic van de Zandschulp nemen we mee als derde singelaar. Hij heeft de afgelopen zes maanden de beste resultaten gehaald en kan ook goed uit de voeten op snelle banen.”</p><p>Britten favoriet</p><p>Groot-Brittannië geldt als favoriet voor de groepszege. Daniel Evans (ATP-ranking 43) en Kyle Edmund (55) zijn op dit moment de hoogst geplaatste singelaars. Mogelijk gaat Andy Murray ook mee naar Madrid. De voormalige nummer 1 van de wereld is hersteld van een heupblessure. Kazachstan laat zich in de Spaanse hoofdstad door spelers als Alexander Bublik (48) en Mikhail Kukushkin (58) vertegenwoordigen. Haase is met een 151e positie de beste geklasseerde Nederlander op de wereldranglijst.</p><p>Nederland is een van de achttien landen die zich hebben geplaatst voor de Davis Cup Finals in Madrid. Oranje stuit dinsdag 19 november op Kazachstan en neemt het een dag later op tegen Groot-Brittannië. De achttien landenploegen strijden in zes poules van drie om een plaats in de kwartfinale. De finale staat 24 november op het programma.</p>
