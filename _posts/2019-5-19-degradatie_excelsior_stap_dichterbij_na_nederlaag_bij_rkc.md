---
layout: post
title: "Degradatie Excelsior stap dichterbij na nederlaag bij RKC"
date: Sun, 19 May 2019 16:25:33 +0200
category: sport
externe_link: "https://nos.nl/l/2285415"
feature_image: "https://nos.nl/data/image/2019/05/19/551177/1008x567.jpg"
---

<p>Het is bij Excelsior alle hens aan dek, vijf voor twaalf of een ander cliché dat aangeeft dat degradatie dreigt. De Kralingers gingen zondagmiddag verdiend met 2-1 onderuit bij RKC Waalwijk, in de play-offs om promotie/degradatie.</p>
<p>Echt opwindend was de wedstrijd in Waalwijk niet. RKC was de aanvallende ploeg, wat na de rust een treffer opleverde. Mario Bilate, die al een paar kansen had laten liggen, had van dichtbij succes.</p>
<p>Excelsior toonde na de openingstreffer meer dadendrang, maar bleef matig spelen. De 1-1 viel dan ook onverwacht. Jeffry Fortes strafte slecht uitverdedigen af met een schot in de kruising.</p>
<h2>Alsnog RKC-zege</h2>
<p>RKC was aangeslagen, maar ging door een uithaal van Juriën Gaari, die de bal met wat geluk voor de voeten kreeg, toch met de zege aan de haal.</p>
<p>De return tussen beide ploegen is aanstaande woensdag, om 18.30 uur in Rotterdam. De winnaar treft de winnaar van de tweestrijd tussen Go Ahead Eagles en FC Den Bosch.</p>
