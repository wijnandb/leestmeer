---
layout: post
title: "Bertens begint sterk aan Elite Trophy"
date: Tue, 22 Oct 2019 11:53:41 +0200
categories: 
- sport 
- tennis 
externe_link: "https://www.telegraaf.nl/sport/2073750284/bertens-begint-sterk-aan-elite-trophy"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a1704cf0-f4b2-11e9-8777-0218eaf05005.jpg"
aantal: 232
unieke: 150
bron: "De Telegraaf"
---

<p class="intro">Kiki Bertens is de WTA Elite Trophy begonnen met een overwinning.</p> <p>In het Chinese Zhuhai won de als eerste geplaatste Bertens van Donna Vekic. Voor de derde keer in 2019 nam ze haar opponente uit Kroatië te grazen: 7-6 (5) en 6-2. Bij een overwinning in haar tweede groepsduel plaatst Bertens zich voor de halve eindstrijd. In de groepsfase neemt Bertens het op tegen Donna Vekic uit Kroatië en de Oekraïense Dajana Yastremska.</p><p>Er doen twaalf speelsters mee in de Chinese stad, verdeeld over vier groepen. De winnaressen van de groepen plaatsen zich voor de halve finales. De Amerikaanse Sofia Kenin is als tweede geplaatst en haar landgenote Madison Keys als derde. Aryna Sabalenka voert de vierde poule aan. Bertens reist direct na de Elite Trophy door naar Shenzhen. Daar beginnen zondag de WTA Finals. De geboren Wateringse is de eerste reserve bij het miljoenenbal.</p><p>Dinsdag was Vekic in de eerste de iets betere speelster, maar trok Bertens uiteindelijk in de tiebreak aan het langste eind. Met een fraaie backhandpassing creëerde ze een setpunt, dat de Nederlandse direct benutte. Aan het einde van de eerste set lag het spel een paar minuten stil, omdat een mysterieus geluid door het stadion galmde.</p><p>In de tweede set was de strijd vervolgens snel gestreden. Nadat Vekic werd behandeld aan een rugblessure kon ze niet meer met Bertens, die snel een dubbele break pakte en niet meer omkeek.</p>
