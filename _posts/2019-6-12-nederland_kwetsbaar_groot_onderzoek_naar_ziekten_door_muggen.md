---
layout: post
title: "Nederland kwetsbaar: groot onderzoek naar ziekten door muggen"
date: Wed, 12 Jun 2019 08:09:58 +0200
categories: 
- entertainment 
- opinie 
externe_link: "https://www.telegraaf.nl/nieuws/57031047/nederland-kwetsbaar-groot-onderzoek-naar-ziekten-door-muggen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bbb19480-8cd8-11e9-bad4-0217670beecd.JPG"
---

<p class="intro">De Nederlandse Organisatie voor Wetenschappelijk Onderzoek (NWO) heeft 9 miljoen euro toegekend aan onderzoek naar infectieziekten veroorzaakt door muggen. Dat bedrag wordt aangevuld tot 10 miljoen euro door zeven publieke organisaties. Het onderzoek duurt vijf jaar en wordt geleid door een onderzoeker van het Rotterdamse Erasmus Medisch Centrum. Die gaat samen met andere onderzoeksinstituten in Nederland aan de slag.</p> <p>Het NWO kent het hoge bedrag toe, omdat Nederland door het waterrijke landschap extra kwetsbaar is voor uitbraken van infectieziekten. Een belangrijk doel is om erachter te komen of reizen, waterbeheer en het landschap bijdragen aan de kans op een uitbraak. Ook de rol van klimaatverandering wordt onder de loep genomen.</p><p>Op basis van die gegevens moeten maatregelen worden getroffen zodat Nederland beter voorbereid is op een uitbraak. Het moet een „weersverwachting voor risico op uitbraken” worden, zegt onderzoeksleider Marion Koopmans.</p>
