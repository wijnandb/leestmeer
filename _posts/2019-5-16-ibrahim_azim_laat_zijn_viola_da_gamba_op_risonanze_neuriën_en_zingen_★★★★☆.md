---
layout: post
title: "Ibrahim Azim laat zijn viola da gamba op Risonanze neuriën en zingen ★★★★☆"
date: Thu, 16 May 2019 15:53:00 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/ibrahim-azim-laat-zijn-viola-da-gamba-neurien-en-zingen~b5ba8c04/"
feature_image: "https://images2.persgroep.net/rcs/VlMEj2HUiwTPmXD2Wypi3FLij-4/diocontent/148242296/_crop/11/0/1418/1417/_fill/320/320?appId=93a17a8fd81db0de025c8abd1cca1279&quality=0.85"
---

De Brits-Maleisische Ibrahim Aziz kan lyrisch vertellen over de klank van zijn instrument, de viola da gamba. Over de eenvoudige klankkast, met een achterkant die niet gebogen is maar vlak, waardoor de toon van het instrument minder krachtig is dan die van zijn broer, de cello. Een instrument voor oplettende oren, noemt hij zijn gamba, bespeeld met een strijkstok die scherpe accenten ontmoedigt. Het karakter van het instrument omschrijft hij als resonerend, vandaar de titel van zijn cd: Risonanze. Als je luistert naar Bachs Tweede cellosuite wordt meteen duidelijk wat hij met zijn omschrijvingen bedoelt. In Aziz’ eigen transcriptie staat het stuk een toon hoger, maar ook los daarvan valt de zangerige lichtheid van zijn instrument op, waarmee hij melodielijnen voor zich uit lijkt te neuriën.
