---
layout: post
title: "John de Mol blijft praten met Facebook"
date: Mon, 15 Jul 2019 17:29:31 +0200
categories: 
- entertainment 
- gossip 
externe_link: "https://www.telegraaf.nl/entertainment/1076979160/john-de-mol-blijft-praten-met-facebook"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6952f89e-a715-11e9-80ed-0217670beecd.jpg"
---

<p class="intro">John de Mol blijft voorlopig met Facebook praten over de aanpak van nepadvertenties waarin de Talpa-oprichter bitcoindiensten aanprijst. De Mol heeft een kort geding aangespannen, maar dat ligt voorlopig stil. „Partijen zijn nog steeds in gesprek en willen de onderhandelingen voortzetten”, aldus een woordvoerster van De Mol.</p> <p>Het kort geding diende begin juni. Het werd stilgelegd toen de partijen besloten om met elkaar te praten. De zaak werd eerst uitgesteld tot 19 juni en daarna tot 15 juli. Nu is die nog zes weken aangehouden, „mede vanwege de naderende vakantieperiode.” Het is niet bekend wanneer de zaak weer voor de rechter moet komen.</p><p>John de Mol klaagt al een lange tijd over de bitcoin-advertenties, waar oplichters achter schuilgaan. Hij liep bij Facebook naar eigen zeggen „tegen een muur van onwelwillendheid” aan en stapte daarom naar de rechter. Die riep beide partijen begin deze maand op met elkaar in gesprek te gaan.</p><p>Niet alleen De Mol heeft last van de nepadvertenties, ook onder anderen Waylon en Humberto Tan worden ongewild gebruikt. De Mol eist onder meer een filter waardoor de advertenties met zijn naam en portret worden geblokkeerd op Facebook en Instagram.</p>
