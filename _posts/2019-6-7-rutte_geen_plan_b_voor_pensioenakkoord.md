---
layout: post
title: "Rutte: geen plan B voor pensioenakkoord"
date: Fri, 07 Jun 2019 16:23:53 +0200
categories: 
- entertainment 
- opinie 
externe_link: "https://www.telegraaf.nl/nieuws/555815359/rutte-geen-plan-b-voor-pensioenakkoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f07a3124-892f-11e9-b76d-0255c322e81b.JPG"
---

<p class="intro">Het kabinet heeft „geen plan B”, mochten de leden van de vakbonden zich keren tegen het pensioenakkoord dat afgelopen week werd gesloten. Dat heeft minister-president Mark Rutte gezegd tijdens zijn wekelijkse persconferentie na afloop van de ministerraad.</p> <p>De premier noemde het compromis dat kabinet, vakbonden en werkgevers na negen jaar onderhandelen hebben bereikt „een evenwichtig pakket” met plussen en minnen voor alle betrokken partijen. Het lot van het pensioenakkoord ligt nu in handen van de vakbondsleden. Vooral naar de ledenraadpleging bij FNV wordt met spanning uitgekeken.</p><p>„Ik hoop dat het goed afloopt”, zei Rutte. Hij ziet naar eigen zeggen „alle reden om een pleidooi te houden om voor te stemmen”, hoewel het bestuur van FNV dat niet expliciet heeft gedaan. De grootste vakbond noemt het akkoord „verdedigbaar” en legt het met een neutraal advies voor aan de leden.</p>
