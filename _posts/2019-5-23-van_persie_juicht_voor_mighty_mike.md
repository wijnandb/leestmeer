---
layout: post
title: "Van Persie juicht voor Mighty Mike"
date: Thu, 23 May 2019 21:38:53 +0200
categories: 
- sport 
- darts 
externe_link: "https://www.telegraaf.nl/sport/3639655/van-persie-juicht-voor-mighty-mike"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1364a2e2-7d9f-11e9-8145-02d2fb1aa1d7.jpg"
---

<p class="intro">Een opvallende verschijning donderdagavond in de O2 Arena waar de finale van de Premier League Darts wordt afgewerkt. Robin van Persie, die onlangs zijn voetbalschoenen aan de wilgen hing, moedigde vanuit de zaal Michael van Gerwen aan. Dat doet hij overigens opvallend netjes gekleed.</p> <p>Het is niet voor het eerst dat Van Persie zijn gezicht laat zien bij het darts. Vorig jaar was hij er ook al bij toen Van Gerwen de Premier League op zijn naam schreef. Eerst zag de topscorer aller tijden van Oranje donderdagavond dat Van Gerwen in de halve finale met Daryl Gurney uit Noord-Ierland (10-7 in legs) afrekende.</p><p>Van Persie reisde met enkele vrienden af naar Londen. Voor de gelegenheid hadden zij zich verkleed als de ’Peaky Blinders’ van de populaire misdaadserie op Netflix. Later op de avond kwam Van Persie al helemaal van de banken voor Van Gerwen. In de eindstrijd klopte de drievoudig wereldkampioen zijn Britse rivaal Rob Cross met 11-5 in legs. Dat betekende al zijn vijfde eindzege in de Premier League.</p>
