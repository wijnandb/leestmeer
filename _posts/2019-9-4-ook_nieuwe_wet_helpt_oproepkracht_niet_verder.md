---
layout: post
title: "Ook nieuwe wet helpt oproepkracht niet verder"
date: Wed, 04 Sep 2019 14:39:00 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/ook-nieuwe-wet-helpt-oproepkracht-niet-verder~bae055bd/"
feature_image: "https://images3.persgroep.net/rcs/VMxFDLL2e6Osf4bFx-38UlAoTlw/diocontent/140613967/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Het oproepcontract is de laatste vijftien jaar populair geworden. De oproepkracht weet van tevoren niet hoeveel uren hij of zij zal werken. Je krijgt loon na feitelijk werken. In de horeca, de detail- en groothandel en de zorgsector wordt veel met oproepcontracten gewerkt. In 2003 waren er 443 duizend oproepkrachten. Volgens het Centraal Bureau voor de Statistiek zijn dat er nu 940 duizend. Dat is 10,5 procent van de beroepsbevolking. Intussen verslechtert het oproepwerk: onderzoekers van TNO constateerden dit jaar dat oproepkrachten harder en sneller moeten werken dan vaste werknemers, aanzienlijk vaker in ploegendiensten, en dat ze fysiek zwaarder worden belast. Ook lopen ze vaker het risico hun baan te verliezen.
