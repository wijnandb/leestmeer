---
layout: post
title: "Journalisten vrij na ’belediging’ Erdogan"
date: Thu, 16 May 2019 19:02:01 +0200
categories: 
- entertainment 
- opinie 
externe_link: "https://www.telegraaf.nl/nieuws/3600085/journalisten-vrij-na-belediging-erdogan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/69487bfa-77fc-11e9-add9-02c309bc01c1.jpg"
---

<p class="intro">Een rechtbank in Noord-Cyprus heeft donderdag twee journalisten vrijgesproken die waren aangeklaagd voor het beledigen en belasteren van de Turkse president Recep Tayyip Erdogan. Tegen hen was vijf jaar celstraf geëist.</p> <p>Sener Levent, redacteur van het Turkstalige dagblad Afrika, stond terecht samen met journalist Ali Osman Tabak wegens „belediging van een buitenlandse leider.” De krant had een cartoon gepubliceerd waarin een Grieks beeld werd getoond dat op Erdogans hoofd plast.</p><p>De cartoon verscheen voor het eerst online tijdens het bezoek van Erdogan aan Griekenland in 2017, en later publiceerde het blad het met de tekst „gezien door Griekse ogen.”</p><p>Verslag</p><p>Maar rechter Cenkay Inan oordeelde voor een volle rechtszaal in Nicosia dat het beeld „geen belediging was.” Hij zei dat Afrika door de publicatie van de cartoon verslag deed van de gevoelens van sommige Grieken na ontmoetingen tussen Turkse en Griekse leiders.</p><p>De rechter verwees ook naar verschillende uitspraken van het Europees Hof voor de Rechten van de Mens, waarin journalisten werden vrijgesproken voor zogenaamde ’beledigingen’ van politici, op grond van de vrijheid van meningsuiting.</p>
