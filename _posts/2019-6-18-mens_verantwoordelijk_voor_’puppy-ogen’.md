---
layout: post
title: "Mens verantwoordelijk voor ’puppy-ogen’"
date: Tue, 18 Jun 2019 15:39:25 +0200
categories: 
- entertainment 
- opinie 
externe_link: "https://www.telegraaf.nl/nieuws/698648902/mens-verantwoordelijk-voor-puppy-ogen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aeab95ae-91d0-11e9-96af-02c309bc01c1.jpg"
---

<p class="intro">Als een hond u aankijkt met ogen alsof het leed van de wereld op hem drukt en alleen een koekje verlichting kan brengen, dan ziet u het resultaat van duizenden jaren evolutie. Honden hebben een speciale voorhoofdspier ontwikkeld die vertederende gezichtsuitdrukkingen mogelijk maakt.</p> <p>De Britse professor Bridget Waller leidde het onderzoek waarbij de spier is ontdekt. Die maakt de puppy-ogen mogelijk waardoor honden er „jong en verdrietig” uitzien, legde ze uit aan The Guardian: „Die blik lokt een verzorgende respons uit. Het is de ’schattig’-factor.”</p><p>Wolven</p><p>Waller en haar team vonden de spier bij alle hondenrassen, van Duitse Herders tot Chihuahua’s, maar bij wolven bleek hij afwezig. Aangezien alle gedomesticeerde honden van wolven afstammen, is het vermoeden dat de spier is ontstaan tijdens het langdurige proces waarbij de hond tot huisdier werd gemaakt.</p><p>Het is niet zo dat wolven geen puppy-ogen kunnen opzetten. Alleen door de afwezigheid van de spier is de zielige blik van een wolf een stuk minder intens, zo bleek uit aanvullend onderzoek.</p><p>Eerder was al gebleken dat honden heel goed weten wanneer ze hun zielige blik moeten gebruiken. Alleen wanneer een mens hen direct aankijkt, zetten ze hun puppy-ogen op. Voor zover bekend zijn apen – en dan niet eens allemaal – de enige andere diersoort die hun gezichtsuitdrukking kan variëren op basis van zijn publiek.</p>
