---
layout: post
title: "Annet Malherbe en Jelka van Houten in NPO3-serie"
date: Thu, 16 May 2019 21:33:56 +0200
category: entertainment
externe_link: "https://www.telegraaf.nl/entertainment/3601129/annet-malherbe-en-jelka-van-houten-in-npo3-serie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8fa14182-7811-11e9-89e7-0217670beecd.jpg"
---

<p class="intro">Annet Malherbe en Jelka van Houten spelen de hoofdrollen in de nieuwe BNNVARA-serie Harkum. Dit weekend beginnen de opnames van deze komische serie die komend najaar tien weken lang is te zien op NPO3.</p> <p>Andere rollen zijn er voor Leny Breederveld (De Luizenmoeder), Mariana Aparicio Torres (Icarus) en René van ’t Hof (Flodder), maakte BNNVARA donderdag bekend. De acteurs spelen ambtenaren van het kleine fictieve dorpje Harkum, dat plotseling over een enorm vermogen van 700 miljoen euro komt te beschikken en een megalomaan plan ontwikkelt.</p><p>Bas Hoeflaak (Sluipschutters) speelt de rol van burgemeester Tom Verheij, die zich niet langer zorgen hoeft te maken over bezuinigen op koffiepads in de kantine en de subsidie voor het kerkkoor.</p><p>De serie is gebaseerd op de Noorse serie Roeng. Elzelien Peters (Jeuk) schreef de Nederlandse bewerking met Daan Windhorst (Kerst met de Kuijpers). Jelle de Jonge regisseert de serie, hij deed ook regiewerk voor onder meer Toren C, De Luizenmoeder en Weg van Jou.</p>
