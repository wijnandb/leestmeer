---
layout: post
title: "Schreeuwers dodenherdenking uit isoleercel Vught"
date: Tue, 14 May 2019 15:21:34 +0200
categories: 
- entertainment 
- opinie 
externe_link: "https://www.telegraaf.nl/nieuws/3584982/schreeuwers-dodenherdenking-uit-isoleercel-vught"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/502e3d74-764b-11e9-9ace-02d2fb1aa1d7.jpg"
---

<p class="intro">Acht gedetineerden in Vught, die wegens het verstoren van de dodenherdenking op 4 mei in een isoleercel waren gezet, zijn inmiddels weer teruggeplaatst in hun eigen cel. Het ministerie van Justitie en Veiligheid meldde dinsdag dat vijf gevangenen maandag de isoleercel mochten verlaten.</p> <p>De drie anderen mochten al eerder terugkeren naar hun eigen afdeling. Uit onderzoek was gebleken dat ze niet aan het verstoren van de herdenking hadden meegedaan.</p><p>Tijdens de herdenking was geschreeuw te horen vanuit de Penitentiaire Inrichting Vught. De mannen riepen ’Allahu Akbar’. Voor het verstoren van de herdenking hadden de gedetineerden veertien dagen naar isoleercellen kunnen worden gestuurd. Waarom dat niet gebeurd is, is onduidelijk.</p><p>Aanwezigen bij de herdenking, zoals CDA-Kamerlid Madeleine van Toorenburg, spraken schande van de verstoring. Op extremistische webforums van IS-sympathisanten werd juist juichend gereageerd op de verstoring.</p>
