---
layout: post
title: "Leeuwinnen bij zege op Italië naar Olympische Spelen"
date: Fri, 28 Jun 2019 22:53:15 +0200
categories: 
- sport 
- voetbal 
externe_link: "https://www.telegraaf.nl/sport/1473146884/leeuwinnen-bij-zege-op-italie-naar-olympische-spelen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4f801e94-99f3-11e9-9a01-02c309bc01c1.jpg"
---

<p class="intro">Het Nederlands vrouwenelftal kan zich zaterdagmiddag verzekeren van een ticket voor de Olympische Spelen van Tokio 2020.</p> <p>Door de overwinning van de Verenigde Staten op gastland Frankrijk (2-1) vrijdagavond in Parijs, zitten er ’maar’ drie Europese landen in de halve finale van het WK, waardoor Nederland bij het bereiken van de halve finale zich ook meteen plaatst voor de Spelen. Oranje speelt zaterdag om 15.00 uur de kwartfinale tegen Italië.</p><p>VS speelt geen rol</p><p>De drie hoogst geklasseerde Europese landen op het WK verdienen een startbewijs voor het olympisch voetbaltoernooi. Omdat de VS zich heeft geplaatst voor de halve finale en geen rol speelt in de verdeling van de tickets, gaan de ’Europese’ halve finalisten automatisch naar Tokio.</p><p>Megan Rapinoe schoot Amerika met twee goals hoogstpersoonlijk naar de halve finale. Uit een vrije trap (waarbij de Franse keeper er slecht uitzag) opende ze na vijf minuten de score en halverwege de tweede helft verdubbelde ze de marge uit een vlot lopende aanval. De tegentreffer van Wendie Renard gaf de Fransen tien minuten voor tijd hoop, maar een tweede goal kon het gastland niet afdwingen.</p><p>De VS speelt in de halve finale dinsdagavond tegen Engeland. De andere halve finale gaat tussen de winnaar van Italië-Nederland en die van Duitsland-Zweden.</p>
