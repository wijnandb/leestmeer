---
layout: post
title: "Excelsior doet zelfvertrouwen op met zege tegen AZ"
date: Wed, 15 May 2019 21:32:59 +0200
categories: 
- sport 
- voetbal 
externe_link: "https://nos.nl/l/2284818"
feature_image: "https://nos.nl/data/image/2019/05/15/550223/1008x567.jpg"
---

<p>Excelsior gaat met een goed gevoel de nacompetitie in. Drie dagen na de zege op Heracles, de eerste in elf duels, werd ook AZ verslagen. Het werd in Rotterdam 4-2.</p>
<p>De ploegen zochten voor de rust in een laag tempo de aanval. Excelsior was in de beginfase iets sterker en kwam op 1-0 via Jeffry Fortes die in de rebound toesloeg. Teun Koopmeiners zorgde met een bekeken afstandsschot voor 1-1.</p>
<h2>Feller</h2>
<p>Excelsior was na de rust feller en werd bovendien een handje geholpen. Invaller Ricardo van Rhijn, net enkele minuten in het veld, schoot de bal in eigen doel en na onnodig hands van Albert Gudmundsson benutte Luigi Bruins een penalty.</p>
<p>Excelsior was los en Elías Már Ómarsson kopte kort daarna de 4-1 binnen. Voor AZ, dat het seizoen eindigt als nummer vier van de eredivisie, deed alleen invaller Bjørn Johnsen in de 70ste minuut nog iets terug.</p>
<h2>Nacompetitie</h2>
<p>Excelsior, de nummer zestien van de ranglijst, gaat nu de nacompetitie in. De route naar eventueel lijfsbehoud begint zondag met een uitduel met SC Cambuur, dat drie dagen later naar Kralingen komt.</p>
