---
layout: post
title: "Regering Jemen argwanend over vertrek Houthi's uit havensteden"
date: Sun, 12 May 2019 10:16:47 +0200
category: buitenland
externe_link: "http://feeds.nos.nl/~r/nosnieuwsbuitenland/~3/1uqjjHITBSM/2284210"
feature_image: "https://nos.nl/data/image/2019/05/12/549307/1008x567.jpg"
---

<p>De regering van Jemen reageert achterdochtig op berichten van de Houthi-rebellen, die claimen dat ze gisterochtend zijn begonnen met de terugtrekking uit drie havensteden, waaronder de belangrijke stad Hodeida. Als de rebellenbeweging inderdaad de stad opgeeft, is dat een grote eerste stap in de vredesonderhandelingen. Die zaten de laatste maanden muurvast.</p>
<p>De Verenigde Naties zijn voorzichtig positief over het vertrek van de Houthi's, maar omschrijven het proces als "fragiel". De Jemenitische regering vertrouwt de beweging niet en spreekt van "een poging om de internationale gemeenschap te misleiden". Volgens de regering worden vertrekkende rebellen alleen vervangen door nieuwe strijders, die zich hebben verkleed als politieagenten en kustwachters.</p>
<p>Afgelopen december kwamen de partijen al overeen dat ze de zwaarbevochten havens zouden verlaten. Dat is van levensbelang voor de hulp aan het land, waar de afgelopen vier jaar duizenden mensen zijn omgekomen door de bloedige oorlog en waar miljoenen nu honger lijden. Vanuit de havens bij Hodeida zou een groot deel van de bevolking voorzien kunnen worden van graan, brandstof en hulpgoederen.</p>
<h2>Smokkel</h2>
<p>De Jemenitische regering heeft met steun van een coalitie onder leiding van Saudi-ArabiÃ« meermaals geprobeerd de havens terug te veroveren op de rebellen. Die werden er door de regering van beschuldigd dat ze Hodeida gebruikten om wapens uit Iran binnen te smokkelen. De VN, die beide partijen van oorlogsmisdaden heeft beschuldigd, roept al tijden op tot de terugtrekking.</p><img src="http://feeds.feedburner.com/~r/nosnieuwsbuitenland/~4/1uqjjHITBSM" height="1" width="1" alt=""/>
