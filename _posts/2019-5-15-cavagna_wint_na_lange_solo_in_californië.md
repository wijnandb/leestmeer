---
layout: post
title: "Cavagna wint na lange solo in Californië"
date: Wed, 15 May 2019 08:32:58 +0200
categories: 
- sport 
- wielrennen 
externe_link: "https://nos.nl/l/2284689"
feature_image: "https://nos.nl/data/image/2019/05/15/550018/1008x567.jpg"
---

<p>Rémi Cavagna heeft de derde etappe van de Ronde van Californië gewonnen na een indrukwekkende solo. De 23-jarige renner van Deceuninck-QuickStep reed zeventig kilometer alleen en kwam met ruim zeven minuten voorsprong op twee achtervolgers als eerste over de streep.</p>
<p>De Amerikaan Ben King won de sprint om de tweede plaats van de Duitser Simon Geschke. Een halve minuut achter dat duo finishte het eerste peloton. In die groep zat ook Tejay van Garderen, die de leider in het algemeen klassement bleef.</p>
<h2>Lange solo</h2>
<p>Cavagna ging er in de ruim 200 kilometer lange bergetappe van Stockton naar Morgan Hill vandoor op de eerste beklimming van de dag en kreeg de Amerikaan Alex Hoehn mee.</p>
<p>Op de zwaarste col uit het parcours, de Mount Hamilton, loste Cavagna zijn medevluchter en begon hij aan zijn solo. Met kunst en vliegwerk in de afdalingen bleef de jonge Fransman in het zadel en fietste hij naar de grootste overwinning in zijn carrière.</p>
<p>Het was in Californië de tweede overwinning op rij voor Deceuninck-QuickStep, na de eerste zege als profrenner van de Deen Kasper Asgreen op dinsdag.</p>
