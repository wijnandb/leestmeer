---
layout: post
title: "Serie over universiteitsschandaal in de maak"
date: Wed, 08 May 2019 08:15:00 +0200
categories: 
- entertainment 
- sterren 
externe_link: "https://www.telegraaf.nl/entertainment/3552031/serie-over-universiteitsschandaal-in-de-maak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c3479216-716d-11e9-bc09-0255c322e81b.jpg"
---

<p class="intro">Er wordt gewerkt aan een serie rond het universiteitsschandaal waarbij actrices Lori Loughlin en Felicity Huffman betrokken waren. Een van de producenten van The People v. O.J. Simpson: American Crime Story schrijft het script.</p> <p>De miniserie wordt gebaseerd op een boek dat Wall Street Journal-reporters Melissa Korn en Jen Levitz momenteel schrijven. De show is nog niet verkocht aan een zender of streamingservice.</p><p>Het schandaal draait om William Singer, die volgens de FBI voor flinke sommen geld zorgde dat scholieren werden aangenomen op prestigieuze universiteiten. Dat deed hij onder meer door toelatingsexamens te laten vervalsen en mensen op de opleidingsinstituten om te kopen.</p><p>Zo zou Loughlin een half miljoen hebben overgemaakt om haar dochters op papier te laten opnemen in het roeiteam van de University of Southern California. Beide twintigers doen echter helemaal niet aan die sport. Huffman betaalde 15.000 dollar om haar dochter meer tijd te laten krijgen bij een toelatingsexamen, waarbij „indien nodig” achteraf antwoorden zouden worden veranderd.</p>
