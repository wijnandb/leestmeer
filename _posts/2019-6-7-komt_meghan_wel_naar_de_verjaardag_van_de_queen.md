---
layout: post
title: "Komt Meghan wel naar de verjaardag van de Queen?"
date: Fri, 07 Jun 2019 16:01:56 +0200
categories: 
- entertainment 
- royalty 
externe_link: "https://www.telegraaf.nl/entertainment/826510220/komt-meghan-wel-naar-de-verjaardag-van-de-queen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d0f769c8-892c-11e9-a7d0-0217670beecd.jpg"
---

<p class="intro">Koningin Elizabeth viert zaterdag nog een keer, maar dan officieel, haar 93e verjaardag met Trooping the Colour. De grote vraag bij publiek en media is of de hertogin van Sussex deelneemt aan de festiviteiten.</p> <p>Die bestaan voor de Queen uit het afnemen van haar verjaardagsoptocht die ze bekijkt vanaf het balkon van Buckingham Palace.</p><p>Dat laatste gebeurt in het gezelschap van de familie. Niet alleen kinderen en kleinkinderen, maar ook neven en nichten en een deel van hun kinderschaar. De meeste aandacht ging de laatste jaren echter uit naar prins William en zijn groeiende gezin, en nu dus ook naar prins Harry en echtgenote Meghan. Voor een eerste optreden van hun baby Archie is het wellicht nog te vroeg, maar Williams inmiddels eenjarige zoontje prins Louis wordt wel verwacht.</p><p>De reden dat er onzekerheid bestaat over Meghan is dat ze eerder deze week verstek liet gaan bij het staatsbezoek van de Amerikaanse president Donald Trump. Haar moederschapsverlof was daarvoor een goede reden, maar wanneer de hertogin van Sussex zaterdag opeens wel deelneemt aan de activiteiten zou dat gezien kunnen worden als een sneer naar Trump.</p><p>Buckingham Palace heeft geen mededelingen gedaan over de deelname van Meghan.</p>
