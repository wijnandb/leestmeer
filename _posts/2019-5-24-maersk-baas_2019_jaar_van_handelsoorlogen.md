---
layout: post
title: "Maersk-baas: 2019 jaar van handelsoorlogen"
date: Fri, 24 May 2019 09:38:27 +0200
categories: 
- financieel 
- koersen 
externe_link: "https://www.telegraaf.nl/financieel/3640860/maersk-baas-2019-jaar-van-handelsoorlogen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bd79230c-7e1c-11e9-89d3-0218eaf05005.jpg"
---

<p class="intro">A.P. Møller-Maersk-topman Søren Skou denkt dat een handelsdeal tussen de Verenigde Staten en China niet het einde van de handelsoorlogen is. Zodra dat gebeurt richt president Donald Trump zijn aandacht op Europa, verwacht de baas van 's werelds grootste containervervoerder. "Daar is nog een onopgeloste ruzie over Duitse automakers." Het jaar 2019 wordt daarom sowieso het jaar van de handelsoorlogen, denkt de Deen.</p> <p>Skou heeft de afgelopen jaren wel geleerd niet nerveus te worden na iedere tweet van de Amerikaanse president Donald Trump. "Het lijkt soms heel gevaarlijk, maar dan kom je erachter dat het wel meevalt", aldus Skou. De Maersk-topman denkt dat het belangrijker is om te blijven meten wat de gevolgen zijn voor handelsstromen.</p><p>Maersk waarschuwde bij de publicatie van zijn kwartaalcijfers voor 'aanzienlijke onzekerheid' vanwege die escalerende handelsspanningen. Het Deense bedrijf vreest dat de nieuwe importheffingen een rem zetten op aantallen vervoerde goederen.</p><p>Verwachting</p><p>Maersk merkte dit al bij de volumes op schepen die de voorbije maanden tussen Noord-Amerika en Azië voeren. De handel in containers wereldwijd dikte volgens het containerbedrijf in het eerste kwartaal met maar 1,7 procent aan op jaarbasis. Dit betekende ruim een halvering van de groei in vergelijking met een jaar eerder.</p><p>De containergigant blijft desondanks vasthouden aan zijn eerder uitgesproken verwachtingen voor het lopende jaar. In het eerste kwartaal zette Maersk een hogere omzet en bedrijfsresultaat in de boeken. De afgelopen verslagperiode was overigens de eerste voor Maersk als louter een transportbedrijf. Eerder bracht het concern zijn tak, die boorwerkzaamheden uitvoert, naar de beurs.</p>
