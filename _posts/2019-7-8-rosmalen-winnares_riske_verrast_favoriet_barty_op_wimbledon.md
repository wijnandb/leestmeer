---
layout: post
title: "Rosmalen-winnares Riske verrast favoriet Barty op Wimbledon"
date: Mon, 08 Jul 2019 14:03:37 +0200
category: sport
externe_link: "https://nos.nl/l/2292589"
feature_image: "https://nos.nl/data/image/2019/07/08/562034/1008x567.jpg"
---

<p>Met haar tweede overwinning ooit op een speelster uit de toptien heeft de Amerikaanse Alison Riske op Wimbledon de kwartfinales bereikt. Ze versloeg Ashleigh Barty, de nummer één van de wereld, met 3-6, 6-2, 6-3.</p>
<p>Haar eerste slachtoffer uit de toptien was Kiki Bertens in de finale Rosmalen. Daar kwam Riske sterk terug, nadat ze de eerste set met 6-0 had verloren en vijf matchpoints tegen kreeg.</p>
<h2>Barty was vijftien duels ongeslagen</h2>
<p>Barty was na haar titel op Roland Garros en in Birmingham al vijftien wedstrijden op rij ongeslagen. Ze had in Londen nog geen set verloren en leek ook tegen Riske op weg naar een rappe zege.</p>
<p>Maar Riske legde gaandeweg meer risico in haar spel en zocht met succes de lijnen op. Daar kwam bij dat de eerste opslag van Barty het vaker liet afweten.</p>
<p>In navolging van Riske plaatsten ook de Oekrainse Jelena Svitolina en de Chinese Zhang Shuai zich voor de kwartfinales van Wimbledon.</p>
<p>Later vandaag komen onder anderen Serena Williams en Simona Halep nog in actie.</p>
