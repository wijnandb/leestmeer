---
layout: post
title: "Baudet en Rutte woensdag in debat in tv-programma Pauw"
date: Sat, 18 May 2019 18:51:49 +0200
category: politiek
externe_link: "https://nos.nl/l/2285277"
feature_image: "https://nos.nl/data/image/2019/05/18/550937/1008x567.jpg"
---

<p>Het debat tussen VVD-leider Rutte en Forum-leider Baudet gaat door. De twee gaan woensdag de strijd aan in centrum De Rode Hoed in Amsterdam onder leiding van Jeroen Pauw. Het debat wordt live uitgezonden in zijn tv-programma.</p>
<p>Het debat wordt gehouden aan de hand van vier stellingen. Welke dat zijn is nog niet bekend. Baudet en Rutte mogen er allebei twee inleveren.</p>
<p>Rutte daagde Baudet dinsdagavond uit om één-op-één met hem in debat te gaan over Forums nexit-standpunt. Baudet wilde eerst alleen op Facebook, maar daar zou het debat door te weinig mensen bekeken worden, vond Rutte.</p>
<p>De confrontatie is voor beide partijen niet zonder risico, zegt politiek verslaggever Hans Andringa. "Baudet is al een aantal keren opgelopen tegen een uppercut van Rutte. Op het gebied van de politieke regels en gewoonten in de Kamer doceerde Rutte bij die gelegenheden minzaam hoe het hoort."</p>
<p>Die onervarenheid van Baudet kan zich ook tegen hem keren in het komende debat met Rutte, meent Andringa. "Want Rutte zal alles uit de kast halen om de ideeën van Baudet onderuit te halen. Rutte kan bogen op veel en ervaring, Baudet stoelt zijn ideeën veel meer op de theorie."</p>
<p>Het debat vindt plaats aan de vooravond van de Europese verkiezingen, die donderdag in Nederland worden gehouden.</p>
