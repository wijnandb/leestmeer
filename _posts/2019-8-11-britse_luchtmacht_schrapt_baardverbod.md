---
layout: post
title: "Britse luchtmacht schrapt baardverbod"
date: Mon, 12 Aug 2019 00:21:15 +0200
category: opmerkelijk
externe_link: "https://www.telegraaf.nl/nieuws/2096216199/britse-luchtmacht-schrapt-baardverbod"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/635bf86a-bc86-11e9-a999-02d1dbdc35d1.jpg"
---

<p class="intro">Medewerkers van de Britse luchtmacht mogen binnenkort een baard laten staan. Dat was voorheen uit den boze, maar het beleid gaat volgens de BBC op de schop. Dat moet de Royal Air Force aantrekkelijker maken als werkgever en ’inclusiviteit bevorderen’.</p> <p>Het ministerie van Defensie waarschuwt dat niet alle baarden straks door de beugel kunnen. Het moet wel gaan om een netjes getrimde baard. Medewerkers moeten momenteel nog genoegen nemen met een snor, net als militairen bij de landmacht. Bij de marine mogen baarden wel, mits daar toestemming voor is verleend.</p><p>Baarden waren bij de luchtmacht onder meer om praktische redenen in de ban gedaan. Zo zou dergelijk gezichtshaar het dragen van gasmaskers kunnen bemoeilijken. Het nieuwe baardbeleid wordt in september van kracht.</p><p>De strijdkrachten maken soms al uitzonderingen op het baardverbod, bijvoorbeeld op religieuze gronden. Ook mocht prins Harry een baard dragen toen hij in uniform trouwde. Daar zou de koningin toestemming voor hebben gegeven.</p>
