---
layout: post
title: "Live: PSV op bezoek bij RKC"
date: Sun, 01 Sep 2019 06:20:00 +0200
categories: 
- sport 
- voetbal 
externe_link: "https://www.telegraaf.nl/sport/1440469325/live-psv-op-bezoek-bij-rkc"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9c2029e2-ccf2-11e9-9726-0217670beecd.jpg"
---

<p class="intro">Het duel tussen RKC en PSV (aftrap 20.00 uur) vormt zondag het slotstuk van de vijfde speelronde.</p> <p>Volg hier het duel tussen RKC en PSV.</p><p>Duels zondag</p><p>12.15 uur: FC Twente - FC Utrecht 3-1</p><p>FC Twente zet zijn ongeslagen status als promovendus in de Eredivisie voort. Tegen FC Utrecht werd de tweede overwinning van het seizoen geboekt. De Tukkers kregen bij de 3-1 winst op het elftal van John van de Brom twee strafschoppen.</p><p>14.30 uur: Sparta Rotterdam - Ajax 1-4</p><p>Ajax moest flink aan de bak in Rotterdam. Sparta begon namelijk erg sterk aan de wedstrijd, maar nadat de Amsterdammers de controle overnamen, gaven zij de wedstrijd niet meer uit handen. Het tandem Ziyech-Tadic zorgde voor drie van de vier Ajax-goals.</p><p>16.45 uur: Vitesse - AZ 2-1</p><p>Vitesse is de nieuwe koploper in de Eredivisie. De Arnhemse ploeg versloeg op eigen veld AZ met 2-1 na een hectische slotfase. Matus Bero verzilverde diep in de extra tijd namens de thuisclub een strafschop.</p><p>16.45 uur: Willem II - Feyenoord 0-1</p><p>Feyenoord heeft de eerste Eredivisiezege van dit seizoen te pakken. Op bezoek bij Willem II werd met 0-1 gewonnen, een benauwde zege, die pas in de slotfase tot stand kwam.</p><p>20.00 uur: RKC Waalwijk - PSV</p><p>Duels Zaterdag</p><p>18.30 uur: SC Heerenveen - Fortuna Sittard 1-1</p><p>Het is Heerenveen opnieuw niet gelukt om een thuiswedstrijd te winnen. Dit keer bleven de Friezen steken op een gelijkspel tegen Fortuna Sittard. Felix Passlack schoot de bezoekers op voorsprong, maar een kwartier later kwam Heerenveen langszij dankzij een doelpunt van Jens Odgaard. De thuisploeg ging tot diep in blessuretijd in de aanval, maar kon het net niet vinden - ondanks de vele en grote kansen.</p><p>19.45 uur: FC Groningen - Heracles Almelo 1-2</p><p>Heracles Almelo heeft op bezoek bij FC Groningen zijn eerste overwinning van het seizoen geboekt. Silvester van der Water schoot de bezoekers na een halfuur op voorsprong. Vlak na rust kwam Groningen langszij door een treffer Django Warmerdam. Het winnende doelpunt werd gemaakt door Lennart Czyborra.</p><p>20.45 uur: ADO Den Haag - VVV-Venlo 1-0</p><p>ADO Den Haag boekt zijn tweede zege op rij. Na vorige week RKC te verslaan (0-3), werd nu in eigen huis VVV over de knie gelegd. Shaquille Pinas nam de enige treffer voor zijn rekening in Den Haag. VVV eindigde de wedstrijd met tien man. Aanvoerder Danny Post pakte twee gele kaarten en kon vroegtijdig douchen.</p><p>Duels Vrijdag</p><p>20.00 uur: FC Emmen - PEC Zwolle 1-3</p><p>De vijfde speelronde in de Eredivisie werd vrijdagavond afgetrapt met een duel in de onderste regionen. PEC Zwolle was in Emmen met 3-1 te sterk voor de thuisclub.</p>
