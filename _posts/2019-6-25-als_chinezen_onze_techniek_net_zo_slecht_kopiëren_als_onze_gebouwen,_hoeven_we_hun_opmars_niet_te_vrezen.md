---
layout: post
title: "Als Chinezen onze techniek net zo slecht kopiëren als onze gebouwen, hoeven we hun opmars niet te vrezen"
date: Tue, 25 Jun 2019 15:48:15 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/als-chinezen-onze-techniek-net-zo-slecht-kopieren-als-onze-gebouwen-hoeven-we-hun-opmars-niet-te-vrezen~b7689a4f/"
feature_image: "https://images3.persgroep.net/rcs/7A9TfRAX2kY3-Cu5GwDDk8ZgLjI/diocontent/151210579/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Als de Chinezen even goed zijn in het kopiëren van onze techniek als in het kopiëren van onze gebouwen, is er weinig reden hun technologische opmars te vrezen. Veel ‘kopieën’ (Uitgelicht, 25 juni) kloppen voor geen meter, zoals een oppervlakkige vergelijking met de originelen leert. Het ‘Capitool in Washington’ is onder meer met een veel te kleine koepel miserabel geproportioneerd, het Pietersplein in Rome wordt niet door een arcade met bogen, maar door een colonnade met rechte architraaf omsloten, en op de Römerberg in Frankfurt zal men geen enkele gevel aantreffen die ook maar in de verste verte op eentje in deze Chinese broddelberg lijkt. En bij het maken van zijn eigen Londense Tower Bridge heeft de Chinese plagiaris kennelijk te diep in het glaasje gekeken, door beide ­torens dubbel te zien.
