---
layout: post
title: "Jonge moeder (25) overleden na proteïne-dieet"
date: Sun, 14 Jul 2019 14:05:12 +0200
category: buitenland
externe_link: "https://www.telegraaf.nl/nieuws/1681444000/jonge-moeder-25-overleden-na-proteine-dieet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/27281140-a641-11e9-b258-02d2fb1aa1d7.jpg"
---

<p class="intro">Een jonge moeder is overleden na het consumeren van te veel proteïneshakes. De 25-jarige Meegan Hefford uit West-Australië werd bewusteloos in haar appartement gevonden en stierf twee dagen later. Het was pas na haar dood dat artsen ontdekten dat Hefford een zeldzame aandoening had, waardoor haar lichaam de eiwitten niet kon afbreken.</p> <p>Hefford, moeder van twee jonge kinderen, volgde een streng dieet in de aanloop naar een bodybuildingwedstrijd. Ze nam veel proteïneshakes, supplementen en at eiwitrijk voedsel, meldt Mirror.</p><p>Maar zonder dat ze het wist, leed Hefford aan een zeldzame stofwisselingsziekte de ureumcyclusstoornis (UCD). Ongeveer één op de achtduizend mensen heeft deze genetisch bepaalde aandoening. Velen zijn zich daar niet van bewust.</p><p>Door de aandoening kan de afvalstof ammoniak zich ophopen in het bloed en uiteindelijk in het vocht in de hersenen, wat leidt tot hersenbeschadiging. Op de overlijdensakte van Meegan staat onder meer de inname van supplementen als doodsoorzaak.</p><p>Haar familie pleit nu voor strengere regels rond het gebruik van eiwitpoeders en -supplementen. „Ik weet dat er meer mensen zijn die in het ziekenhuis zijn beland omdat ze overbelast zijn geraakt”, vertelt Meegans moeder Michelle.</p><p>Nadat haar familie afscheid van Meegan had genomen, besloten ze haar organen te doneren. „Zo heeft de tragische dood van mijn 25-jarige dochter nog vier levens kunnen redden”, vertelt haar moeder.</p><p>„Al is het een geruststellende gedachte, Meegans dood, was niet nodig geweest. Ik wil dat de gezondheidsindustrie de regels aanscherpt voor de verkoop van proteïnepoeders en -supplementen”, gaat ze verder.</p><p>Wat Michelle betreft, zouden alleen gecertificeerde voedingsdeskundigen dieetadviezen mogen geven. En niet een fitnessinstructeur zoals bij Meegan gebeurde. „Ik adviseer mensen die hun dieet drastisch willen veranderen zich eerst medisch te laten testen.”</p>
