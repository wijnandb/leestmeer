---
layout: post
title: "Bebloede Dumoulin verliest minuten, Carapaz wint en Roglic loopt uit"
date: Tue, 14 May 2019 17:39:23 +0200
category: sport
externe_link: "https://nos.nl/l/2284610"
feature_image: "https://nos.nl/data/image/2019/05/14/549942/1008x567.jpg"
---

<p>Tom Dumoulin heeft in de vierde etappe van de Giro d'Italia meer dan vier minuten verloren op rozetruidrager Primoz Roglic. De Nederlander kwam op weg naar Frascati zwaar ten val en kwam gesteund door zijn ploeggenoten met een bloedende knie over de finish.</p>
<p>Dumoulin heeft bij zijn val niets gebroken, maar kampt wel met veel pijn en twijfelt of hij woensdag nog van start gaat. "Ik ga er een nachtje over slapen en dan beslis ik morgen. Het klassement is wel voorbij."</p>
<p>De winst in de 225 kilometer lange etappe ging naar de Ecuadoraan Richard Carapaz. Klassementsleider Roglic kon met de voorste groep mee, eindigde als zesde (op twee seconden) en liep verder uit in de strijd om het roze.</p>
<p>De valpartij waarin Dumoulin betrokken was, werd op zes kilometer van de streep veroorzaakt door Ineos-renner Puccio, die even omkeek en de controle over zijn stuur verloor. Een fiks aantal renners vloog over de Italiaan heen en tegelijkertijd waren de renners die er net voor zaten, gevlogen.</p>
<p>In de lastige finale sprong Carapaz weg en kwam topsprinter Caleb Ewan hem net niet voorbij. Mannen als Bauke Mollema, Miguel Ángel López en Simon Yates verloren 18 seconden.</p>
<p>De zwaar gehavende Dumoulin kwam, met het hoofd gebogen, uiteindelijk 4.04 na de winnaar over de meet. Hij had al een achterstand van 28 seconden op rozetruidrager Roglic. </p>
