---
layout: post
title: "Neville wil in Lyon geen tranen zien"
date: Wed, 03 Jul 2019 00:01:13 +0200
category: sport
externe_link: "https://www.telegraaf.nl/sport/1741772730/neville-wil-in-lyon-geen-tranen-zien"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ef889a82-9d14-11e9-ab92-02d1dbdc35d1.JPG"
---

<p class="intro">Bondscoach Phil Neville van de Engelse voetbalsters maakte na de dramatische nederlaag tegen titelhouder Verenigde Staten in de halve finales van het WK (1-2) zeker geen verslagen indruk.</p> <p>"Mijn spelers hebben werkelijk alles gegeven", sprak de oud-international met schorre stem. "Vooraf zeiden we tegen elkaar dat we in deze wedstrijd hart en ziel op het veld wilden achterlaten en dat is gebeurd. We hebben gespeeld zoals wij voetbal willen spelen. Meer kan ik niet verlangen. Ik heb na afloop dan ook tegen mijn ploeg gezegd dat er geen enkele reden is om te gaan huilen."</p><p>Neville leefde mee met aanvoerster Steph Houghton, die in de 84e minuut een strafschop miste, waardoor het fysiek en mentaal sterke Engeland een verlenging misliep. "Ze is geweldig, zowel op als buiten het veld. Ze zal hierdoor van slag zijn, maar niemand mag bij haar de schuld neerleggen. Dat is voetbal, dat is sport. Je moet jezelf weer herpakken. Zaterdag wacht het duel om de derde plaats. Opnieuw een grote wedstrijd. We gaan er weer voor."</p>
