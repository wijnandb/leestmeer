---
layout: post
title: "Grapperhaus wil drugscrimineel in portemonnee pakken"
date: Thu, 11 Jul 2019 05:30:00 +0200
categories: 
- entertainment 
- opinie 
externe_link: "https://www.telegraaf.nl/nieuws/93401479/grapperhaus-wil-drugscrimineel-in-portemonnee-pakken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8c55026a-a3a5-11e9-8117-02d1dbdc35d1.jpg"
---

<p class="intro">Een nieuw pakket aan maatregelen van minister Grapperhaus (Justitie en Veiligheid) moet drugscriminelen extra de voet gaan dwars zetten.</p> <p>Zo wil de CDA-bewindsman dat ze voortaan zelf opdraaien voor de vernietiging van xtc-laboratoria en hennepkwekerijen. Nu komt dat nog voor rekening van de belastingbetaler.</p><p>Ook wordt het bezit en vervoer van bepaalde chemicaliën die als grondstof dienen voor harddrugs strafbaar gesteld. Daar komt een maximumstraf van zes jaar cel op.</p><p>Het kabinet gaat ook criminelen die havens en vliegvelden binnendringen extra op de huid zitten. Het gaat om mogelijke schakels in drugskartels die bijvoorbeeld op Schiphol en de Rotterdamse havens ladingen komen halen of brengen. Als ze nu gepakt worden kunnen ze alleen een boete krijgen. Hun aanwezigheid op de terreinen wordt voortaan strafbaar, met een maximumstraf van twee jaar cel.</p><p>Om festivalgangers beter te kunnen controleren op het bezit van harddrugs moet in ons land het aantal festivals omlaag. Daarvoor pleit Grapperhaus vandaag in een interview met deze krant. „Het probleem is: we hebben 1100 festivals. Moeten we dan onze politie helemaal daarop inzetten?”</p><p>Lees verder het interview met Grapperhaus:</p>
