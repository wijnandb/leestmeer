---
layout: post
title: "Concurrent Kruijswijk stapt huilend Tour uit"
date: Fri, 26 Jul 2019 15:00:00 +0200
categories: 
- sport 
- wielrennen 
externe_link: "https://www.telegraaf.nl/sport/138975143/concurrent-kruijswijk-stapt-huilend-tour-uit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/68e5f940-afaf-11e9-a39a-0255c322e81b.jpg"
---

<p class="intro">Steven Kruijswijk is in de Ronde van Frankrijk een concurrent armer. Een huilende Thibaut Pinot is al vroeg tijdens de 19e etappe van de Tour de France afgestapt.</p> <p>Pinot zocht hevig geëmotioneerd een plaatsje in een volgauto van zijn ploeg Groupama-FDJ. Hij stond 5e in het algemeen klassement op 3 seconden van nummer vier Kruijswijk.</p><p>Pinot heeft volgens zijn ploeg een spier gescheurd in zijn linkerbeen. Hij heeft de blessure donderdag vermoedelijk opgelopen tijdens de 18e etappe, toen hij met zijn dijbeen in botsing kwam met een stuur van een fiets van een andere renner. Pinot heeft overwogen niet meer op te stappen voor de 19e rit, maar wilde het toch proberen. De Fransman kreeg al snel veel last en kneep na 39 kilometer definitief in de remmen. Hij liet zijn tranen de vrije loop.</p><p>Pinot was vorige week in de Pyreneeën de beste klimmer van het peloton. Hij won ook de 14e etappe. De Fransman stapte vorig jaar af tijdens de Ronde van Italië, terwijl hij derde stond in het klassement. Pinot was toen naar eigen zeggen oververmoeid.</p>
