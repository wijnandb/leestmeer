---
layout: post
title: "Leclerc boekt eerste F1-zege in Spa"
date: Sun, 01 Sep 2019 16:37:34 +0200
categories: 
- sport 
- autosport 
externe_link: "https://www.telegraaf.nl/sport/415420386/leclerc-boekt-eerste-f1-zege-in-spa"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a27b1f58-ccdf-11e9-b7bf-02d1dbdc35d1.jpg"
---

<p class="intro">Charles Leclerc heeft zondag de Grand Prix van België gewonnen. De van pole gestartte Monegask bleef in zijn Ferrari zijn Mercedes-rivalen Lewis Hamilton en Valtteri Bottas voor.</p> <p>Het was voor Leclerc zijn eerste zege in de koningsklasse. Eerder dit jaar, tijdens de race in Bahrein, was het talent al dicht bij een overwinning, maar werd hij in de slotfase door een mechanisch defect teruggeworpen.</p><p>Het was een emotioneel weekeinde voor Leclerc, die zaterdag zijn vriend Anthoine Hubert zag overlijden na een crash op het Belgische circuit in de Ardennen. „Aan de ene kant heb ik een jongensdroom gerealiseerd, maar gisteren heb ik ook een vriend verloren. Deze zege is voor Anthoine. We zijn samen opgegroeid.”</p><p>Voor Max Verstappen was de race al na twee bochten voorbij. De Nederlander kwam bij de start in aanraking met Kimi Raikkonen. Door de schade aan zijn bolide ging Verstappen even later rechtdoor en eindigde hij - tot groot verdriet van de tienduizenden Nederlanders op de tribunes - in de bandenstapel.</p><p>Alexander Albon beleefde een prima debuut bij Red Bull Racing. De nieuwe teamgenoot van Max Verstappen begon de race vanwege een gridstraf (wisselen motor) vanaf de zeventiende plek. Mede dankzij een puike inhaalactie op Renault-coureur Daniel Ricciardo, die vorig jaar nog tweede man naast Verstappen was, eindigde de Thaise Brit uiteindelijk als vijfde.</p>
