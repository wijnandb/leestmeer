---
layout: post
title: "Sport Kort: Abelardo op straat gezet"
date: Mon, 20 May 2019 13:52:00 +0200
category: sport
externe_link: "https://www.telegraaf.nl/sport/3613314/sport-kort-abelardo-op-straat-gezet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d05e6fd8-7af5-11e9-9dcd-02d1dbdc35d1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>13.50 uur: Trainer Abelardo Fernández vertrekt bij de Spaanse voetbalclub Deportivo Alavés. De 49-jarige Spanjaard vindt het na 1,5 jaar mooi geweest. De trainer, bekend als Abelardo, trad in december 2017 in dienst bij Alavés toen de club op de laatste plaats in La Liga stond.</p><p>12.45 uur: VfB Stuttgart heeft Tim Walter aangesteld als trainer voor volgend seizoen. De Bundesligaclub, die play-offs voor lijfsbehoud moet spelen, meldt maandag dat de 43-jarige Walter een contract tekent tot medio 2021. De Duitse coach komt over van Holstein Kiel, uit de tweede Bundesliga. Op het moment is Nico Willig op interim-basis de eindverantwoordelijke in Stuttgart. De coach van het onder 19-team moet ervoor zorgen dat de hoofdmacht behouden blijft voor het hoogste niveau. Vier wedstrijden voor het einde van de competitie nam Willig de taken over van de ontslagen Markus Weinzierl, die op zijn beurt op de zevende speeldag was aangetreden na het ontslag van Tayfun Korkut.</p><p>10.21 uur: Toni Kroos heeft zijn contract bij Real Madrid met een jaar verlengd. De Duitse middenvelder ligt nu tot medio 2023 vast in de Spaanse hoofdstad. Kroos (29) speelt sinds 2014 in het witte shirt van De Koninklijke. Nadat de Duitser met zijn land in Brazilië de wereldtitel had veroverd, verhuisde hij van Bayern München naar Real Madrid. Kroos won met de Spaanse grootmacht drie keer op rij de Champions League (2016, 2017 en 2018). Kroos vulde zijn erelijst in Madrid de afgelopen jaren ook met een Spaanse titel (2017), twee keer de Europese Supercup, een Spaanse Supercup en viermaal winst van het WK voor clubs.</p><p>07.34 uur: Toronto Raptors heeft de spanning teruggebracht in de finale van de oostelijke divisie in de NBA tegen Milwaukee Bucks. Voor eigen publiek won de Canadese basketbalploeg het derde duel met 118-112. De beslissing viel pas in de tweede verlenging. Milwaukee Bucks, de best presterende ploeg uit de competitie, had de eerste twee thuiswedstrijden in de oostelijke finale van de play-offs in winst omgezet. . Dinsdag is het vierde duel in de best-of-sevenserie, weer in Toronto.</p><p>07.22 uur: Voor het tweede jaar op rij heeft golfer Brooks Koepka het PGA Championship gewonnen. De 29-jarige Amerikaan maakte het tijdens de slotronde zelf nog even spannend, maar zijn voorsprong was groot genoeg om de tweede major van het jaar opnieuw te winnen. Hij hield landgenoot Dustin Johnson twee slagen achter zich en nam tevens de eerste plaats op de wereldranglijst van hem over. In 2017 en 2018 won hij de US Open.</p>
