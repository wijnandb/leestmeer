---
layout: post
title: "’Ik ben de nieuwe presentator van LINGO!’"
date: Wed, 03 Jul 2019 12:12:26 +0200
category: entertainment
externe_link: "https://www.telegraaf.nl/entertainment/1231033504/ik-ben-de-nieuwe-presentator-van-lingo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5ef29184-9d8d-11e9-8e32-0217670beecd.png"
---

<p class="intro">Zodra bekend werd dat het aloude tv-spelletje Lingo weer op de buis zou komen, werd er volop gespeculeerd welke presentator dit iconische programma op zich zou nemen. Jan Versteegh is de gelukkige geworden, zo laat hij weten op Instagram.</p> <p>„T.R.O.T.S.”, spelt hij in de aard van de taalquiz, waarbij deelnemers vijfletterige woorden moeten raden. „Ik ben de nieuwe presentator van LINGO! Zo leuk en zo veel zin in!” Daarmee heeft Versteegh een nieuw dagelijks programma, nadat hij aan zijn dagelijkse talkshow 6 Inside, die hij met Albert Verlinde presenteerde, vervroegd een einde zag komen wegens tegenvallende kijkcijfers.</p><p>Eerder was al duidelijk dat Lucille Werner niet naar SBS zou vertrekken om het destijds zo populaire spelletje te presenteren. Zij reageerde direct op het nieuws dat ze enorm blij was met de terugkeer van het tv-programma en dat ze ’het veel suces wenste’. Andere presentatoren van het programma waren Nance Coolen, François Boulangé  en Robert ten Brink.</p><p>JP, de beroemde stem die als jury optrad bij twijfel over bepaalde woorden, keert wel terug in zijn oude rol.</p><p>Lingo is vanaf 26 augustus weer te zien op de buis bij SBS6.</p>
