---
layout: post
title: "Rel rond finale, ’slechts’ 6000 kaarten voor Arsenal en Chelsea"
date: Fri, 10 May 2019 10:50:12 +0200
categories: 
- sport 
- voetbal 
externe_link: "https://www.telegraaf.nl/sport/3566388/rel-rond-finale-slechts-6000-kaarten-voor-arsenal-en-chelsea"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e86e3042-7300-11e9-8873-0218eaf05005.jpg"
---

<p class="intro">Het Olympisch Stadion van Bakoe biedt plaats aan bijna 70.000 toeschouwers, maar toch zijn op 29 mei bij de finale van de Europa League slechts 6000 fans van de finalisten Arsenal en Chelsea welkom.</p> <p>Veel te weinig, zo vinden de Engelse clubs. Arsenal heeft al protest aangetekend bij de Europese bond UEFA en hoopt alsnog meer kaartjes voor de eindstrijd te krijgen. Het overgrote deel van de toegangsbewijzen is bedoeld voor commerciële en lokale partijen.</p><p>„De UEFA heeft laten weten dat beide clubs slechts 6000 kaarten krijgen. Dit teleurstellende aantal zorgt ervoor dat het voor ons extreem moeilijk wordt om te bepalen hoe we de kaartjes gaan toewijzen aan jullie, onze trouwe fans”, schrijft Arsenal op de website. „We zijn trots op onze 45.000 seizoenkaarthouders en meer dan 180.000 officiële leden.”</p><p>Zowel Arsenal als Chelsea verwacht dat veel meer dan 6000 fans de reis van zo’n 4000 kilometer naar Bakoe willen maken. Een retourtje per vliegtuig naar Azerbeidzjan kost naar schatting zo’n 1000 pond, ruim 1100 euro.</p>
