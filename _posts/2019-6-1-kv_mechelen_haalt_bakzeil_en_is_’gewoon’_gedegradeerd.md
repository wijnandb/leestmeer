---
layout: post
title: "KV Mechelen haalt bakzeil en is ’gewoon’ gedegradeerd"
date: Sat, 01 Jun 2019 21:01:41 +0200
category: sport
externe_link: "https://www.telegraaf.nl/sport/3678565/kv-mechelen-haalt-bakzeil-en-is-gewoon-gedegradeerd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b0e849ae-849f-11e9-a539-0255c322e81b.jpg"
---

<p class="intro">De verplichte degradatie van het aanvankelijk gepromoveerde KV Mechelen naar de Proximus League, het tweede voetbalniveau in België, blijft van kracht.</p> <p>De geschillencommissie voor het profvoetbal in België heeft de maatregel, vanwege competitievervalsing, bevestigd. Beerschot Wilrijk neemt de plaats in van KVM, dat nog beroep kan aantekenen bij het BAS (Belgisch Arbitragehof voor de Sport).</p><p>Twaalf punten aftrek</p><p>KV Mechelen zal met een aftrek van twaalf punten, te verdelen over de twee periodes, aan de nieuwe competitie moeten beginnen. De Belgische club zal ook niet kunnen deelnemen aan het toernooi om de Belgische beker, de trofee die in het afgelopen seizoen werd veroverd.</p><p>Bij KV Mechelen stonden in het afgelopen seizoen doelman Michael Verrips en verdedigers Arjan Swinkels en Lucas Bijker onder contract. De fraudezaak speelde ruim een jaar geleden, in de slotfase van het vorige seizoen.</p><p>Illegale praktijken</p><p>Vier bestuurders van KVM uit die tijd worden veroordeeld voor competitievervalsing. Ook drie spelersmakelaars zijn schuldig bevonden aan illegale praktijken in het omkopingsschandaal in het Belgische profvoetbal.</p>
