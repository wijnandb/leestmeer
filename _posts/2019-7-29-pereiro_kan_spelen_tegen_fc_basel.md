---
layout: post
title: "Pereiro kan spelen tegen FC Basel"
date: Mon, 29 Jul 2019 20:30:00 +0200
category: sport
externe_link: "https://www.telegraaf.nl/sport/567760869/pereiro-kan-spelen-tegen-fc-basel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1282805e-b24e-11e9-921d-0255c322e81b.jpg"
---

<p class="intro">Gaston Pereiro (24) is er weer bij in Basel. De Uruguayaan, die met zaakwaarnemer Paco Casal een streep zette door een transfer naar Spartak of Dinamo Moskou, heeft volgens PSV-trainer Mark van Bommel inmiddels genoeg arbeid in de benen om minuten te kunnen maken.</p> <p>Pereiro sloot deze voorbereiding later aan bij de groepstraining en speelde nog geen minuut. Hij is wel een uitstekend alternatief voor bijvoorbeeld de tien-positie nu Sam Lammers, die daar vier oefenduels speelde, geblesseerd is.</p><p>Linksback Toni Lato bleef in Eindhoven achter, omdat hij extra trainingsarbeid nodig heeft om klaar te raken voor speelminuten. „Tegen Wolfsburg (oefen, red.) hebben we gekeken hoe hij ervoor stond en hij heeft afgelopen seizoen nog minder gedaan dan Gaston”, aldus Van Bommel. „Hij kan nu beter twee of drie goede trainingen draaien dan hier zijn, met de reis daar nog bij.”</p>
