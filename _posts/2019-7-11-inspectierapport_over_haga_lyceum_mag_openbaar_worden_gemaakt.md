---
layout: post
title: "Inspectierapport over Haga Lyceum mag openbaar worden gemaakt"
date: Thu, 11 Jul 2019 10:29:38 +0200
category: nieuws
externe_link: "https://nos.nl/l/2292998"
feature_image: "https://nos.nl/data/image/2019/07/11/562669/1008x567.jpg"
---

<p>De Inspectie van het Onderwijs mag een rapport over het islamitische Cornelius Haga Lyceum in Amsterdam openbaar maken. Dat is de uitkomst van een kort geding dat door het bestuur van de school tegen de inspectie is aangespannen. Volgens de rechtbank is er geen aanleiding om de publicatie van het rapport te verbieden.</p>
<p>NRC kreeg vorige maand inzage in een conceptversie van het rapport. Daarin stond volgens de krant dat de schoolleiding zich schuldig had gemaakt aan wanbeheer, belangenverstrengeling en zelfverrijking. Het bestuur van de school wil niet dat het rapport openbaar wordt gemaakt en stapte naar de rechter.</p>
<p>Aanleiding voor het rapport was een waarschuwing van de Nationaal Co√∂rdinator Terrorismebestrijding en Veiligheid (NCTV). Die liet in maart een ernstige waarschuwing over de school uitgaan, waarin onder meer stond dat "richtinggevende personen" contact onderhielden met een terroristische organisatie.</p>
<p>De melding van de NCTV was voor de inspectie aanleiding om de school te onderzoeken. De inspectie heeft volgens NRC niet vast kunnen stellen dat leerlingen terroristische of salafistische opvattingen kregen opgedrongen. De school zou evenmin aanzetten tot onverdraagzaamheid of integratie in de samenleving belemmeren.</p>
