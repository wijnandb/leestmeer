---
layout: post
title: "'Toy Story 4 gaat voor recordopening in VS'"
date: Wed, 19 Jun 2019 21:38:14 +0200
category: entertainment
externe_link: "https://www.telegraaf.nl/entertainment/804328214/toy-story-4-gaat-voor-recordopening-in-vs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d5675152-92c9-11e9-ac91-02c309bc01c1.jpg"
---

<p class="intro">De nieuwe animatiefilm Toy Story 4, die komend weekend in de VS gaat draaien, gaat waarschijnlijk de records van de vorige drie delen verbreken. Analisten verwachten een opening van meer dan 140 miljoen dollar, meldt het vakblad Variety. Daarmee overtreft het vierde deel de opbrengsten van de andere films in het eerste weekend dat ze te zien waren.</p> <p>Het record staat nu op naam van Toy Story 3, die in 2009 de eerste dagen 110 miljoen dollar opleverde.</p><p>Lyrische reacties</p><p>In het vierde deel is cowboy Woody niet meer het speelgoed van zijn oude ’baasje’ Andy, die inmiddels volwassen is, maar van het meisje Bonnie. Als een nieuw geliefd stuk speelgoed van Bonnie, Vorkie, wegloopt, besluit Woody hem te gaan zoeken. De film kreeg in Amerika, waar hij al deze week gaat draaien, alleen maar lyrische kritieken.</p><p>Toy Story uit 1994 was een mijlpaal in de filmgeschiedenis; het was de eerste avondvullende computer-geanimeerde speelfilm ooit. Regisseur John Lasseter kreeg hier een speciale Oscar voor. De kwaliteit van de twee vervolgen bleef onverminderd hoog, oordeelden ook de critici; de drie films brachten wereldwijd 2 miljard dollar op.</p><p>Toy Story 4 is vanaf 26 juni in de Nederlandse bioscopen te zien.</p>
