---
layout: post
title: "IJzersterke Vos pakt derde ritzege in Noorwegen en wint eindklassement"
date: Sun, 25 Aug 2019 15:48:08 +0200
categories: 
- sport 
- wielrennen 
externe_link: "https://nos.nl/l/2298916"
feature_image: "https://nos.nl/data/image/2019/08/25/572440/1008x567.jpg"
---

<p>Wielrenster Marianne Vos blijft maar winnen dit seizoen. Ze sprintte in de Ronde van Noorwegen naar de derde ritzege op rij en won ook het eindklassement.</p>
<p>Vos is bezig aan een ijzersterk seizoen. In juli was ze de sterkste in de eendagswedstrijd La Course. Daarvoor had ze al vier etappes gewonnen in de Giro Rosa, het klassement in de Ronde van Yorkshire en de WorldTour-wedstrijd Trofeo Alfredo Binda.</p>
<h2>Kanshebber op wereldtitel</h2>
<p>De 32-jarige Vos manifesteert zich meer en meer als een van de favorieten voor de WK op de weg (eind september). Ze won de regenboogtrui al drie keer in haar carri√®re.</p>
<p>Bekijk hier de zege van Vos in La Course:</p>
<p>Die slotrit in de Ronde van Noorwegen (van Svinesund naar Halden) was 156 kilometer lang en eindigde met drie ronden van tien kilometer op een lokaal circuit.</p>
<p>Moniek Tenniglo (Mitchelton) sprong weg op anderhalf rondje van het einde, maar werd in de laatste omloop achterhaald. Vos bleef daarna de Italiaansen Marta Bastianelli en Ilaria Sanguineti ruim voor.</p>
<p>Vorig jaar, toen de wedstrijd drie etappes telde, won Vos alle ritten.</p>
