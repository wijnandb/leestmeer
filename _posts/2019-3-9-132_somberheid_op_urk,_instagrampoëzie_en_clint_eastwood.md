---
layout: post
title: "#132: Somberheid op Urk, Instagrampoëzie en Clint Eastwood"
date: Sat, 09 Mar 2019 15:22:25 +0100
category: podcast
externe_link: "https://podcast.npo.nl/file/het-beste-uit-het-oog/4609/nporadio1_het-beste-uit-het-oog_20190309_132-somberheid-op-urk-instagrampoezie-en-clint-eastwood_V4URYZ.mp3"
---

Zeker 14.000 mensen doen momenteel mee aan #IkPas, een actie om 40 dagen geen alcohol te drinken. Erik Jan Harmens, voorheen verslaafd aan alcohol, legt uit hoe het stoppen met drinken hem veranderd heeft. "Mijn ideaal was om zoveel te drinken dat ik half bewusteloos op de bank lag, tegenwoordig word ik elke dag met een glimlach wakker."

De Urkers hebben geen zin in een feestje: Vlaggetjesdag gaat dit jaar niet door, vanwege somberheid over de brexit en het pulsvisverbod. Johan van Slooten, CDA-Statenlid en inwoner van Urk, vreest dat de visserscultuur op Urk dreigt te verdwijnen, vertelt hij in Het Beste uit het Oog.

Verder in de podcast: filmregisseur Ate de Jong legt uit waarom de inmiddels 88-jarige Clint Eastwood nog altijd succesvol is en poëziekenner John Jansen van Galen duikt in het succes van Instagrampoëzie.
