---
layout: post
title: "Schutter knoflookfestival kocht geweer ’in de winkel’"
date: Mon, 29 Jul 2019 20:21:36 +0200
categories: 
- entertainment 
- opinie 
externe_link: "https://www.telegraaf.nl/nieuws/1209668821/schutter-knoflookfestival-kocht-geweer-in-de-winkel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b3931de4-b22d-11e9-9b85-02c309bc01c1.png"
---

<p class="intro">De 19-jarige Santino William Legan die zondag op het jaarlijkse knoflookfestival in Gilroy het vuur opende op de menigte en daarbij onder anderen een zesjarig jongetje en een dertienjarig meisje doodschoot, kocht zijn AK-47-achtige wapen op legale wijze in Nevada.</p> <p>Dat zegt politiechef Scott Smithee tegen de New York Post.</p><p>Toen Legan met zijn automatische wapen het vuur opende, reageerden agenten meteen. „Zodra de schutter onze agenten zag, opende hij het vuur op hen”, zei Smithee. Hoewel de agenten qua vuurkracht zich niet konden meten met de moorddadige tiener, slaagden ze er wel in de jongen dodelijk te verwonden.</p><p>Al met al duurde het schieten slechts een minuutje, maar in die tijd wist Legan wel twee kinderen en een jonge man te doden. Van de 12 gewonden verkeert er nog een in kritieke toestand.</p><p>Naar het motief van de schutter is het nog gissen. Getuigen melden dat hij tijdens het schieten alleen maar riep dat hij ’ontzettend boos’ was.</p>
