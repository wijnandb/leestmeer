---
layout: post
title: "Aangifte tegen oud-bestuursleden pedoclub"
date: Mon, 17 Jun 2019 15:35:10 +0200
category: binnenland
externe_link: "https://www.telegraaf.nl/nieuws/923749629/aangifte-tegen-oud-bestuursleden-pedoclub"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c9042528-911d-11e9-90fc-02d2fb1aa1d7.jpg"
---

<p class="intro">De Stichting Strijd Tegen Misbruik heeft aangifte gedaan tegen enkele oud-bestuursleden van de verboden pedofielenvereniging Martijn. Yme Drost, juridisch adviseur van de stichting, stelt dat de activiteiten van de verboden en ontbonden pedofielenclub door enkele voormalige bestuurders worden voortgezet.</p> <p>Dat gebeurt volgens Drost onder meer via een nieuwe website met diverse publicaties en met links naar andere websites en platforms waarop de boodschap wordt uitgedragen dat seksueel contact tussen volwassenen en kinderen mooi en goed is.</p><p>De Stichting Strijd Tegen Misbruik vraagt het Openbaar Ministerie strafvervolging in te stellen tegen de oud-bestuurders van Martijn. Er zouden voldoende bewijzen zijn dat zij zijn doorgegaan met de werkzaamheden van de Vereniging Martijn, hoewel dat door het arrest van de Hoge Raad in 2014 is verboden.</p><p>De Amsterdamse jurist Pieter Vleeming zegt dat hij op zijn beurt namens een voormalig lid van Martijn strafaangifte heeft gedaan tegen Drost. Volgens Vleeming heeft Drost zich schuldig gemaakt aan smaad en laster door de suggestie te wekken dat de bestuursleden propaganda verspreiden. Daarnaast beroept Vleeming zich op vrijheid van meningsuiting.</p><p>Marthijn Uittenbogaard, oud-bestuurslid van Martijn, zegt dat Vleeming in ieder geval niet via hem aangifte tegen Drost heeft gedaan. „Ik weet van niks, en andere oud-bestuursleden die ik ken ook niet. Die aangifte van Vleeming is niet namens ons gedaan.” Uittenbogaard wil niet reageren op de aangifte die de Stichting Strijd Tegen Misbruik heeft gedaan tegen enkele oud-bestuursleden van Martijn.</p>
