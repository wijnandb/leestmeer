---
layout: post
title: "Catherine verrast tennisvrouwen op Wimbledon"
date: Tue, 02 Jul 2019 16:29:21 +0200
categories: 
- entertainment 
- royalty 
externe_link: "https://www.telegraaf.nl/entertainment/1355689652/catherine-verrast-tennisvrouwen-op-wimbledon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c87696b8-9cd5-11e9-ac82-02d1dbdc35d1.jpg"
---

<p class="intro">Catherine, hertogin van Cambridge, heeft dinsdagmiddag voor een verrassing gezorgd op Wimbledon. De vrouw van prins William en beschermvrouwe van de organisator van Wimbledon verliet de Royal Box van het Centre Court om een bezoekje te brengen aan de bijbanen.</p> <p>De Britse wildcardspeelster Harriet Dart keek op toen ze tijdens haar duel met de Amerikaanse Christina McHale ineens werd aangemoedigd door Catherine, die op de eerste rij werd vergezeld door de Britse Fed Cup-captain Anne Keothavong. Het is niet gebruikelijk dat Britse spelers koninklijke steun krijgen op de bijbanen. De fotografen wisten dan ook niet hoe snel ze richting baan 14 moesten gaan.</p><p>De organisatoren van Wimbledon snapten wel waarom de hertogin even een kijkje ging nemen bij de bijbanen. "Zoals alle tennisliefhebbers weten, vindt op de bijbanen de echte actie plaats op de openingsdagen van een grand slam", meldde het toernooi op Instagram.</p>
