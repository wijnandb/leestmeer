---
layout: post
title: "Politie neemt speelgoedwapens in beslag op braderie"
date: Sat, 07 Sep 2019 20:00:48 +0200
categories: 
- entertainment 
- opinie 
externe_link: "https://www.telegraaf.nl/nieuws/319846861/politie-neemt-speelgoedwapens-in-beslag-op-braderie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5f983056-d19c-11e9-a59e-0218eaf05005.jpg"
---

<p class="intro">De Zeeuwse politie heeft zaterdag tijdens een braderie in Kruiningen een partij nepwapens voor kinderen ingenomen. Twee standhouders verkochten de speelgoedvuurwapens, maar volgens agenten waren die niet van echt te onderscheiden.</p> <p>„De wapens zijn zwartkleurig en lijken op echte pistolen. Ze zijn daarmee voor afdreiging geschikt”, meldt de politie in een verklaring. Nepwapens die op vuurwapens lijken zijn bij wet verboden.</p><p>Agenten kregen rond 11.00 uur vanmorgen een melding dat twee jongemannen op de braderie rondliepen met een vuurwapen. „De melder had de indruk dat het duo wat van plan was. Het zou gaan om een pistool.”</p><p>Kogelwerende vesten</p><p>De politie nam die melding uiterst serieus en besloot in kogelwerende vesten ter plekke te komen. „De twee bedoelde jongemannen werden niet meer aangetroffen. Wel zagen de agenten dat vanuit een kraam zwartkleurige speelgoedpistolen werden verkocht. Het speelgoed, dat in kratten was opgeslagen, is in beslag genomen.”</p><p>Het gaat volgens de politie om enkele tientallen speelgoedpistolen. Ook bij een andere standhouder werd een vergelijkbaar speelgoedvuurwapen gevonden en in beslag genomen. Bezoekers die al eerder op de dag de nepwapens gekocht hebben, wordt verzocht die te vernietigen.</p>
