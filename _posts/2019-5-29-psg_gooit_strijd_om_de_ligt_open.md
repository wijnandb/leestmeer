---
layout: post
title: "PSG gooit strijd om De Ligt open"
date: Wed, 29 May 2019 08:43:16 +0200
category: sport
externe_link: "https://www.telegraaf.nl/sport/3663765/psg-gooit-strijd-om-de-ligt-open"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/09f9678c-81dd-11e9-b11c-0218eaf05005.png"
---

<p class="intro">De hele top van Europa leek zich te hebben neergelegd bij de ’onvermijdelijke’ overstap van Matthijs de Ligt (19) naar FC Barcelona. Maar Paris Saint-Germain heeft de strijd om de handtekening van de Oranje-verdediger weer opengegooid.</p> <p>Nadat de Fransen bij de transfer van Frenkie de Jong op het laatste moment werden afgetroefd door Barça, hopen zij nu hun gram te halen op de Spanjaarden. In tegenstelling tot FC Barcelona zou PSG wel bereid zijn om aan de transfersom van naar verluidt 85 miljoen euro te voldoen. Ook de riante commissie voor zaakwaarnemer Mino Raiola zou geen probleem zijn.</p><p>Nadat Manchester City, Manchester United en Real Madrid lucht kregen van de op handen zijnde overval van PSG, klopten die grootmachten ook (opnieuw) aan bij De Ligt. Vooralsnog lijkt de strijd om De Ligt echter een two-horse-race tussen FC Barcelona en Paris Saint-Germain.</p><p>De Jong verkast komende zomer van Ajax naar FC Barcelona. Deze transfersom kan maximaal oplopen tot 86 miljoen euro.</p>
