---
layout: post
title: "Sport Kort: Middelkoop al na één partij klaar"
date: Tue, 16 Apr 2019 14:18:00 +0200
category: sport
externe_link: "https://www.telegraaf.nl/sport/3450357/sport-kort-middelkoop-al-na-een-partij-klaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/80a0ded0-6043-11e9-ac91-02d2fb1aa1d7.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>14:08 uur Dubbelspecialist Matwé Middelkoop is samen met de Griek Stefanos Tsitsipas blijven steken in de eerste ronde van het dubbelspel van het masterstoernooi van Monte Carlo. Middelkoop en Tsitsipas moesten met 6-3 7-5 hun meerdere erkennen in de Kroaten Nikola Mektic en Frank Skugor, die als zevende geplaatst zijn.</p><p>12.59 uur: De hockeybond KNHB is blij met de aanpassingen in het speelschema van de landencompetitie Pro League, waardoor het aantal reizen voor de nationale teams beduidend minder wordt. De mondiale hockeybond FIH houdt wel vast aan het principe van uit- en thuiswedstrijden, maar spreidt deze over twee aaneensluitende seizoenen.</p><p>11.27 uur: Luke Walton heeft enkele dagen na zijn vertrek bij Los Angeles Lakers een nieuwe basketbalclub in de NBA gevonden. Sacramento Kings heeft de 39-jarige Amerikaan aangesteld als coach. Het gaat om een contract dat loopt tot en met het seizoen 2022/2023.</p><p>11.00 uur: Hockeyclub Amsterdam heeft Santi Freixa aangesteld als hoofdcoach van de mannen. De 36-jarige Freixa is de opvolger van de Australiër Graham Reid, die eind maart ontslagen werd en inmiddels een contract heeft getekend als bondscoach van India. Freixa, die nu nog de vrouwen van het Utrechtse Kampong onder zijn hoede heeft, begint na dit seizoen.</p><p>08.18 uur: De basketballers van Golden State Warriors hebben een pijnlijke thuisnederlaag geleden in de eerste ronde van de play-offs. In het tweede onderlinge duel was Los Angeles Clippers net iets sterker dan de titelverdediger in de NBA. De ploeg uit Los Angeles maakte in Oakland het verschil in de laatste minuut en won met 135-131. De stand in de best-of-seven is daardoor op 1-1 gekomen.</p>
