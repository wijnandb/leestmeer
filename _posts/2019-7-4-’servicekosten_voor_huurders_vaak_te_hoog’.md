---
layout: post
title: "’Servicekosten voor huurders vaak te hoog’"
date: Thu, 04 Jul 2019 10:23:56 +0200
categories: 
- entertainment 
- opinie 
externe_link: "https://www.telegraaf.nl/financieel/219521866/servicekosten-voor-huurders-vaak-te-hoog"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4e10f718-9e35-11e9-bf3b-02d1dbdc35d1.jpg"
---

<p class="intro">Het lukt huurders vaak om via de huurcommissie lagere maandlasten te bedingen. Verhuurders vragen vooral te veel servicekosten.</p> <p>Drie op de vier huurders die naar de commissie stappen krijgen gelijk, blijkt uit onderzoek van huurdersvereniging Woonbond, die keek naar alle zaken van het eerste half jaar van 2019. Dat levert de huurders gemiddeld €808,69 op per afrekening.</p><p>Dit gaat doorgaans over de te veel betaalde huur in een jaar. De hoogste toewijzing ging zelfs om €4008,71.</p><p>Kostendekkend</p><p>Servicekosten, zoals de kosten voor gas/water/licht en onderhoud of schoonmaak, mogen alleen de werkelijke kosten dekken. Alle huurders hebben voor 30 juni een overzicht ontvangen van alle werkelijke kosten in 2018.</p><p>Als er bijvoorbeeld rekening is gehouden met een te hoog voorschot, moet dit bedrag aan de huurder worden terugbetaald. Daar schort het vaak aan, vooral bij particuliere verhuurders van sociale huurwoningen, licht een woordvoerder van de Woonbond toe. Wie er met de verhuurder niet uitkomt, kan dus naar de huurcommissie stappen.</p><p>Vrije sector</p><p>Ook wie een huis huurt dat niet onder de sociale huurgrens (€720,42) valt, mag wat betreft servicekosten niet meer dan de werkelijke kosten betalen.</p><p>Particuliere huurders kunnen echter niet naar de huurcommissie stappen, maar alleen naar de kantonrechter. „Dat is best een grote stap, zeker omdat ook al zo’n €200 aan griffierechten moet worden betaald”, zegt de Woonbond-woordvoerder.</p><p>Directeur Paulus Jansen noemt de consumentenbescherming van huurders in de vrije sector zelfs een blinde vlek en zou graag zien dat ook deze huurders toegang krijgen tot de huurcommissie, en dat zij meer bescherming krijgen tegen prijsverhogingen.</p>
