---
layout: post
title: "Dodgers-pitcher gooit Gregorius uit de wedstrijd met bal op schouder"
date: Mon, 26 Aug 2019 08:50:56 +0200
category: sport
externe_link: "https://nos.nl/l/2299006"
feature_image: "https://nos.nl/data/image/2019/08/26/572621/1008x567.jpg"
---

<p>Een paar dagen geleden was Didi Gregorius groot nieuws in de Major League Baseball vanwege een grandslamhomerun en vannacht haalde hij weer het nieuws. Helaas voor de Oranje-international wel op een minder leuke manier.</p>
<p>De korte stop van New York Yankees werd in het thuisduel met Los Angeles Dodgers (5-1 winst) door Clayton Kershaw uit de wedstrijd gegooid. De werper van de Dodgers gooide de bal in de eerste inning - onbedoeld - op de schouder van Gregorius. Die had zo veel pijn dat hij in de derde inning afhaakte.</p>
<p>Bekijk hieronder de beelden van het voorval:</p>
<p>RÃ¶ntgenfoto's wezen uit dat Gregorius geen breuken heeft opgelopen. Het is echter nog onduidelijk hoelang hij is uitgeschakeld. Zelf is Gregorius optimistisch: "Ik denk dat ik maar een paar dagen moet missen. Even afwachten hoe ik morgen wakker word."</p>
<p>De Yankees gaan samen met Houston Astros aan de leiding in de American League met 85 overwinningen in 132 duels. De beste vijf teams gaan na 162 wedstrijden samen met de beste vijf teams van de National League naar de play-offs. De World Series beginnen op 22 oktober.</p>
<h2>Homerun Schoop</h2>
<p>Minnesota Twins, de ploeg van Jonathan Schoop, is als nummer drie van de American League ook hard op weg naar de play-offs. Dankzij een homerun van de Nederlander werd er met 7-4 gewonnen van Detroit Tigers.</p>
