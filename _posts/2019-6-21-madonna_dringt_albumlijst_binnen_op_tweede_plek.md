---
layout: post
title: "Madonna dringt albumlijst binnen op tweede plek"
date: Fri, 21 Jun 2019 15:21:45 +0200
categories: 
- entertainment 
- sterren 
externe_link: "https://www.telegraaf.nl/entertainment/383395418/madonna-dringt-albumlijst-binnen-op-tweede-plek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84768b5a-9427-11e9-a14e-0255c322e81b.jpg"
---

<p class="intro">Madonna weet nog steeds te scoren. De ’Queen of Pop’ is met haar vorige week verschenen plaat Madame X binnengekomen op de tweede plek in de Album Top 100.</p> <p>Of de 60-jarige zangeres nog gaat stijgen, moet nog blijken maar als dit niet het geval is, is het de eerste keer in jaren dat ze niet bovenaan de hitlijst staat met een studioalbum. Haar afgelopen drie platen, Rebel Heart (2015), MDNA (2012) en Hard Candy (2008), hebben de Album Top 100 allen aangevoerd.</p><p>Van haar in totaal veertien studioalbums stond ze negen keer op de eerste plek. Haar minst succesvolle platen zijn Bedtime Stories (1994) en Erotica (1992). Beide albums schopten het niet verder dan de dertiende plaats.</p><p>Madonna heeft deze week alleen Bruce Springsteen boven zich in de Album Top 100. De rocker kwam met zijn vorige week verschenen negentiende studioalbum Western Stars binnen op de eerste plek. Avicii daalt met zijn postuum uitgekomen plaat TIM van de eerste naar de derde plaats.</p>
