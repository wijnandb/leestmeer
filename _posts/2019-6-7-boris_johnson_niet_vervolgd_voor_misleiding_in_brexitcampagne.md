---
layout: post
title: "Boris Johnson niet vervolgd voor misleiding in brexitcampagne"
date: Fri, 07 Jun 2019 17:40:46 +0200
category: nieuws
externe_link: "https://nos.nl/l/2288040"
feature_image: "https://nos.nl/data/image/2019/06/07/555271/1008x567.jpg"
---

<p>De Britse conservatieve politicus Boris Johnson wordt niet vervolgd voor misleiding tijdens de campagne voor de brexit. Rechters hebben een uitspraak van een lagere rechtbank verworpen.</p>
<p>Ze zijn het eens met de advocaten van Johnson, die vinden dat het proces "politiek gemotiveerd" was en "juridische pesterij".</p>
<p>Vorige week bepaalde de rechtbank dat Johnson zich moest verantwoorden voor uitspraken over het geld dat Groot-BrittanniÃ« als EU-lid moest betalen aan Brussel. Hij beweerde in 2016 dat Londen wekelijks 350 miljoen pond overmaakte.</p>
<p>De zaak was aangespannen door Marcus Ball, een Britse zakenman. Het geld voor de rechtszaak had hij met crowdfunding verzameld.</p>
<p>Boris Johnson, uitgesproken voorstander van de brexit, is oud-minister van Buitenlandse Zaken en nu in de race om Theresa May op te volgen als leider van de Conservatieve Partij en als premier.</p>
