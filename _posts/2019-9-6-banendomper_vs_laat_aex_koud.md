---
layout: post
title: "Banendomper VS laat AEX koud"
date: Fri, 06 Sep 2019 14:45:00 +0200
categories: 
- financieel 
- koersen 
externe_link: "https://www.telegraaf.nl/financieel/1290626078/banendomper-vs-laat-aex-koud"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3ea3c11a-d0a4-11e9-a8ab-0217670beecd.jpg"
---

<p class="intro">Na het tegenvallende Amerikaanse banencijfer keek de AEX vrijdag na de lunch nog steeds tegen een klein verlies aan. Bij de hoofdfondsen lagen vooral KPN en Shell bedrukt in de markt. De financials ASR en ING zaten in de voorhoede.</p> <p>De AEX stond rond kwart voor drie 0,1% lager op 568,67 punten. De AMX daalde eveneens 0,1% naar 822,89 punten.</p><p>Elders in Europa won de Duitse DAX won 0,5%. De Franse CAC 40 steeg fractioneel</p><p>In de middag kwam er tegenvallend nieuws naar buiten uit de Amerikaanse arbeidsmarkt. De groei met 130.000 in de maand augustus was lager dan door economen werd verwacht.</p><p>De onverwachte daling van de Duitse industriële productie in juli drukte licht op het sentiment in Europa. Beleggers keken vooral uit naar het Amerikaanse banenrapport, dat om half drie naar buiten komt. Dit geeft inzicht in de stand van de economie en verschaft meer duidelijkheid of de centrale bank de rente dit jaar verder gaat verlagen. De analistenconsensus is een banengroei van 173.000 in augustus.</p><p>Bij de Nederlandse hoofdfondsen belandde KPN met een verlies van 3% onderaan. Het telecombedrijf wil Dominique Leroy, die nu branchegenoot Proximus leidt, aanstellen als nieuwe bestuursvoorzitter. Analist Jos Versteeg van InsingerGilissen begrijpt de negatieve reactie van beleggers niet. „Ik zie geen enkel bezwaar. Dat ze geen internationale fusie nastreeft, is alleen maar goed. Mogelijk grijpen beleggers het nieuws aan om winst te nemen, want de koersdoelen liggen veelal niet veel hoger dan de huidige koers.” RD Shell zat ook in de achterhoede met een koersverlies van 1,2%. Takeaway.com liet 1,1% liggen.</p><p>ArcelorMittal poetste het verlies weg geholpen door de Chinese opsteker en dikte 0,3% aan.</p><p>De informatieleveranciers Relx en Wolters Kluwer plusten 0,7% respectievelijk 0,6%. Bankconcern ING ging 1,2% vooruit, terwijl ASR de koppositie overnam met een vooruitgang van 1,8%.</p><p>Midkapper TomTom viel goed in de smaak en won 4,7%, in reactie op de bereikte deal om zijn navigatie te integreren met het Microsoft Connected Vehicle Platform. Via die clouddienst Microsofts Azure kan de data van voertuigen worden gebruikt om producten en diensten te verbeteren op het terrein van autonoom rijden.</p><p>Luchtvaartconcern Air France KLM  viel 2% terug.</p><p>SBM Offshore kreeg er 1,1% bij. De maritiem oliedienstverlener gaat een langdurige leveringsovereenkomst aan met het Amerikaanse olie- en gasconcern ExxonMobil, voor mogelijke toekomstige orders voor productie- en opslagschepen.</p><p>Lokaal fonds Curetis zakte na de terugval van gisteren nog eens 3,4%, waarmee de winst van woensdag grotendeels verloren is gegaan. De ontwikkelaar van testen waarmee snel te achterhalen is welke bacterie verantwoordelijk is voor een infectie, kondigde toen een samengaan met een Amerikaanse branchegenoot aan.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
