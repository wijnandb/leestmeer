---
layout: post
title: "Wandelaar (73) overleeft week in wildernis door warmte stenen"
date: Tue, 02 Jul 2019 10:39:30 +0200
categories: 
- entertainment 
- opinie 
externe_link: "https://www.telegraaf.nl/nieuws/1063381275/wandelaar-73-overleeft-week-in-wildernis-door-warmte-stenen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3fcb04c8-9caa-11e9-8bcd-0255c322e81b.jpg"
---

<p class="intro">Een 73-jarige man die was verdwaald in een natuurgebied in Californië heeft een week lang in de wildernis kunnen overleven. Eugene Jo vertelt dat hij de rotsen, overdag verwarmd door de zon, heeft geknuffeld om warm te blijven tijdens de koude nachten.</p> <p>Eugene Jo raakte op 22 juni zijn wandelgroep kwijt waarmee hij een tocht door de San Gabriel Mountains aan het lopen was, zo meldt het nieuwsstation KCBS. Hij verdwaalde toen hij met zijn groep op weg was naar de top van Mount Waterman.</p><p>„Hij wikkelde zijn jas om zich heen en de strandhanddoek die hij bij zich had”, vertelt Janet Henderson van de Sheriff’s Department Search and Rescue van de provincie Los Angeles. „De hete rotsen, opgewarmd door de hete zon overdag, gebruikte hij om zichzelf ’s nachts aan te warmen.” Daarbij dronk Jo water uit een rivierbedding om gehydrateerd te blijven.</p><p>Na een week vermist te zijn geweest hoorde Jo stemmen van mensen van de reddingsteams die naar hem op zoek waren. „Hij vertelde dat het hem alle energie die hij nog in zijn lijf had kostte om zich om te rollen op handen en knieën om vervolgens om hulp te roepen. De reddingswerkers hoorden hem gelukkig”, vertelt Henderson.</p><p>Jo werd in allerijl overgevlogen naar een ziekenhuis in Pasadena. Hij knapte snel op en kon de volgende dag al worden ontslagen uit het ziekenhuis, meldt KCBS.</p><p>Thuis rust Jo verder uit van zijn hachelijke avontuur. „Hij is bijna weer de oude”, vertelt zijn familie opgelucht aan de nieuwszender. De familie bedankt iedereen die betrokken was bij de redding en voor alle steunbetuigingen. „Hij besefte niet dat zoveel mensen naar hem op zoek waren. Hij werd wel emotioneel toen hij erachter kwam dat zoveel mensen vanuit de hele staat kwamen helpen om hem te zoeken.”</p>
