---
layout: post
title: "Onderwijsbond: geld Slob is geen extra geld voor onderwijs"
date: Wed, 11 Sep 2019 10:15:45 +0200
categories: 
- entertainment 
- opinie 
externe_link: "https://www.telegraaf.nl/nieuws/1446129805/onderwijsbond-geld-slob-is-geen-extra-geld-voor-onderwijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/77475e10-d477-11e9-a59e-0218eaf05005.jpg"
---

<p class="intro">De 285 miljoen euro die het kabinet beschikbaar heeft gesteld voor het onderwijs is helemaal geen extra geld voor het onderwijs, zegt de Algemene Onderwijsbond AOb. „Het is verschrikkelijk stom dat het kabinet dit op deze manier framet”, aldus een woordvoerster. Volgens haar wordt het bedrag ieder jaar beschikbaar gesteld om salarissen aan te passen aan de inflatie.</p> <p>Minister Arie Slob riep de sociale partners woensdagochtend op om snel afspraken te maken over de besteding van het geld. Als de schoolbesturen en vakbonden niets doen, gaat het geld volgens hem de reserves in.</p><p>De onderwijsbond is echter nu niet van plan om weer te praten met de werkgevers. „De situatie blijft hetzelfde. Wij wachten Prinsjesdag af, misschien dat er dan wel extra geld komt”, zegt de AOb-woordvoerster. Daarna volgen volgens haar mogelijk acties of stakingen.</p><p>Ook de PO-Raad, de sectororganisatie voor het basisonderwijs, wijst erop dat het niet om extra geld gaat. De 285 miljoen „zorgt er enkel voor dat de loonkloof niet groter wordt en voorkomt dus dat onderwijspersoneel erop achteruit gaat.”</p><p>Alle onderwijs- en overheidssectoren krijgen er namelijk geld bij zodat lonen kunnen meebewegen met die van werknemers van bedrijven. Slob wekt volgens de raad de suggestie „dat er extra, dus nieuw, geld beschikbaar is om bijvoorbeeld leraren en schoolleiders meer salaris te betalen zodat het vak aantrekkelijker wordt”, aldus de raad.</p>
