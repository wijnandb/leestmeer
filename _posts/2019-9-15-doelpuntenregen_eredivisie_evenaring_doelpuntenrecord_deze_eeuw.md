---
layout: post
title: "Doelpuntenregen eredivisie: evenaring doelpuntenrecord deze eeuw"
date: Sun, 15 Sep 2019 20:16:24 +0200
category: sport
externe_link: "https://nos.nl/l/2301890"
feature_image: "https://nos.nl/data/image/2019/09/15/577581/1008x567.jpg"
aantal: 179
unieke: 117
bron: "NOS"
---

<p>Het regende dit weekend doelpunten in de eredivisie. Tijdens de zesde speelronde vielen maar liefst 46 doelpunten te noteren, een gemiddelde van ruim vijf per wedstrijd. Dat is een evenaring van het hoogste doelpuntenaantal in één speelronde van deze eeuw.</p>
<p>In 2004 vielen er tijdens de 34ste en laatste speelronde ook 46 goals te noteren. De laatste keer dat er meer doelpunten vielen in een speelronde was in de zevende speelronde van het seizoen 1983/1984. Op 17 en 18 september 1983 werd er 48 keer gescoord.</p>
<p>Destijds won Ajax met 8-2 van Feyenoord. Marco van Basten scoorde drie keer voor Ajax tegen het Feyenoord van Johan Cruijff in het Olympisch Stadion van Amsterdam. Een ander doelpuntrijk duel in die speelronde was Roda JC tegen PEC Zwolle (7-3).</p>
<p>Het duel waarin dit weekend het meest werd gescoord was PEC Zwolle-RKC (6-2). Bij VVV - FC Groningen vielen de minste treffers, slechts drie goals: 2-1.</p>
<p>Donyell Malen en Reza Ghoochannejhad sprongen in het oog. Malen maakte zaterdagavond voor PSV vijf doelpunten, invaller Ghoochannejhad prikte er zondagmiddag vier in voor PEC Zwolle.</p>
