---
layout: post
title: "Braspennincx loopt nipt EK-medaille mis, bijrol Pieters in puntenkoers"
date: Sat, 19 Oct 2019 19:21:32 +0200
categories: 
- sport 
- wielrennen 
externe_link: "https://nos.nl/l/2306828"
feature_image: "https://nos.nl/data/image/2019/10/19/586024/1008x567.jpg"
aantal: 281
unieke: 177
bron: "NOS"
---

<p>Shanne Braspennincx heeft bij de EK baanwielrennen in Apeldoorn net naast de medailles gegrepen op het onderdeel keirin. Mathilde Gros uit Frankrijk won net als op de vorige EK het goud.</p>
<p>Braspennincx, in Apeldoorn al goed voor brons op de teamsprint, pakte in 2014 EK-brons en bij de WK in 2015 zilver op de keirin. Een tweede medaille in eigen land zat er echter niet in. "Erg zuur, want ik had het EK graag met nog een plak willen afsluiten", aldus de Nederlandse.</p>
<p>Bekijk hier de reactie van Braspennincx na de finale van het onderdeel keirin:</p>
<p>De Duitse Lea Friedrich begon al twee ronden voor het einde te sprinten en Braspennincx zat uitstekend in haar wiel. In de laatste meters werden Friedrich en Braspennincx echter door de Franse Gros voorbijgestoken.</p>
<p>Friedrich werd daardoor tweede. De Russin Daria Sjmeleva kwam als derde over de streep en Braspennincx viel net buiten het podium.</p>
<h2>Van Riessen en Pieters</h2>
<p>Laurine van Riessen werd gediskwalificeerd in de eerste ronde en in de herkansingsronde werd ze uitgeschakeld.</p>
<p>Amy Pieters greep naast de medailles op de puntenkoers. Ze eindigde slechts als elfde. De Europese titel ging net als vorig jaar naar de Italiaanse Maria Confalonieri.</p>
<p>Pieters, die dit jaar Europees kampioene werd op de weg in Alkmaar en daar ook aan de gemengde ploegentijdrit nog een gouden plak overhield, begon wel goed. Ze eindigde als tweede in de eerste sprint maar een goed vervolg bleef uit.</p>
<p>Acht rensters pakten gaandeweg de honderd ronden een ronde voorsprong en daarmee 20 punten. Confalonieri won daarnaast nog vier van de tien sprints. Dat was voldoende voor de Europese titel.</p>
<p>De Wit-Russin Tatjana Sjarakova werd tweede en de Oekra√Øense Ganna Solovei derde.</p>
