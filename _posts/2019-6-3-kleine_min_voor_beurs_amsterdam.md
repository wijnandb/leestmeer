---
layout: post
title: "Kleine min voor beurs Amsterdam"
date: Mon, 03 Jun 2019 15:48:07 +0200
categories: 
- financieel 
- koersen 
externe_link: "https://www.telegraaf.nl/financieel/3684390/kleine-min-voor-beurs-amsterdam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3b6b90d8-8606-11e9-9116-0217670beecd.jpg"
---

<p class="intro">De aandelenbeurs in Amsterdam stond maandag licht in de min, terwijl elders in Europa overwegend kleine plussen waren te zien. De koersverliezen van eerder op de dag werden daarbij grotendeels weggepoetst. De focus van beleggers bleef gericht op de wereldwijde handelsspanningen.</p> <p>De AEX-index op Beursplein 5 noteerde in de middaghandel 0,2 procent lager op 539,46 punten. De MidKap zakte 0,8 procent tot 728,86 punten. De beursgraadmeters in Frankfurt, Londen en Parijs wonnen tot 0,3 procent.</p><p>Aan het handelsfront dreigt China FedEx op een lijst van ''onbetrouwbare buitenlandse bedrijven'' te zetten omdat de Amerikaanse pakketbezorger de belangen van Chinese ondernemingen zou hebben geschaad. Met de beschuldigingen zou Peking wraak willen nemen voor de plaatsing van het Chinese technologieconcern Huawei op de zwarte lijst van Washington.</p><p>Euronext</p><p>Verzekeraar Aegon was de grootste daler bij de hoofdfondsen op het Damrak met een verlies van 2,6 procent. Speciaalchemiebedrijf DSM voerde de stijgers in de AEX aan met een winst van 1,8 procent.</p><p>In de MidKap sloot bodemonderzoeker Fugro de rij met een min van 3,3 procent. Kunstmestproducent OCI was de sterkste stijger met een plus van 1,9 procent. Euronext verloor 3,3 procent op de lokale markt. De beursuitbater doet het bod op zijn Noorse branchegenoot Oslo BÃ¸rs gestand.</p><p>Danske Bank</p><p>In Frankfurt ging Infineon 8,6 procent onderuit. Het Duitse chipconcern neemt de Amerikaanse chipfabrikant Cypress Semiconductor over voor omgerekend 9 miljard euro.</p><p>Danske Bank daalde 1,5 procent in Kopenhagen. De Deense bank verkoopt een deel van zijn in opspraak geraakte Estse activiteiten. De Estse bank AS LHV Pank telt ongeveer 410 miljoen euro neer voor de portefeuille die vooral woninghypotheken omvat. Danske Bank meldde vorig jaar dat een groot deel van de geldstromen via zijn Estse dochteronderneming verdacht was.</p><p>De euro noteerde op 1,1200 dollar, tegen 1,1154 dollar op vrijdag. Een vat Amerikaanse olie kostte 1,4 procent meer op 54,22 dollar. Brentolie steeg 0,8 procent in prijs tot 62,46 dollar per vat.</p>
