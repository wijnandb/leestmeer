---
layout: post
title: "’Harde en zachte prikkels tegen weigerlanden’"
date: Tue, 18 Jun 2019 15:43:43 +0200
categories: 
- entertainment 
- opinie 
externe_link: "https://www.telegraaf.nl/nieuws/925752380/harde-en-zachte-prikkels-tegen-weigerlanden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/276c4e26-91d0-11e9-9834-0217670beecd.jpg"
---

<p class="intro">Landen die weigeren hun uitgeprocedeerde asielzoekende onderdanen terug te nemen moeten worden aangepakt met ’harde en zachte prikkels’. Dat zegt staatssecretaris Broekers-Knol naar aanleiding van cijfers die De Telegraaf onthulde.</p> <p>„Het is onacceptabel dat het tienduizend keer niet is gelukt”, zo stelt de kersverse staatssecretaris van Justitie en Veiligheid.</p><p>Uit cijfers blijkt namelijk dat ongewenste vreemdelingen steeds vaker niet kunnen worden uitgezet naar het land van herkomst. De afgelopen vijf jaar liepen pogingen daartoe met dan duizenden keren spaak, omdat het herkomstland om uiteenlopende redenen weigerde of niet reageerde.</p><p>Broekers-Knol wil betere afspraken maken over terugname en anders ingrijpen. „Het kan niet zo zijn dat een land geld krijgt voor wat dan ook, en weigert om mee te werken.” De kersverse staatssecretaris van Justitie kondigt aan herkomstlanden te bezoeken om terugname voor elkaar te krijgen. „Ik ga de grenzen opzoeken van wat we kunnen doen.”</p><p>Op concrete voorstellen om dat te doen wil ze nog niet reageren. Zo pleit de VVD bijvoorbeeld voor intrekken van ontwikkelingsgeld en landingsrechten. Volgens Broekers Knol is er diplomatiek tact nodig. „Ik kan niet tegen die landen zeggen; vrinden we gaan het zo en zo doen.” Na de zomer komt de staatssecretaris met een plan van aanpak.</p>
