---
layout: post
title: "Frank Masmeijer naar andere gevangenis na uitlekken foto’s"
date: Fri, 17 May 2019 15:03:20 +0200
categories: 
- entertainment 
- gossip 
externe_link: "https://www.telegraaf.nl/entertainment/3604623/frank-masmeijer-naar-andere-gevangenis-na-uitlekken-foto-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8dd99868-78bb-11e9-88ef-02c309bc01c1.jpg"
---

<p class="intro">Nadat Privé exclusief foto’s kon publiceren van Frank Masmeijer in de gevangenis in Antwerpen, is hij overgeplaatst naar de gevangenis in Beveren.</p> <p>Advocaat Vincke bevestigt dat de foto’s de reden zijn van overplaatsing. Weekblad Privé publiceerde begin deze maand exclusief uit de bajes gesmokkelde foto’s, die voor het eerst de Belgische hel toonden, waarin de voormalige tv-presentator verbleef. Ook maakte Privé melding van de privileges die Masmeijer had weten te verwerven binnen de muren van de gevangenis.</p><p>Komende donderdag zou de uitspraak zijn wat zijn straf wordt voor zijn rol in een drugssmokkelzaak in België, maar die is uitgesteld tot donderdag 27 juni. Dat gebeurt omdat ’de desbetreffende kamer de zaak verder in beraad heeft genomen’, meldde het hof van beroep in Antwerpen. In hoger beroep is acht jaar celstraf tegen Masmeijer geëist en een boete van 40.000 euro. In de smokkelzaak zijn 32 verdachten in hoger beroep gegaan.</p><p>De rechtbank had hem in oktober 2017 al tot acht jaar cel veroordeeld en een boete van 48.000 euro. Hij was destijds op vrije voeten. Vlak voordat het hoger beroep in november begon, werd hij opgepakt in Breda en overgeleverd aan België. Sindsdien zit hij in een Belgische cel.</p><p>Masmeijer had tijdens het eerste proces nog ontkend dat hij bij de smokkel betrokken was, maar eind vorig jaar gaf hij opeens toch toe dat hij een ’beperkte’ rol had bij de smokkel van 467 kilo cocaïne.</p><p>Op de hoogte blijven van al het nieuws over de sterren? Schrijf je hier in voor onze nieuwsbrief.</p>
