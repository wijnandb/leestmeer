---
layout: post
title: "F-16's eren Amerikaanse soldaten Margraten 75 jaar nadat de bevrijding begon"
date: Sun, 26 May 2019 18:18:08 +0200
category: binnenland
externe_link: "http://feeds.nos.nl/~r/nosnieuwsbinnenland/~3/3yXHuiQxFY0/2286396"
feature_image: "https://nos.nl/data/image/2019/05/26/552676/1008x567.jpg"
---

<p>Op de Limburgse begraafplaats Margraten zijn Amerikaanse soldaten die omkwamen in de Tweede Wereldoorlog herdacht. Het is dit jaar 75 jaar geleden dat de bevrijding van Europa begon. Voor de gelegenheid brachten vier F-16's van de Koninklijke Luchtmacht een eerbetoon. Ook waren er duizenden bezoekers om stil te staan bij de jaarlijkse herdenking voor Amerikaanse militairen die sneuvelden bij de bevrijding van Europa.</p>
<p>Op de begraafplaats liggen 8301 Amerikaanse soldaten. Zij worden elk jaar herdacht op de laatste zondag van mei, een dag voor de viering van Memorial Day in de Verenigde Staten. Voor de 1722 vermiste soldaten is er een monument.</p>
<p>Behalve de F-16's verschilde de 75e herdenking niet van eerdere versies. Wel wil de organisatie in het kader van het derde lustrum foto's van minstens 7500 militairen vinden om zo de bevrijders een gezicht te geven. Tot nu toe zijn er van 6300 soldaten foto's gevonden.</p>
<p>Bas en zijn oma bezochten vandaag de herdenking op begraafplaats Margraten:</p><img src="http://feeds.feedburner.com/~r/nosnieuwsbinnenland/~4/3yXHuiQxFY0" height="1" width="1" alt=""/>
