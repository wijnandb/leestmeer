---
layout: post
title: "RKC-trainer Grim haalt uit naar Van Bommel"
date: Mon, 02 Sep 2019 08:40:30 +0200
category: sport
externe_link: "https://www.telegraaf.nl/sport/327384556/rkc-trainer-grim-haalt-uit-naar-van-bommel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f326d3ba-cd62-11e9-9182-02c309bc01c1.jpg"
---

<p class="intro">RKC-trainer Fred Grim had zondag na afloop van de nederlaag tegen PSV (1-3) geen goed woord over voor het gedrag van collega Mark van Bommel langs de zijlijn.</p> <p>Grim vond dat de oefenmeester van PSV zich had misdragen tijdens de wedstrijd in Waalwijk. Al wilde hij aanvankelijk niet ingaan op het hoe en waarom achter zijn mening. „Dat hoef ik niet uit te leggen, dat weet iedereen wel.”</p><p>Na aandringen van FOX Sports-verslaggever Hans Kraay Jr. liet Grim toch los wat hem zo dwarszat. „Gewoon doorvragen? Nou, er gebeurden dingen langs zijlijn, waarvan ik dacht: dat hoef je niet te doen.”</p><p>Kraay wist wel waar Grim op doelde. Van Bommel ging langs het veld tekeer nadat een RKC-speler de bal tegen zijn arm had gekregen. De PSV-trainer vroeg nadrukkelijk om een rode kaart. „Ik vond het op dat moment veel te ver gaan”, aldus Grim.</p><p>„Laat ik naar mezelf kijken: ik denk dat als ik bij een topclub zit dat ik zoiets nooit zou doen. Laat staan, ik doe het bij deze club niet eens. Of het me irriteert? Nou, het is gewoon iets dat steekt.”</p>
