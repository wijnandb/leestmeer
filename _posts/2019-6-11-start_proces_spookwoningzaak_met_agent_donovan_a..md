---
layout: post
title: "Start proces spookwoningzaak met agent Donovan A."
date: Tue, 11 Jun 2019 12:00:00 +0200
category: binnenland
externe_link: "https://www.telegraaf.nl/nieuws/357955165/start-proces-spookwoningzaak-met-agent-donovan-a"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/52ef3344-8c42-11e9-9558-0255c322e81b.jpg"
---

<p class="intro">Ruim zeven miljoen euro aan contanten, een directiemedewerker van de politie als verdachte en wapens uit een justitieel depot. Invallen rond het onderzoek Abeka naar zogenaamde spookwoningen in Den Haag leverden begin maart de hoofdprijs op. Vandaag staan de verdachten voor het eerst voor de rechter.</p> <p>Verslaggever Marieke van Essen is bij de zaak aanwezig. Volg haar live updates onderaan dit bericht. </p><p>Centraal in het onderzoek stond een tip van het Team Criminele Inlichtingen waarin werd gezegd dat broers enorme hoeveelheden coca√Øne vanuit Suriname via Antwerpen naar Nederland zouden smokkelen. Nagenoeg alle elf verdachten uit het onderzoek hebben een Surinaamse achtergrond. Een van hen is Donovan A.. die op het hoofdbureau van de politie in Den Haag werkte.</p><p>In woningen van de verdachten werden naast de vele miljoenen ook drugs en wapens gevonden. Enkele van de wapens waren eerder gestolen uit een justitieel wapendepot in Zutphen. Tot de verdachten behoren ook de eigenaren van twee vastgoedbedrijven die woningen volgens politie en justitie verhuurden aan huurders, die niet geregistreerd stonden. Volgens justitie deden ze dat om hun criminele activiteiten te verhullen.</p><p>De zitting vandaag is een pro forma zitting.</p>
