---
layout: post
title: "Jacob Derwig speelt rol in film over Westerbork-commandant"
date: Thu, 12 Sep 2019 10:05:45 +0200
category: entertainment
externe_link: "https://www.telegraaf.nl/entertainment/1552765410/jacob-derwig-speelt-rol-in-film-over-westerbork-commandant"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1f704400-d534-11e9-9b97-0218eaf05005.jpg"
aantal: 200
unieke: 132
bron: "De Telegraaf"
---

<p class="intro">Acteur Jacob Derwig speelt een van de hoofdrollen in de nieuwe speelfilm Gemmeker, over de commandant van Kamp Westerbork in de Tweede Wereldoorlog.</p> <p>Derwig speelt de rol van Mauritz Frankenhuis, een joodse man die met zijn vrouw en twee dochters op 4 september 1944 vanuit Westerbork naar Theresiënstadt werd afgevoerd. Het was de laatste trein die naar Duitsland vertrok.</p><p>Het gezin overleefde het kamp; drie jaar later zocht Frankenhuis de commandant op, die inmiddels was veroordeeld en zijn straf uitzat in de gevangenis in Assen. De Duitser bleef altijd volhouden dat hij niet wist welk lot de Joodse slachtoffers tegemoet gingen, hij stelde slechts bevelen uit te hebben gevoerd.</p><p>Frankenhuis schreef een boek over de ontmoeting met Gemmeker. Dit werk vormt de basis van de film. Gemmeker wordt gespeeld door de Duits-Britse acteur Michael Epp. De film wordt geregisseerd door Robert Schinkel en zal in mei 2020 op televisie te zien zijn.</p><p>In de film worden overigens beelden gebruikt van een ’promotiefilmpje’ dat Gemmeker in de oorlog maakte van Westerbork en de transporten. Het zijn de enige bestaande beelden van de Jodentransporten en daarom behoort de film tot het UNESCO Werelderfgoed. Voor de speelfilm zijn delen van die film gerestaureerd en ingekleurd.</p>
