---
layout: post
title: "Evenepoel kan eindzege Ronde van België ruiken, Campenaerts wint rit"
date: Sat, 15 Jun 2019 16:56:32 +0200
categories: 
- sport 
- wielrennen 
externe_link: "https://nos.nl/l/2289184"
feature_image: "https://nos.nl/data/image/2019/06/15/556965/1008x567.jpg"
---

<p>Remco Evenepoel heeft de eindzege in de Ronde van België binnen handbereik. In de voorlaatste etappe werd de 19-jarige Belg derde en daarmee verstevigde hij zijn leiding in het algemeen klassement. Victor Campenaerts ging met de dagzege aan de haal.</p>
<p>Het peloton moest in de 151,1 kilometer lange etappe over een aantal hellingen uit Luik-Bastenaken-Luik, zoals La Redoute en (twee keer) La Roche-aux-Faucons.</p>
<h2>Tim Wellens lost</h2>
<p>Tim Wellens moest 0.57 goedmaken op Evenepoel en viel aan op de tweede beklimming van de Faucons (1,5 km à 8%). Evenepoel bleef kalm en reed ogenschijnlijk makkelijk weer naar Wellens toe. Voor de top schudde hij zijn grootste belager zelfs af. Alleen de vroege vluchters, Victor Campenaerts en Andreas Kron, konden volgen.</p>
<p>In de laatste honderden meters van de Ardennenrit sprintten Campenaerts en Kron de jonge Evenepoel nog voorbij. Campenaerts won de spurt en pakte zijn tweede overwinning van dit seizoen.</p>
<p>Morgen staat de slotetappe in de Ronde van België op het programma. Die is nagenoeg vlak.</p>
