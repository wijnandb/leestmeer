---
layout: post
title: "Geen verrassingen in voorselectie Oranje"
date: Fri, 10 May 2019 12:28:15 +0200
categories: 
- sport 
- voetbal 
externe_link: "https://www.telegraaf.nl/sport/3567089/geen-verrassingen-in-voorselectie-oranje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/654f23a8-7312-11e9-8aa7-02d1dbdc35d1.jpg"
---

<p class="intro">Kenny Tete maakt weer deel uit van de voorlopige selectie van het Nederlands elftal voor de eindronde van de Nations League. Bondscoach Ronald Koeman heeft de verdediger van Olympique Lyon opgenomen in een groep van 28 spelers.</p> <p>Tete liep twee maanden geleden een hamstringblessure op tijdens het gewonnen EK-kwalificatieduel met Wit-Rusland (4-0). De verdediger mocht invallen, maar moest zich na één sprintje alweer laten vervangen. Hij krijgt de voorkeur boven Hans Hateboer, Daryl Janmaat en Joël Veltman. Ruud Vormer staat ook niet op het lijstje van de bondscoach. Hij was nog wel in beeld in de aanloop naar de vorige interlands tegen Wit-Rusland en Duitsland. De bondscoach maakt op 27 mei bekend welke 23 spelers hij meeneemt naar de eindronde van de Nations League in Portugal.</p><p>Oranje opent de finaleronde van het nieuwe landentoernooi op 6 juni met een wedstrijd tegen Engeland in Guimarães. Drie dagen later staat de finale of een wedstrijd om de derde plaats tegen Portugal of Zwitserland op het programma.</p><p>Bondscoach Koeman start de voorbereiding op de Nations League op 24 mei in Zeist. Virgil van Dijk en Georginio Wijnaldum zijn dan nog niet van de partij, omdat ze met Liverpool op 1 juni nog de finale van de Champions League tegen Tottenham Hotspur spelen. Ook Jasper Cillessen, Memphis Depay, Marten de Roon, Kevin Strootman, Stefan de Vrij en Tete sluiten later aan omdat ze nog verplichtingen bij hun club hebben. Er bestaat nog een kleine kans dat doelman Marco Bizot met AZ play-offs om Europees voetbal moet spelen.</p><p>De winnaar van de Nations League plaatst zich niet voor het EK van volgend jaar zomer. Als Oranje in het kwalificatietoernooi voor het EK echter niet bij de beste twee van de poule eindigt, krijgt het nog wel een herkansing in de play-offs.</p><p>Voorlopige selectie Nederlands elftal, doel: Jasper Cillessen, Jeroen Zoet, Marco Bizot en Kenneth Vermeer; verdediging: Patrick van Aanholt, Nathan Aké, Daley Blind, Virgil van Dijk, Denzel Dumfries, Terence Kongolo, Matthijs de Ligt, Kenny Tete en Stefan de Vrij;</p><p>middenveld: Donny van de Beek, Frenkie de Jong, Davy Pröpper, Marten de Roon, Pablo Rosario, Kevin Strootman, Tonny Vilhena en Georginio Wijnaldum;</p><p>aanval: Ryan Babel, Steven Berghuis, Steven Bergwijn, Memphis Depay, Luuk de Jong, Quincy Promes en Wout Weghorst.</p>
