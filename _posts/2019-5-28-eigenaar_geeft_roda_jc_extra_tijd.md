---
layout: post
title: "Eigenaar geeft Roda JC extra tijd"
date: Tue, 28 May 2019 18:10:03 +0200
categories: 
- sport 
- voetbal 
externe_link: "https://www.telegraaf.nl/sport/3662210/eigenaar-geeft-roda-jc-extra-tijd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c423c91a-8163-11e9-98e5-0217670beecd.jpg"
---

<p class="intro">Eigenaar Frits Schrouff van eerstedivisieclub Roda JC heeft de aandeelhoudersvergadering uitgesteld. Hij heeft de bijeenkomst, die deze dinsdag zou plaatsvinden, verplaatst naar eind volgende week. „Als er dan nog geen definitieve oplossing is, zal aan een faillissementsaanvraag helaas niet te ontkomen zijn”, laat de Limburgse club weten.</p> <p>Roda JC heeft een flink begrotingstekort en Schrouff wil niet langer geld steken in de club. Supporters en sponsors zijn druk bezig om geld binnen te halen via onder meer crowdfunding en van de diverse loyaliteitsacties is Schrouff onder de indruk. „Ondanks de moeilijke financiële situatie van Roda JC sterkt hem dat in zijn overtuiging alles op alles te zetten om het voortbestaan van de club te redden”, aldus de club.</p><p>Schrouff bestudeert momenteel de bij hem ingediende toekomstplannen, waarbij met name de financiële zekerheid het belangrijkste criterium is. „Het slagen van deze plannen is afhankelijk van de bijdrage van andere grote partijen die bij Roda JC zijn betrokken. Over deze bijdragen bestaat op dit moment nog geen zekerheid.”</p>
