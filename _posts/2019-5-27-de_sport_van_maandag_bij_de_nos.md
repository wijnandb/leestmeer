---
layout: post
title: "De sport van maandag bij de NOS"
date: Mon, 27 May 2019 06:00:01 +0200
category: sport
externe_link: "https://nos.nl/l/2286458"
feature_image: "https://nos.nl/data/image/2019/05/27/552788/1008x567.jpg"
---

<p>Vandaag is er een rustdag in de Giro d'Italia, maar dat betekent niet dat er verder niets te beleven valt op sportgebied. Op Roland Garros komt Kiki Bertens voor het eerst in actie. Ze neemt het vanaf 11.00 uur op tegen de Fran√ßaise Pauline Parmentier.</p>
<p>Beelden van die partij zijn vanaf 18.45 uur te zien in het Sportjournaal op NPO 1 en vanaf 22.40 uur in Nieuwsuur op NPO 2, maar al eerder op NOS.nl en in de NOS-app. Op NPO Radio 1 zijn flitsen te horen van het duel.</p>
<h2>Oranjevrouwen</h2>
<p>De Oranjevrouwen bereiden zich verder voor op het WK. Vandaag wordt de selectie gecompleteerd met de komst van Lieke Martens en Shanice van de Sanden. Beide speelsters mochten later aansluiten omdat ze vorige week de Champions League-finale speelden.</p>
<p>Gesprekken met de Oranjevrouwen zijn te zien in het Sportjournaal, te horen bij Langs de Lijn En Omstreken op NPO Radio 1 en te lezen op NOS.nl en in de NOS-app.</p>
<p>Het is maandag en dat betekent dat Langs de Lijn En Omstreken het Sportforum heeft. Te gast zijn vandaag tenniscoach Tjerk Bogtstra, NOS-verslaggever Jeroen Stekelenburg en oud-wielrenner Danny Nelissen.</p>
<p>Vanaf 21.30 uur wordt er onder andere gesproken over de Giro, Roland Garros en het voetbal.</p>
