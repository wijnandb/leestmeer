---
layout: post
title: "Man (60) maakt ruzie in bordeel en komt terug met handgranaat"
date: Mon, 10 Jun 2019 16:28:53 +0200
category: buitenland
externe_link: "https://www.telegraaf.nl/nieuws/1727088357/man-60-maakt-ruzie-in-bordeel-en-komt-terug-met-handgranaat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/18a1584a-8b8c-11e9-aa9d-0255c322e81b.JPG"
---

<p class="intro">Een 60-jarige man heeft in een bordeel in de Duitse stad MÃ¼nchen gedreigd met een handgranaat. Volgens de politie had hij in de nacht van zondag op maandag ruzie met een medewerker van de seksclub. De man had zich naar verluidt beklaagd over de arbeidsvoorwaarden van de prostituees.</p> <p>Nadat het tot een woordenwisseling was gekomen tussen beiden, verliet de man het bordeel. Hij kwam terug met een handgranaat. De medewerker wist te voorkomen dat hij de pin uit het explosief trok. Uit onderzoek van de politie bleek dat de handgranaat weliswaar echt was, maar geen explosieve lading bevatte.</p><p>Na verhoor door de politie is de verdachte naar het ziekenhuis gebracht. Hij raakte tijdens de worsteling met de medewerker lichtgewond.</p>
