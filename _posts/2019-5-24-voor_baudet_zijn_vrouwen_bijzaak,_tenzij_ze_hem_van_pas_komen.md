---
layout: post
title: "Voor Baudet zijn vrouwen bijzaak, tenzij ze hem van pas komen"
date: Fri, 24 May 2019 15:45:00 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/voor-baudet-zijn-vrouwen-bijzaak-tenzij-ze-hem-van-pas-komen~b64cc66a/"
feature_image: "https://images1.persgroep.net/rcs/xLbExcWuyCfc-BsMzo1Mf2yXuPc/diocontent/149151353/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Ik liep het stembureau uit en besloot een wandeling door de buurt te maken. Misschien zou de buitenlucht helpen. De krant dicht, Twitter uitgelogd, dertien tabbladen gesloten. Misschien zou ik duidelijker krijgen wat me zo dwarszat deze week. We waren van Baudet-incident naar Baudet-incident gestrompeld, van het racistische filmpje naar het essay en het verkiezingsdebat, maar het overkoepelende verhaal ontbrak. Ik las alles, las ook weer alle reacties op alles en ververste de pagina’s om nieuwe reacties te lezen. Alsof de bijdrage van ‘Scully68’ in de kwestie ‘zijn we doorgeslagen in emancipatie?’ op Vrouw.nl de boel plotseling zou verhelderen.
