---
layout: post
title: "Trump optimistisch over snelle deal met China"
date: Tue, 14 May 2019 15:01:00 +0200
categories: 
- entertainment 
- opinie 
externe_link: "https://www.telegraaf.nl/financieel/3583550/trump-optimistisch-over-snelle-deal-met-china"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8abd9618-7648-11e9-89ee-02d1dbdc35d1.jpg"
---

<p class="intro">De Amerikaanse president Donald Trump heeft laten weten dat de Verenigde Staten een deal gaan sluiten met China „als het juiste moment daar is.” „Het gaat gebeuren en veel sneller dan mensen denken”, schrijft hij op Twitter.</p> <p>Trump liet via zijn favoriete sociale medium ook weten dat een deal alleen logisch is, als het een „geweldige deal is voor de VS.” Op die manier kan dat land namelijk wat „van de enorme achterstand goedmaken op China die we sinds de belachelijk eenzijdige oprichting van de wereldhandelsorganisatie WTO hebben opgelopen.”</p><p>Een dag eerder had Trump tijdens een diner in het Witte Huis al laten weten dat hij het gevoel heeft dat het handelsoverleg „succesvol gaat verlopen” als hij zijn Chinese collega Xi Jinping over enkele weken ontmoet bij de G20-top in Japan.</p><p>Positieve geluiden</p><p>Ook van Chinese zijde kwamen positieve geluiden. Zo sprak topdiplomaat Wang Yi onder meer van een win-win-situatie die mogelijk is als „beide kanten slim genoeg zijn om aan elkaars eisen te voldoen.”</p><p>De Amerikanen verhoogden afgelopen week heffingen op zo’n 200 miljard dollar aan Chinese goederen en overwegen nog eens invoertarieven op zo’n 300 miljard dollar aan producten. De Chinezen sloegen terug door importtarieven op zo’n 60 miljard dollar aan Amerikaanse goederen per 1 juni te verhogen.</p>
