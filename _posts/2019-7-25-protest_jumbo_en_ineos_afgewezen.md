---
layout: post
title: "Protest Jumbo en Ineos afgewezen"
date: Thu, 25 Jul 2019 11:18:36 +0200
categories: 
- sport 
- wielrennen 
externe_link: "https://www.telegraaf.nl/sport/1397967634/protest-jumbo-en-ineos-afgewezen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/852e761a-aec7-11e9-abd9-0218eaf05005.jpg"
---

<p class="intro">Team Ineos-renners Luke Rowe en Tony Martin van Team Jumbo-Visma keren donderdag niet terug in de Tour de France.</p> <p>Het tweetal was woensdag na de clash tijdens de zeventiende etappe uit koers gezet. Een protest van beide ploegen haalde niets uit. Ook een gezamenlijk videostatement van de twee kemphanen mocht niet baten.</p><p>De twee wielrenners kregen het in de slotkilometers van de etappe aan de stok. Rowe sneed Steven Kruijswijk af en Martin nam het vervolgens op voor zijn kopman. De Duitser versperde Rowe de weg, waarna de Brit weer een slaande beweging maakte.</p><p>Kruiswijk heeft nu nog vijf ploeggenoten over. Eerder moest Wout van Aert al de strijd staken. De Belg ging tijdens de tijdrit hard onderuit en is inmiddels al twee keer geopereerd.</p><p>Behalve het bestrafte tweetal ging ook Lukas Pöstlberger niet meer van start. De Oostenrijker van Bora-hansgrohe is volgens de Duitse tv-zender ARD vader geworden. Woensdag werd al duidelijk dat de Deen Søren Kragh Andersen (Sunweb) niet meer van start zou gaan. Hij had al enige tijd last van het zitvlak.</p>
