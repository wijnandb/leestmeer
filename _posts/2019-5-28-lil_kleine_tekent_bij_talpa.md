---
layout: post
title: "Lil Kleine tekent bij Talpa"
date: Tue, 28 May 2019 14:38:52 +0200
category: entertainment
externe_link: "https://www.telegraaf.nl/entertainment/3660084/lil-kleine-tekent-bij-talpa"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0d6bb55a-8147-11e9-82d2-02d2fb1aa1d7.png"
---

<p class="intro">Lil Kleine gaat aan de slag voor Talpa. Hij werkt met het bedrijf van John de Mol aan een nieuw lifestyleplatform voor jongeren van 15 tot 24 jaar, maakte Talpa dinsdag bekend. De rapper wordt mede-oprichter en ambassadeur van het nieuwe merk, dat jongeren wil inspireren om hun dromen na te jagen.</p> <p>„John is altijd een voorbeeld voor mij geweest, dus ik ben heel dankbaar dat ik intensief met hem kan samenwerken en we een platform ontwikkelen waar jongeren inspiratie uit kunnen putten om alles uit zichzelf te halen”, zegt Lil Kleine, de artiestennaam van Jorik Scholten, in een reactie.</p><p>Ook John de Mol is tevreden met zijn nieuwe aanwinst. „Het is fantastisch om met een talent als Jorik samen te werken en keer op keer te ervaren wat een inspirator hij voor jongeren is. Het zou me niets verbazen als de energie die ik ervaar bij de ontwikkeling van het nieuwe merk een duidelijke voorbode is van het plezier dat jongeren er straks aan gaan beleven.”</p><p>Het nog titelloze platform biedt straks alle ruimte voor inbreng van jong aanstormend talent. Het nieuwe jongerenmerk gaat vanuit Talpa Social opereren, waar op dit moment ook al een plek is voor StukTV, Gierige Gasten en Social1nfluencers.</p>
