---
layout: post
title: "Aanvaller Becker met Union Berlin de Bundesliga in"
date: Thu, 27 Jun 2019 11:40:03 +0200
category: sport
externe_link: "https://nos.nl/l/2290893"
feature_image: "https://nos.nl/data/image/2019/03/30/540302/1008x567.jpg"
---

<p>Sheraldo Becker speelt komend seizoen met Union Berlin in de Bundesliga. De 24-jarige aanvaller tekent voor vier seizoenen in Duitsland en komt transfervrij over van ADO Den Haag.</p>
<p>Becker is afkomstig uit de jeugdopleiding van Ajax, waar hij niet verder kwam dan Jong Ajax. Na een verhuurperiode streek hij neer in Den Haag, waar hij goed was voor 13 doelpunten en 21 assists in 95 duels.</p>
<p>Becker kijkt uit naar zijn eerste buitenlandse avontuur. "Het is een grote stap voor mij om naar Duitsland te verhuizen. Ik heb even tijd nodig om hier te wennen en kennis te maken met het team."</p>
<p>Union Berlin, opgericht in 1906, eindigde afgelopen seizoen als derde in de 2de Bundesliga en promoveerde na promotie-degradatiewedstrijden.</p>
<p>Na RB Leipzig is Union de tweede ploeg uit de voormalige DDR die komend seizoen op het hoogste niveau uitkomt.</p>
<h2>Fortuna verhuurt Semedo</h2>
<p>Fortuna Sittard verhuurt aanvaller Lisandro Semedo komend seizoen aan OFI Kreta. De 23-jarige Portugees speelde in twee seizoenen 72 duels voor Fortuna, maakte 19 doelpunten en gaf 21 assists.</p>
<p>In 2001 maakten we een reportage over de nieuwe club van Becker: Union Berlin, de voetbalrebellen uit het voormalige Oost-Duitsland. Bekijk hieronder het item. </p>
