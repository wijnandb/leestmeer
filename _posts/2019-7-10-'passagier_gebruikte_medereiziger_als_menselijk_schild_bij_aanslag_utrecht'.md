---
layout: post
title: "'Passagier gebruikte medereiziger als menselijk schild bij aanslag Utrecht'"
date: Wed, 10 Jul 2019 17:12:40 +0200
category: binnenland
externe_link: "http://feeds.nos.nl/~r/nosnieuwsbinnenland/~3/LgZC7TQGclI/2292899"
feature_image: "https://nos.nl/data/image/2019/03/19/537995/1008x567.jpg"
---

<p>Bij de aanslag op het 24 Oktoberplein afgelopen maart in Utrecht, waarbij dader GÃ¶kmen T. vier passagiers van een sneltram doodschoot en twee mensen zwaar verwondde, gebruikte een passagier een oudere medereiziger als menselijk schild. Dat schrijft Elsevier op basis van bronnen in het Korps Mariniers, die spreken van schokkende beelden.</p>
<p>De Dienst Speciale Interventies van politie, mariniers en commando's bestudeerde de beveiligingsbeelden na de aanslag. Daarop zou te zien zijn hoe een jonge man een veel oudere medepassagier naar zich toetrekt en tussen hem en de schutter houdt bij zijn vluchtpoging.</p>
<p>Bij de aanslag kwamen een 19-jarige vrouw uit Vianen, twee mannen van 28 en 49 jaar uit Utrecht en een 74-jarige man uit De Meern om het leven. Volgens Elsevier is dat niet de man die als menselijk schild is gebruikt.</p>
<h2>Animatie</h2>
<p>Het Openbaar Ministerie heeft de strikt geheime beelden direct na de aanslag gevorderd voor het strafrechtelijk onderzoek naar T. en de aanslag. In september is de volgende pro-formazitting. De inhoudelijke behandeling volgt vermoedelijk begin volgend jaar. Dan zal het OM een animatie laten zien waarin de aanslag wordt nagebootst.</p>
<p>Het OM, de Landelijke Eenheid van de Nationale Politie en de gemeente Utrecht willen tegenover de NOS niet reageren op de berichtgeving van Elsevier.</p>
<p>Bekijk hieronder een video met de gebeurtenissen van 18 maart:</p><img src="http://feeds.feedburner.com/~r/nosnieuwsbinnenland/~4/LgZC7TQGclI" height="1" width="1" alt=""/>
