---
layout: post
title: "Meisjes opgesloten en gestikt in warme auto"
date: Fri, 17 May 2019 18:34:40 +0200
category: buitenland
externe_link: "https://www.telegraaf.nl/nieuws/3606164/meisjes-opgesloten-en-gestikt-in-warme-auto"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/be2902da-78c3-11e9-8a65-0217670beecd.jpg"
---

<p class="intro">Drie jonge meisjes van nog maar negen, acht en zes jaar oud zijn in de Filipijnen om het leven gekomen nadat ze zichzelf opgesloten hadden in een warme auto. Toen de meisjes gevonden werden, waren ze al gestikt.</p> <p>Het drama deed zich voor in de provincie Bataan. De drie jonge nichtjes waren vorige week samen aan het spelen. De vader van één van de meisjes kwam ’s middags thuis en parkeerde zijn auto voor het huis. Vermoedelijk zijn de meisjes, nadat de vader naar binnen ging, stiekem in de wagen gekropen om te spelen. Maar om nog onbekende reden ging de wagen op slot en kregen de meisjes zichzelf niet bevrijd. Een ander kind ontdekte ze uren later, toen de meisjes al roerloos in de wagen lagen, meldt Nieuwsblad.</p><p>„Ze konden niet ademen vanwege de hitte”, verklaarde de vader achteraf. Hij bracht de meisjes nog naar het ziekenhuis, maar daar kon enkel hun overlijden vastgesteld worden. „Door verstikking”, aldus de arts.</p><p>De ouders van de slachtoffers gaan uit van een ongeluk en laten de zaak rusten. De lokale politie onderzoekt nog of er sprake kan zijn van nalatigheid van de ouders.</p>
