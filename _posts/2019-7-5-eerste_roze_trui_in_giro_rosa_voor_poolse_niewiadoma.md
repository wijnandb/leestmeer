---
layout: post
title: "Eerste roze trui in Giro Rosa voor Poolse Niewiadoma"
date: Fri, 05 Jul 2019 17:48:49 +0200
categories: 
- sport 
- wielrennen 
externe_link: "https://nos.nl/l/2292187"
feature_image: "https://nos.nl/data/image/2019/07/05/561384/1008x567.jpg"
---

<p>De eerste etappe in de Giro Rosa, een ploegentijdrit, is gewonnen door de formatie Canyon-Sram. De formatie van kopvrouw Katarzyna Niewiadoma legde het heuvelachtige parcours (18 km) af in 31 minuten en 41 seconden. De Deense ploeg Bigla eindigde op 24 seconden als tweede.</p>
<p>In Castellania, de stad waar de Italiaanse wielerlegende Fausto Coppi in 1919 geboren werd, kreeg de Poolse de eerste roze trui uitgereikt. Niewiadoma won eerder dit jaar de Amstel Gold Race voor vrouwen.</p>
<p>Naast titelverdedigster Annemiek van Vleuten gingen in de dertigste editie van de Ronde van Italië voor vrouwen ook twee Nederlandse oud-winnaressen van start: Marianne Vos (drie keer eindwinnares) en Anna van der Breggen (twee keer).</p>
<h2>Ploeg Vos derde</h2>
<p>CCC-Liv (met Vos) eindigde als derde en gaf 45 seconden toe. Mitchelton-Scott met Van Vleuten werd op 53 tellen vierde en Boels-Dolmans (Van der Breggen) reed de vijfde tijd en was 1 minuut en 4 seconden langzamer dan de winnende ploeg.</p>
<p>De Giro Rosa telt nog negen etappes. De tweede rit is zaterdag een heuvelachtige rit over 78 kilometer met start en aankomst in Viù.</p>
