---
layout: post
title: "ECB verlaagt rente nog verder, en gaat weer schulden opkopen"
date: Thu, 12 Sep 2019 13:54:49 +0200
category: nieuws
externe_link: "https://nos.nl/l/2301386"
feature_image: "https://nos.nl/data/image/2019/09/12/576747/1008x567.jpg"
aantal: 215
unieke: 142
bron: "NOS"
---

<p>De rente gaat weer omlaag en het schuldenopkoopprogramma wordt hervat, heeft de Europese Centrale Bank bekendgemaakt. De rente voor banken gaat van min 0,4 naar min 0,5 procent. Dat betekent dat ze 0,5 procent rente moeten betalen voor overtollig kasgeld.</p>
<p>De ECB gaat de heffing voor banken wel verzachten door een zogenoemde two-tier, een dubbel tarief in te voeren. Een deel van de bij de ECB gestalde kasgelden wordt vrijgesteld van heffing.</p>
<p>Daardoor wordt de druk op de spaarrente verlicht. Nederlandse banken zijn jaarlijks nu al 550 miljoen euro kwijt aan boeterente op hun kasgeld.</p>
<p>Verder wordt het opkoopprogramma hervat om de economie te stimuleren en de inflatie aan te zwengelen. Vanaf 1 november gaat de ECB maandelijks voor 20 miljard euro aan staatsobligaties opkopen, zolang als dat nodig wordt geacht.</p>
<p>Economen en financiÃ«le markten hadden een dergelijk besluit verwacht, de vraag was alleen met hoeveel de rente zou worden verlaagd en hoe groot de geldverruiming zou uitpakken.</p>
<h2>Verdeeldheid</h2>
<p>Binnen de ECB is verdeeldheid. Over de lagere rente zijn de centrale bankiers het wel eens, maar De Nederlandsche Bank en de Duitse Bundersbank verzetten zich tegen nieuwe schuldenopkoop.</p>
<p>Na de bekendmaking daalde de koers van de euro en stegen de koersen op de aandelenbeurs. Veel geld stroomt uit de opgekochte schulden door naar de beurs.</p>
