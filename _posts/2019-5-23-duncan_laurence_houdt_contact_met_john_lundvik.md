---
layout: post
title: "Duncan Laurence houdt contact met John Lundvik"
date: Thu, 23 May 2019 22:26:13 +0200
category: entertainment
externe_link: "https://www.telegraaf.nl/entertainment/3639862/duncan-laurence-houdt-contact-met-john-lundvik"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/039df9a4-7d99-11e9-8b19-0218eaf05005.jpg"
---

<p class="intro">Duncan Laurence heeft in Tel Aviv telefoonnummers uitgewisseld met de Zweedse songfestivalkandidaat John Lundvik, die net als Duncan veel jurypunten had vergaard.</p> <p>Duncan begrijpt het bedrukte gezicht van de Zweedse zanger, toen die zaterdag op het laatst de overwinning aan zijn neus voorbij zag gaan. „Dat is toch logisch, zijn teleurstelling na zoveel spanning. Er staat zo’n grote druk op.”, zei de winnaar van het Eurovisie Songfestival donderdag in de Coen en Sander Show op Radio 538.</p><p>De Nederlandse songfestivalwinnaar is momenteel in Duitsland voor interviews. „Er is nu superveel vraag. Ik vind het leuk promo’s te doen en lekker veel op te treden, kom maar op!” De interesse van Europa merkt hij ook aan de kaartverkoop voor zijn Europese tournee. Onder meer in Londen, Keulen, München, Wenen, Hamburg en Berlijn verhuist hij naar grotere zalen en Antwerpen is aan de tournee toegevoegd.</p><p>Duncan beseft steeds meer dat hij heeft gewonnen. „Het was aanvankelijk zo’n rollercoaster van emoties. Je ziet alle jaren van werk, studeren en zingen langs flitsen. Dat is een emotioneel geheel, maar het begint langzaam te landen.”</p><p>Duncan weet door zijn volle agenda nog niet wanneer hij in Nederland wordt gehuldigd.</p>
