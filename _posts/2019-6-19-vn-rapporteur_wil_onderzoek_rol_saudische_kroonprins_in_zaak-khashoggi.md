---
layout: post
title: "VN-rapporteur wil onderzoek rol Saudische kroonprins in zaak-Khashoggi"
date: Wed, 19 Jun 2019 14:25:48 +0200
category: buitenland
externe_link: "http://feeds.nos.nl/~r/nosnieuwsbuitenland/~3/mHvv6Hmf2jk/2289708"
feature_image: "https://nos.nl/data/image/2019/06/19/557667/1008x567.jpg"
---

<p>Een speciale rapporteur van de VN wil dat er een strafrechtelijk onderzoek komt naar de rol van hooggeplaatste Saudi's bij de moord op de journalist Jamal Khashoggi. De VN moet daarop aandringen Daarbij moet ook naar de verantwoordelijkheid van kroonprins Mohammed bin Salman worden gekeken, zegt de speciale VN-rapporteur voor buitenrechtelijke executies Agnes Callamard in een rapport.</p>
<p>"De schuld staat nog niet vast. De enige conclusie is dat er geloofwaardig bewijs is dat verder onderzoek verdient", schrijft ze. Volgens haar speelde kroonprins Mohammed een sleutelrol in de campagne tegen dissidenten. Ze acht het ondenkbaar dat een operatie als deze zonder zijn medeweten kon plaatsvinden.</p>
<p>Saudi-Arabië werkte niet mee aan het onderzoek. Callamard kreeg geen toestemming om in dat land mensen te ondervragen. Ze mocht ook het Saudisch consulaat in Istanbul niet in, waar Khashoggi op 2 oktober vorig jaar werd vermoord.</p>
<p>Ze had wel toegang tot geluidsopnamen die door een Turkse geheime dienst in het consulaat zijn gemaakt. Khashoggi kwam naar het consulaat in Istanbul om papieren voor zijn huwelijk te regelen. Volgens Callamard spraken twee Saudische geheim agenten kort voor zijn komst hoe ze zijn lichaam in stukken zouden snijden.</p>
<p>Eenmaal binnen kreeg Khashoggi te horen dat hij naar Saudi-Arabië zou worden gebracht, zo blijkt uit de opnamen. Zijn ondervrager droeg hem op een e-mail naar zijn zoon te sturen. Daarna zijn geluiden van een worsteling te horen. Khashoggi moet daarna zijn vermoord. Zijn stoffelijke resten zijn niet teruggevonden.</p>
<p>In Saudi-Arabië staan elf verdachten voor de moord terecht. Dat gebeurt achter gesloten deuren. De namen van de meeste verdachten zijn niet bekendgemaakt.</p><img src="http://feeds.feedburner.com/~r/nosnieuwsbuitenland/~4/mHvv6Hmf2jk" height="1" width="1" alt=""/>
