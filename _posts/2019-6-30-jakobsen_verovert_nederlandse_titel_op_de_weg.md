---
layout: post
title: "Jakobsen verovert Nederlandse titel op de weg"
date: Sun, 30 Jun 2019 17:43:51 +0200
category: sport
externe_link: "https://www.telegraaf.nl/sport/975005685/jakobsen-verovert-nederlandse-titel-op-de-weg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/17313b4c-9b5e-11e9-9549-0255c322e81b.jpg"
---

<p class="intro">Fabio Jakobsen heeft de Nederlandse titel op de weg veroverd. De wielrenner van Deceuninck - Quick-Step was de snelste in de sprint na 223,4 kilometer met start en finish in Ede.</p> <p>Meteen in de eerste ronde ging een groep van negen renners op avontuur. De groep met twee renners van Jumbo-Visma en twee van Roompot-Charles kreeg een voorsprong van ruim negen minuten, maar werd onder aanvoering van Sunweb bijgehaald. Vooral omdat de samenwerking in de kopgroep na enkele demarrages stokte. Elmar Reinders van Roompot-Charles probeerde het nog alleen, maar hij zag zijn poging op twee kilometer van de streep stranden.</p><p>Het Nederlands kampioenschap was heel lang een achtervolging van het peloton op een groep van negen vluchters, met daarbij Jos van Emden en Koen Bouwman van Jumbo-Visma. Pas ver in de laatste ronde werd het gat gedicht. Vervolgens was het woord aan de sprinters.</p><p>Hofland en Van Poppel</p><p>Voor Jakobsen is het de eerste keer dat hij de rood-wit-blauwe kampioenstrui heeft gepakt. Hij troefde in de sprint Moreno Hofland en Danny van Poppel af. Van Poppel werd echter gedeclasseerd wegens onrechtmatig sprinten, waardoor Bas van der Kooij het brons kreeg.</p><p>Het NK in Ede kreeg vooraf de kritiek dat het parcours niet selectief genoeg zou zijn. Daarnaast ontbraken er nogal wat grote namen, onder wie titelverdediger Mathieu van der Poel. Ook klimmers als Steven Kruijswijk, Wout Poels en Bauke Mollema lieten met het oog op de Tour de France verstek gaan. Tom Dumoulin, Sam Oomen en Robert Gesink ontbraken wegens blessures.</p>
