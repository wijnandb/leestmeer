---
layout: post
title: "PSV treft Basel in voorronde Champions League"
date: Wed, 19 Jun 2019 12:29:15 +0200
category: sport
externe_link: "https://www.telegraaf.nl/sport/717132230/psv-treft-basel-in-voorronde-champions-league"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2e0d4348-927f-11e9-9227-0218eaf05005.jpg"
---

<p class="intro">PSV speelt in de tweede voorronde van de Champions League tegen FC Basel uit Zwitserland.</p> <p>Dat is woensdag door loting bepaald. De eerste ontmoeting is op 23 of 24 juli in het Philips-stadion en de tweede wedstrijd op 30 of 31 juli.</p><p>PSV eindigde vorig seizoen als tweede in de eredivisie en stroomt daardoor al in de tweede voorronde van het belangrijkste Europese clubtoernooi in. De Eindhovenaren moeten totaal drie voorronden overleven om het hoofdtoernooi te bereiken.</p><p>Als PSV zich plaatst voor de derde ronde dan wacht daarin een confrontatie met Club Burgge, Krasnodar, Linz of Istanbul Başakşehir.</p><p>FC Basel eindigde afgelopen seizoen als tweede in de Zwitserse competitie, met 20 punten achterstand op kampioen Young Boys. De Nederlandse aanvaller Ricky van Wolfswinkel maakte in 32 competitiewedstrijden 13 doelpunten voor Basel.</p><p>Vorig seizoen trof Basel in de voorronden van de Europa League met Vitesse ook al een Nederlandse club. De Zwitserse club won beide wedstrijden met 1-0. Van Wolfswinkel scoorde toen in Arnhem.</p><p>PSV en FC Basel speelden nog niet eerder tegen elkaar in een Europees clubtoernooi. Mocht PSV het niet redden, mag de Brabantse club het proberen in de derde kwalificatieronde van de Europa League.</p>
