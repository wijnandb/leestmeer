---
layout: post
title: "Nog hardere aanpak vervelende reclametelefoontjes"
date: Thu, 04 Jul 2019 08:44:42 +0200
categories: 
- entertainment 
- opinie 
externe_link: "https://www.telegraaf.nl/nieuws/1288743282/nog-hardere-aanpak-vervelende-reclametelefoontjes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8b09c4a0-9e27-11e9-95aa-02d2fb1aa1d7.jpg"
---

<p class="intro">De ’telefoonterreur’ door bedrijven die mensen iets willen aansmeren, wordt nog harder aangepakt dan aanvankelijk aangekondigd. Ook voor mensen met een vof of eenmanszaak moet een eind komen aan de vele belletjes.</p> <p>Dat blijkt uit een wetsvoorstel van staatssecretaris Mona Keijzer (Economische Zaken) dat vandaag openbaar wordt. Ze kondigde in deze krant al aan dat consumenten straks niet meer worden gebeld door bedrijven, behalve als ze expliciet toestemming hebben gegeven dat ze dat willen. Het huidige bel-me-niet-register werkt precies andersom.</p><p>In het wetsvoorstel gaat ze verder en schrijft ze nu dat niet alleen consumenten maar ook mensen met een vof of eenmanszaak niet meer ongevraagd gebeld mogen worden door andere bedrijven. Vooral zzp’ers worden gek van de vele belletjes die ze krijgen van bedrijven die ze iets willen aansmeren.</p><p>Bedrijven die aan telemarketing doen, mogen nog wel grotere bedrijven zoals bv’s ongevraagd bellen. De telemarketeers mogen ook geen anonieme nummers meer gebruiken.</p>
