---
layout: post
title: "NOS Voetbalpodcast #70: 'Stam heeft tactisch de plank finaal misgeslagen'"
date: Mon, 28 Oct 2019 13:53:37 +0100
category: sport
externe_link: "https://nos.nl/l/2308032"
feature_image: "https://nos.nl/data/image/2019/10/28/588071/1008x567.jpg"
aantal: 181
unieke: 133
bron: "NOS"
---

<p>Terwijl het vertrek van Jaap Stam als trainer van Feyenoord in de lucht hing, lieten NOS-voetbalcommentatoren Arno Vermeulen, Jeroen Elshoff, Arman Avsaroglu en Frank Snoeks hun licht schijnen over de Klassieker van zondag waarin de Rotterdammers met 4-0 door Ajax werden afgeschminkt. Dat de bom vandaag in Rotterdam zou barsten, komt voor de vier voetbalexperts van de NOS niet als een verrassing.</p>
<p>Snoeks was als commentator aanwezig bij de wedstrijd en zag een zeer zwak Feyenoord. "Die werden echt overhoop en helemaal zoekgespeeld. Ze hadden geen idee wat ze moesten doen. Feyenoord was steeds aan het zoeken wie nu waar stond omdat Ajax constant in beweging was."</p>
<p>"Maar dat was geen verrassing", reageert Elshoff. "Dat doen ze altijd. Ik begrijp het echt niet van Feyenoord. Je maakt afspraken van tevoren en niemand komt ze na."</p>
<p>Avsaroglu deelt die mening. "Feyenoord speelde echt zonder idee. Stam heeft de plank finaal misgeslagen met deze tactiek, door met vier aanvallers te spelen."</p>
<p>Naast Ajax en Feyenoord wordt er ook gesproken over die andere topper: PSV-AZ. En ook komt onder meer de BeNeLiga ter sprake.</p>
