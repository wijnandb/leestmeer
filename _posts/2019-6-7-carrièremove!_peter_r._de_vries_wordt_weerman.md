---
layout: post
title: "Carrièremove! Peter R. de Vries wordt weerman"
date: Fri, 07 Jun 2019 10:11:26 +0200
category: entertainment
externe_link: "https://www.telegraaf.nl/entertainment/309674443/carrieremove-peter-r-de-vries-wordt-weerman"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dd2a577c-88fb-11e9-91aa-02d1dbdc35d1.jpg"
---

<p class="intro">Dat Peter R. de Vries niet terugdeinst om ergens zijn mening over te geven, is geen geheim. Zo schuift de misdaadverslaggever regelmatig aan in praatprogramma’s om zijn expertise los te laten over vrijwel alle denkbare onderwerpen. De presentator blijkt nu ook verstand te hebben van het weer, want de komende maanden zal Peter R. het weerman zijn voor Buienalarm.</p> <p>Met zijn bekende, korte en feitelijke manier van presenteren waarschuwt hij mensen in juni, juli en augustus via radiospotjes op naderende regenbuien en verwijst hen voor meer informatie naar de weer-app, zo staat te lezen op de website van marketingmagazine Fonk.</p><p>Buienalarm, dat in 2015 de eerste prijs won bij de iCulture Awards in de categorie Beste weer-app, heeft een achterstand goed te maken op grote concurrent Buienradar. Met De Vries als weerman wil Buienalarm de komende maanden zijn naamsbekendheid vergroten. Waar iemand als Piet Paulusma gezellige verhalen rondom zijn weersvoorspelling vertelt, kondigt de misdaadverslaggever de weersverwachting aan met korte oneliners.</p><p>„Peter R. de Vries is een persoonlijkheid die deelneemt aan maatschappelijke discussies, waarbij hij het altijd beter weet”, zegt directeur van Buienalarm, Menno Bom. „De meest voorkomende Nederlandse discussie is het weer. Vanzelfsprekend kent Peter ook hier zijn feiten en windt hij er geen doekjes om.”</p>
