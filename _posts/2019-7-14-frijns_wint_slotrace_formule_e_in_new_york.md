---
layout: post
title: "Frijns wint slotrace Formule E in New York"
date: Sun, 14 Jul 2019 23:45:42 +0200
category: sport
externe_link: "https://nos.nl/l/2293528"
feature_image: "https://nos.nl/data/image/2019/07/14/563569/1008x567.jpg"
---

<p>Robin Frijns heeft de laatste race van het seizoen in de Formule E, het wereldkampioenschap van elektrische sportwagens, op zijn naam geschreven. De 27-jarige autocoureur kwam in New York als eerste over de finish.</p>
<p>Het was voor Frijns de tweede zege van het seizoen. Eind april won hij al in Parijs en daarmee was hij de eerste Nederlander die op de hoogste trede van het podium stond in de Formule E, die sinds 2014 bestaat. Frijns pakte door die winst ook de leiding in het kampioenschap, maar moest die in daaropvolgende races weer uit handen geven.</p>
<p>Door zijn zege in New York eindigde de Nederlandse coureur uiteindelijk als vierde in de strijd om de wereldtitel. De Fransman Jean-Ã‰ric Vergne ging er met de titel vandoor. Hij werd in de slotrace slechts zevende, maar dat was voldoende om zijn wereldtitel te prolongeren.</p>
