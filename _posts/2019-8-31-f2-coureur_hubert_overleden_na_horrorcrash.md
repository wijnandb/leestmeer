---
layout: post
title: "F2-coureur Hubert overleden na horrorcrash"
date: Sat, 31 Aug 2019 19:01:00 +0200
categories: 
- sport 
- autosport 
externe_link: "https://www.telegraaf.nl/sport/1562737940/f2-coureur-hubert-overleden-na-horrorcrash"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eee733ec-cc24-11e9-ae50-02d1dbdc35d1.jpg"
---

<p class="intro">Formule 2-coureur Anthoine Hubert is zaterdag overleden aan de gevolgen van een zware crash op Spa-Francorchamps. De Fransman werd slechts 22 jaar.</p> <p>Al in de tweede ronde tijdens de hoofdrace in België ging het zaterdagmiddag gruwelijk mis. Hubert kwam in de problemen door een crash van Giuliano Alesi, spinde, waarna collega-coureur Juan Manuel Correa vol op hem inreed. Te zien was dat de auto van Hubert in stukken brak. De race werd logischerwijs direct stilgelegd en afgelast. Het officiële bericht is dat Hubert om 18.35 overleed, anderhalf uur na de race.</p><p>Autosportfederatie FIA laat weten dat Correa, die over de kop vloog, in het ziekenhuis ligt. Zijn situatie is stabiel. Alesi bleef ongedeerd. De Nederlander Nyck de Vries was niet bij de crash betrokken. Hij reed aan kop.</p><p>De F2-organisatie heeft na het tragische nieuws besloten om de sprintrace, die zondag op het programma stond, te cancelen.</p>
