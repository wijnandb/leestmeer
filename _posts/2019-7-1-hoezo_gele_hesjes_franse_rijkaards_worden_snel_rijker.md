---
layout: post
title: "Hoezo gele hesjes: Franse rijkaards worden snel rijker"
date: Mon, 01 Jul 2019 15:29:10 +0200
categories: 
- financieel 
- koersen 
externe_link: "https://www.telegraaf.nl/financieel/644435537/hoezo-gele-hesjes-franse-rijkaards-worden-snel-rijker"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/35b0c69a-9c04-11e9-884f-02d2fb1aa1d7.jpg"
---

<p class="intro">In Frankrijk zijn de gele hesjes al negen maanden aan het demonstreren voor onder meer grotere gelijkheid, maar de allerrijksten van dat land hebben daar vooralsnog geen last van. Hun gezamenlijke vermogen steeg sinds begin dit jaar met liefst 35%, meldt persbureau Bloomberg.</p> <p>Daarmee worden de Franse rijken het snelst rijker dan andere miljardairs. Ter vergelijking: de Chinese miljardairs zagen hun vermogen met 17% groeien, miljardairs in Amerika met 15%.</p><p>Frankrijk levert veertien leden van de 500 miljardairs tellende Bloomberg-lijst. Het gros van de $78 miljard winst komt van drie van hen: luxe-ondernemers Bernard Arnault en François Pinault, en L’Oréal-erfgename Françoise Bettencourt. Zij profiteren van de vooral in China groeiende vraag naar merken als Louis Vuitton, Gucci en Yves Saint Laurent.</p><p>De drie supermiljardairs kwamen eerder dit jaar in het nieuws omdat ze grof gaven aan de restauratie van de Notre Dame. De Parijse kathedraal moet grotendeels worden herbouwd na een verwoestende brand in de week voor Pasen.</p>
