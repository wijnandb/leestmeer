---
layout: post
title: "Halep en Kvitov치 stranden al snel op de US Open, Osaka wel door"
date: Thu, 29 Aug 2019 22:25:11 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/zkvv0q60-hs/2299513"
feature_image: "https://nos.nl/data/image/2019/08/30/573484/1008x567.jpg"
---

<p>Voor Simona Halep zijn de US Open opnieuw op een enorme teleurstelling uitgelopen. De Wimbledon-kampioene, die de laatste twee jaar in de eerste ronde in New York verloor, ging nu een ronde later met 2-6, 6-3, 6-7 (4) onderuit tegen Taylor Townsend.</p>
<p>De zeer aanvallend spelende Amerikaanse zocht regelmatig het net op en bracht daarmee de Roemeense nummer vier van de wereld flink in de problemen.</p>
<p>Halep werkte bij 5-4 in de derde set nog wel twee matchpoints weg en sleepte er een tiebreak uit. Daarin sloeg de 23-jarige Townsend echter alsnog toe. De nummer 116 van de wereld, ooit bestempeld als supertalent, staat voor het eerst in de derde ronde van de US Open.</p>
<p>Ook Petra Kvitov치 sneuvelde in New York al in de tweede ronde. De als zesde geplaatste Tsjechische, begin dit jaar nog verliezend finaliste op de Australian Open, moest haar meerdere erkennen in de Duitse Andrea Petkovic: 4-6, 4-6.</p>
<p>Petkovic haalde in 2011 de kwartfinales in New York en bereikte mede daardoor ook haar hoogste positie (negende) op de WTA-ranking. De inmiddels naar de 88ste plaats afgezakte Duitse had dit jaar nog geen twee partijen achter elkaar gewonnen.</p>
<p>Tegen de tweevoudig Wimbledon-winnares liep het echter op rolletjes voor Petkovic. Ze profiteerde ook van de vele afzwaaiers van Kvitov치 (32 in totaal), die vooral aan het net vaak de mist in ging.</p>
<h2>Osaka wint wel</h2>
<p>Titelhoudster Naomi Osaka haalde zonder al te veel problemen wel de derde ronde. De Japanse, die vorige week in de kwartfinales in Cincinnati opgaf wegens knieklachten, stuurde de Poolse Magda Linette met 6-2, 6-4 naar de uitgang.</p>
<p>De 27-jarige Linette had vorige week haar eerste titel gepakt in de eerste editie van de Bronx Open. Het leverde de Poolse een flinke dosis zelfvertrouwen op en een flinke stijging op de ranking (van 80 naar 53).</p>
<p>Tegen de Japanse kon Linette niet imponeren, ze maakte het Osaka maar even echt lastig. Linette kwam in de tweede set met 3-0 voor, maar Osaka, die begin dit jaar de finale van de Australian Open van Kvitov치 won, herstelde de orde al snel met twee breaks op rij.</p><img src="http://feeds.feedburner.com/~r/nossporttennis/~4/zkvv0q60-hs" height="1" width="1" alt=""/>
