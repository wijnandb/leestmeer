---
layout: post
title: "Roglic verliest roze trui aan Conti"
date: Thu, 16 May 2019 17:12:27 +0200
category: sport
externe_link: "https://www.telegraaf.nl/sport/3599578/roglic-verliest-roze-trui-aan-conti"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c223bd5a-77fe-11e9-8a65-0217670beecd.jpg"
---

<p class="intro">Fausto Masnada van Androni Giocattoli-Sidermec heeft donderdag de zesde etappe van de Giro d’Italia gewonnen. De Italiaan klopte zijn medevluchter Valerio Conti van UAE-Team Emirates in een sprint-à-deux.</p> <p>Conti nam dankzij zijn tweede plaats de leiderstrui van Primoz Roglic over. De Sloveen gaf de kopgroep al vroeg op de dag zijn zegen, waardoor zijn ploeg Jumbo-Visma de komende dagen de koers niet hoeft te controleren en dus krachten kan sparen. Roglic staat nu elfde, op ruim vijf minuten van Conti.</p><p>Het peloton reed bijna de gehele dag op ongeveer zeven minuten van de kopgroep en eindigde uiteindelijk op zeven minuten en negentien seconden van Masnada en Conti. Roglic, die vroeg op de dag ten val, maar geen grote schade opliep, begon de etappe met een voorsprong van 1 minuut en 59 seconden op Conti.</p><p>Sam Oomen maakte ook onderdeel uit van de vlucht van de dag. De Sunweb-renner was op plek elf de beste Nederlander en deed zodoende goede zaken in het algemeen klassement. Hij staat nu tiende, op 4 minuten en 57 seconden van Conti.</p><p>Oomen mocht voor eigen succes gaan omdat zijn kopman Tom Dumoulin de Giro al heeft verlaten. De Brabander zou eigenlijk de Ronde van Italië overslaan. Dumoulin had hem nodig omdat Wilco Kelderman op het laatste moment afhaakte.</p><p>De zesde etappe leidde het peloton over maar liefst 238 kilometer van Cassino naar San Giovanni Rotondo. Onderweg moesten diverse klimmetjes worden bedwongen. De finishstreep lag op een aankomst vals plat.</p>
