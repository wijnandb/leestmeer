---
layout: post
title: "Renstal Ferrari al in Barcelona met nieuwe motor"
date: Tue, 07 May 2019 18:45:30 +0200
category: sport
externe_link: "https://nos.nl/l/2283626"
feature_image: "https://nos.nl/data/image/2019/05/07/548404/1008x567.jpg"
---

<p>De renstal van Ferrari gebruikt komende weekeinde voor de Grote Prijs van Spanje al een verbeterde versie van de motor, De Italianen hopen daarmee beter te kunnen concurreren met Mercedes, dat de eerste vier races van dit seizoen in de Formule 1 domineerde.</p>
<p>Het was de bedoeling dat de update van de Ferrari-motor pas volgende maand bij race zeven in Canada gebruikt zou worden, maar Ferrari heeft besloten eerder te handelen.</p>
<h2>Drie motoren</h2>
<p>De coureurs mogen tijdens het seizoen drie motoren gebruiken. Als ze vaker wisselen, volgt een gridstraf. Max Verstappen en zijn teamgenoot Pierre Gasly reden tijdens het afgelopen raceweekend in Azerbeidzjan met een upgrade van hun Hondamotor. Ook de coureurs van Toro Rosso beschikten over de upgrade.</p>
<p>Sebastian Vettel en Charles Leclerc konden met de eerste versie van de Ferrari-motor niet concurreren met de Mercedessen van Lewis Hamilton en Valtteri Bottas, die beiden twee grands prix wonnen.</p>
<p>Vettel eindigde twee keer als derde, Leclerc een keer. De nieuwkomer uit Monaco pakte in Bahrein poleposition, maar zag door een haperende motor de zege uit zijn vingers glippen.</p>
<p>"We liggen achter in het kampioenschap en we moeten in de achtervolging", zei teambaas Mattia Binotto dinsdag. "Dat betekent dat het ontwikkelen van onze auto cruciaal is dit seizoen. In Bakoe hadden we al een nieuw aerodynamisch pakket en daarin zijn in Barcelona weer wat veranderingen. Bovendien gaan we onze nieuwe motor al eerder gebruiken dan de bedoeling was."</p>
