---
layout: post
title: "Bijzonder beeldje Rossana Kluivert uit auto gestolen"
date: Fri, 28 Jun 2019 08:52:14 +0200
categories: 
- entertainment 
- gossip 
externe_link: "https://www.telegraaf.nl/entertainment/1736176557/bijzonder-beeldje-rossana-kluivert-uit-auto-gestolen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d2b1fb3a-9993-11e9-8c8b-02d2fb1aa1d7.jpg"
---

<p class="intro">Na goed nieuws van de dokter, volgt er een domper voor Rossana Kluivert. Er is donderdagavond in de auto van haar en Patrick ingebroken in Amsterdam. Er blijkt een vintage koffer weg én een beeldje waar Rossana speciale waarde aan hecht. Deze wil ze dan ook heel graag terug.</p> <p>Zelf waren Rossana en Patrick een aantal dagen op het Spaanse eiland Mallorca, toen ze van haar dochter Demi een bericht ontving dat een ruit van de auto was ingeslagen. „Laf hoor, dat jullie nu echt onze vintage koffer met veel dure spullen hebben gepikt. Zo zielig om met je handjes aan andermans spullen te komen. Heb het er fijn mee”, schrijft ze op Instagram.</p><p>Toch wil ze wel graag het beeldje, dat gemaakt is door Sculptures by Mirjam en grote symbolische waarde voor haar heeft, terug. „Ik heb het laten maken als symbool van mijn kinderen die mij al vanaf baby helpen met zwerfdieren redden.”</p><p>Daarnaast vraagt de vrouw van de voormalig profvoetballer haar te waarschuwen als ze het beeldje ergens zien. Ook roept ze mensen die camerabeelden hebben rond de Singel in Amsterdam, die met haar te delen.</p><p>Eerder schreef ze op sociale media dat ze van de doktoren goed nieuws had gekregen. Vorig jaar werd bij Rossana borstkanker geconstateerd.</p>
