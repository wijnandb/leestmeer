---
layout: post
title: "Grote stroomstoring New York: mensen vast in liften"
date: Sun, 14 Jul 2019 06:08:37 +0200
category: buitenland
externe_link: "https://www.telegraaf.nl/nieuws/525654977/grote-stroomstoring-new-york-mensen-vast-in-liften"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/07116316-a60f-11e9-b143-02c309bc01c1.jpg"
---

<p class="intro">New York is zaterdagavond vanaf 19.00 uur getroffen door een grote stroomstoring. Delen van de Amerikaanse stad, waaronder Midtown Manhattan, zaten enkele uren zonder elektriciteit. Verkeerslichten vielen uit en ook de metrostations ondervonden hinder. CNN meldt op basis van gegevens van energiebedrijf Con Edison dat ruim 60.000 klanten zonder stroom zaten. Tegen middernacht had iedereeen weer stroom.</p> <p>Zover bekend is niemand gewond geraakt als gevolg van de stroomuitval, liet gouverneur Andrew Cuomo weten.</p><p>De stroomstoring is mogelijk veroorzaakt door brand in een transformator. Op sociale media worden foto's gedeeld van metrostations waar het licht is uitgevallen.</p><p>Brandweerlieden moesten mensen uit liften redden en voorbijgangers gingen spontaan het verkeer regelen op de doorgaans drukke kruisingen van de miljoenenstad.</p><p>Jennifer Lopez</p><p>Op Broadway zijn voorstellingen niet doorgegaan en zangeres Jennifer Lopez moest haar optreden al vrij snel afbreken vanwege de stroomuitval.</p><p>Ook Times Square, dat normaal verlicht wordt door grote reclameborden, is grotendeels donker.</p><p>Burgemeester Bill de Blasio die campagne aan het voeren was in de staat Iowa heeft laten weten dat hij terugkeert. Hij zei op Twitter dat de stroomstoring een mechanisch euvel is en niet het gevolg is van een doelbewuste actie.</p>
