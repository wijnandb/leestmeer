---
layout: post
title: "Ook examens van een school in Driehuis moeten over"
date: Wed, 05 Jun 2019 17:27:03 +0200
category: binnenland
externe_link: "http://feeds.nos.nl/~r/nosnieuwsbinnenland/~3/qnFJqUfY-6c/2287758"
feature_image: "https://nos.nl/data/image/2019/06/05/554825/1008x567.jpg"
---

<p>38 eindexamenleerlingen van de Duin en Kruidbergmavo in Driehuis moeten hun centraal schriftelijke examens Duits en biologie opnieuw maken. Een postpakket met de examens is zoekgeraakt bij de PostNL, meldt de school.</p>
<p>De examens zijn half mei volgens protocol aangetekend verzonden voor een tweede correctieronde. Maar een paar dagen later bleek dat de examen niet waren aangekomen op de school die dat voor zijn rekening zou nemen . De track and trace-code gaf 'berzorging vertraagd' aan.</p>
<p>Ondanks herhaaldelijk contact met de postbezorger en een zoektocht bij PostNL zelf, is het pakket met de examens niet teruggevonden. Omdat de examens nog maar één keer zijn gecorrigeerd, zijn ze nu ongeldig verklaard door de Onderwijsinspectie.</p>
<p>Op 17 juni moeten de leerlingen hun examens opnieuw maken. Voor die tijd verzorgt de school extra examentrainingen.</p>
<h2>Gestolen</h2>
<p>Gisteren werd bekend dat leerlingen van een school in Eersel opnieuw examen moeten doen. Hun examens geschiedenis en Wiskunde A raakten zoek toen een postzak uit een busje van PostNL werd gestolen.</p><img src="http://feeds.feedburner.com/~r/nosnieuwsbinnenland/~4/qnFJqUfY-6c" height="1" width="1" alt=""/>
