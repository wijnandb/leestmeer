---
layout: post
title: "De sport van dinsdag bij de NOS"
date: Tue, 14 May 2019 06:07:40 +0200
category: sport
externe_link: "https://nos.nl/l/2284513"
feature_image: "https://nos.nl/data/image/2019/05/14/549788/1008x567.jpg"
---

<p>Ook vandaag weer uitgebreid aandacht voor wielrennen. Verder speelt het Nederlands vrouwenvoetbalelftal onder 17 jaar de halve finale van het EK en blikken we vooruit op de laatste speelronde in de eredivisie.</p>
<p>In de Giro d'Italia staat de vierde etappe op het programma. De rit gaat van Orbetello naar Frascati en is met 228 kilometer een van de langste etappes deze Giro. Helemaal vlak is de etappe niet, maar echt zware beklimmingen ontbreken. De aankomst is heuvelop.</p>
<p>De rit is vanaf de start om 11.40 uur tot en met de finish (verwacht rond 17.15 uur) te volgen in het liveblog op NOS.nl en in de NOS-app. Een samenvatting en reacties zijn te zien in het extra lange Sportjournaal om 18.45 uur op NPO 1.</p>
<p>De laatste speelronde in de eredivisie staat voor de deur. Hoe gaan Ajax en PSV woensdagavond de laatste wedstrijd in, nu de titelrace beslist is? We bezoeken vandaag de persconferenties om trainers Erik ten Hag en Mark van Bommel aan de tand te voelen. Hun verhaal is te zien en te horen in het Sportjournaal om 18.45 uur.</p>
<h2>Oranjemeisjes en play-offs</h2>
<p>Het Nederlands vrouwenvoetbalelftal onder de 17 jaar komt vandaag ook in actie. De ploeg heeft de halve finales van het Europees kampioenschap in Bulgarije bereikt en neemt het daarin op tegen Spanje. De wedstrijd begint om 17.30 uur en is te volgen via een livestream op NOS.nl en in de NOS-app.</p>
<p>Op de radio in Langs de Lijn En Omstreken is er naast wielrennen onder meer aandacht voor voetbal. De play-offs om twee plekken in de eredivisie zijn begonnen. Almere City FC speelt thuis tegen SC Cambuur (eerste wedstrijd 2-2) en NEC verdedigt een 2-0 voorsprong thuis tegen RKC Waalwijk.</p>
