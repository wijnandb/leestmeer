---
layout: post
title: "Epstein wilde mogelijke getuigen omkopen"
date: Sat, 13 Jul 2019 00:44:39 +0200
category: entertainment
externe_link: "https://www.telegraaf.nl/nieuws/436376025/epstein-wilde-mogelijke-getuigen-omkopen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eb8f8358-a4fa-11e9-a7c4-0218eaf05005.jpg"
---

<p class="intro">De van kindermisbruik verdachte Amerikaanse miljardair Jeffrey Epstein heeft duizenden dollars betaald aan twee samenzweerders, die als belangrijke getuigen in zijn zaak kunnen fungeren. Dat stellen de aanklagers die Epstein achter tralies proberen te krijgen.</p> <p>De miljardair zou eind vorig jaar in totaal 350.000 dollar hebben betaald aan twee individuen, die verder niet bij naam genoemd worden, om ze „te beïnvloeden.” Dat gebeurde daags nadat de Miami Herald artikelen over het misbruikverleden van de 66-jarige Epstein publiceerde.</p><p>Epstein werd vorige week gearresteerd op een vliegveld in New Jersey waar hij terugkeerde uit Parijs. Hij wordt verdacht van het seksueel uitbuiten en misbruiken van minderjarige meisjes, tussen 2002 en 2005.</p><p>Omstreden deal</p><p>Tien jaar geleden ontliep hij nog een mogelijk levenslange gevangenisstraf voor een soortgelijke aanklacht door een deal te sluiten met de openbaar aanklager in Florida. Uiteindelijk zat hij 13 maanden vast. Die strafvermindering leidt nu tot veel verontwaardiging onder Amerikanen. De Amerikaanse minister Alexander Acosta (Werkgelegenheid) is om die reden inmiddels opgestapt, zo maakte hij vrijdag bekend.</p><p>Acosta, destijds openbaar aanklager in Florida, was verantwoordelijk voor de omstreden deal met Epstein. De overeenkomst werd zelfs geheimgehouden voor de slachtoffers van het misbruik door de miljardair.</p>
