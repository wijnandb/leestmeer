---
layout: post
title: "Bertens staat in kwartfinales Eastbourne na zege op Duitse Friedsam"
date: Wed, 26 Jun 2019 19:03:18 +0200
category: sport
externe_link: "https://nos.nl/l/2290811"
feature_image: "https://nos.nl/data/image/2019/06/26/559389/1008x567.jpg"
---

<p>Kiki Bertens is doorgedrongen tot de kwartfinales van het WTA-toernooi in Eastbourne. De nummer vier van de wereld won op het Engelse gras met 6-3, 6-3 van de Duitse Anna-Lena Friedsam.</p>
<p>Bertens had ook de twee eerdere duels met de mondiale nummer 356 gewonnen, al was dat op hardcourt en gravel. Ditmaal worstelde de Wateringse in de beginfase mede door de wind met haar service.</p>
<p>Zo sloeg ze in haar eerste opslaggame vijf aces, maar ook vijf dubbele fouten. Ze won de eerste set door vanaf 3-3 drie games op rij (twee breaks) te winnen.</p>
<h2>Halve finales</h2>
<p>In kwartfinales is Aryna Sabalenka de tegenstandster van Bertens. De Wit-Russische won in drie sets van Caroline Wozniacki: 2-6, 6-4, 7-6.</p>
<p>Vorig jaar stonden Sabalenka en Wozniacki tegenover elkaar in de finale van Eastbourne, die werd gewonnen door de Deense. Dit keer leek Wozniacki aanvankelijk ook op weg naar een zege: in de derde set stond ze met 5-2 voor en op 5-4 verspeelde ze een matchpoint. </p>
<p>Voor Bertens is Eastbourne de voorbereiding op Wimbledon, dat aanstaande maandag van start gaat.</p>
