---
layout: post
title: "Handelsoorlog raakt luchtvrachtvervoer"
date: Thu, 05 Sep 2019 11:50:20 +0200
categories: 
- financieel 
- koersen 
externe_link: "https://www.telegraaf.nl/financieel/1749218307/handelsoorlog-raakt-luchtvrachtvervoer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b3740d52-cfc2-11e9-b0b0-02c309bc01c1.jpg"
---

<p class="intro">De handelsspanningen en de afzwakking van de wereldeconomie blijven het vrachtvervoer door de lucht raken. Volgens brancheorganisatie IATA nam de vraag naar luchtvrachtvervoer in juli met 3,2 procent af op jaarbasis, wat alweer de negende opeenvolgende maand van krimp betekende.</p> <p>IATA wijst vooral op de zwakkere handelsvolumes tussen de Verenigde Staten en China als gevolg van de handelsoorlog tussen beide economische grootmachten. Die volumes zijn tot en met juli met 14 procent gekrompen ten opzichte van dezelfde periode een jaar geleden.</p><p>IATA-topman Alexandre de Juniac zei dat de handelsperikelen zwaar wegen op de gehele luchtvrachtsector. Het is volgens hem van cruciaal belang dat China en de VS snel hun handelsgeschil bijleggen.</p>
