---
layout: post
title: "Nederlandse kaas naar Midden-Oosten"
date: Wed, 03 Jul 2019 11:50:14 +0200
categories: 
- financieel 
- koersen 
externe_link: "https://www.telegraaf.nl/financieel/939001962/nederlandse-kaas-naar-midden-oosten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1bc22d34-9d97-11e9-9f1f-0217670beecd.jpg"
---

<p class="intro">De Scandinavische zuivelreus Arla gaat kaas leveren in zestien landen in het Midden-Oosten. Dat wordt mogelijk door een overeenkomst die de zuivelreus is aangegaan met het Amerikaanse voedingsmiddelenconcern Kraft Heinz over een nieuwe merklicentie. Tientallen Nederlandse boeren leveren ook aan Arla.</p> <p>De overeenkomst betekent dat Arla onder de naam Kraft kaas mag leveren in onder meer Bahrein, Israel, Syrië en Libanon. De overname van smeltkaasfabriek van het Amerikaanse voedingsconglomeraat Mondeléz International in het Midden-Oosten afgelopen december is de opstap naar de licensie-overeenkomst met Kraft Heinz.</p><p>Arla zal vooral producten als Macaroni &amp; Cheese en kaas en crackers onder de naam Kraft op de markt brengen in het Midden-Oosten. Verdere details van de overeenkomst zijn niet bekendgemaakt.</p><p>Nederlandse melkveehouders</p><p>De zuivelreus zoekt al langer naar groei in het Midden-Oosten en Noord-Afrika. De activiteiten van Arla in dat gebied waren afgelopen jaar goed voor een omzet van €560 miljoen.</p><p>Bij Arla zijn zo’n vijftig Nederlandse melkveehouders aangesloten. De van origine Zweeds-Deense zuivelcoöperatie heeft een productielocatie in Nijkerk met driehonderd werknemers.</p>
