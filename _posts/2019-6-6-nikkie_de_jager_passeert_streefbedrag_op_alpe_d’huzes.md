---
layout: post
title: "Nikkie de Jager passeert streefbedrag op Alpe D’HuZes"
date: Thu, 06 Jun 2019 09:57:44 +0200
category: entertainment
externe_link: "https://www.telegraaf.nl/entertainment/1205883810/nikkie-de-jager-passeert-streefbedrag-op-alpe-d-hu-zes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cfe776ba-8830-11e9-a8ad-02d2fb1aa1d7.JPG"
---

<p class="intro">Nikkie de Jager, die vrijdag meedoet aan Alpe D’HuZes, heeft met haar team Mikaipower al ruim 65.000 euro opgehaald. Dit staat op de website van Alpe D’HuZes. Daarmee heeft het familieteam, genoemd naar het overleden broertje van de make-up-artieste, het streefbedrag gehaald. De teller stond voor de start op 65.017 euro.</p> <p>Nikkie de Jager, beter bekend als Nikkie Tutorials, gaat lopend de Franse berg Alpe D’Huez op om geld op te halen voor kankeronderzoek. Nikkies broertje Mikai overleed in mei vorig jaar op 14-jarige leeftijd.</p><p>De teller van Teammikai stond voor de start van de sponsloop op 65.017, net niet genoeg voor een notering in de Top 5 van teams die het meeste geld hebben opgehaald. Maar wie weet, want het bedrag loopt nog steeds op. Ook op haar persoonlijke pagina heeft Nikkie de Jager al ruim 10.700 euro staan aan sponsorgeld. Nikkie loopt onder anderen met haar goede vriendin, documentairemaakster Linda Hakeboom. Linda heeft 1325 euro opgehaald van haar streefbedrag van 2500 euro.</p><p>Rollercoaster</p><p>Het overlijden van Mikai was voor zijn zus Nikkie de Jager reden met haar deelname aan Wie is de Mol? te stoppen. „2018 is een rollercoaster van emoties geweest. Na 2,5 jaar vechten verloor Mikai zijn strijd tegen kanker”, schrijft Nikkie op de website van Alpe d’HuZes. „Mikai heeft me geleerd om het leven ten volle te leven, en echt niet als vanzelfsprekend te beschouwen. Hij leerde me moedig, onverschrokken en sterk te zijn. Net zoals hij.”</p><p>„Daarom wandel ik dit jaar de Alpe d’HuZes. Voor Mikai, voor iedereen die kanker heeft en hulp nodig heeft. Mikai had een zeldzame en agressieve vorm van kanker. Geld inzamelen voor onderzoek is van vitaal belang om te overleven. Vriendje, ik mis je zo ongelooflijk veel. Je hebt me zo trots gemaakt. Nu is het tijd voor je grote zus om jou trots te maken.”</p><p>Hoeveel geld er totaal is opgehaald wordt donderdagavond bekend. De voorlopige opbrengst is al ruim 7,2 miljoen euro. Met de dertien voorgaande edities van de Alpe d’HuZes werd in totaal zo ruim 162 miljoen euro opgehaald, Met dat geld zijn 236 kankeronderzoeken gefinancierd, aldus de organisatie.</p>
