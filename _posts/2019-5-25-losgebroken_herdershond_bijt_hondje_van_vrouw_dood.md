---
layout: post
title: "Losgebroken herdershond bijt hondje van vrouw dood"
date: Sat, 25 May 2019 20:06:34 +0200
categories: 
- entertainment 
- opinie 
externe_link: "https://www.telegraaf.nl/nieuws/3647002/losgebroken-herdershond-bijt-hondje-van-vrouw-dood"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ca93ed2c-7f22-11e9-8145-02d2fb1aa1d7.jpg"
---

<p class="intro">Een uitgebroken herdershond heeft zaterdagmiddag in Soest een kleiner hondje aangevallen en zo ernstig gebeten, dat de viervoeter is overleden. Dat bevestigt de politie. De doodgebeten hond was van een voorbij wandelende vrouw.</p> <p>De agressieve herdershond was uitgebroken aan de Waldeck Pyrmontlaan. Daar greep hij het hondje van de vrouw die het dier aan het uitlaten was. Volgens de politie had de hond die werd gebeten de grootte van een teckel.</p><p>Omstanders zagen het beest daarna levenloos op de grond liggen. De dierenambulance kwam nog ter plaatse, maar dat mocht niet meer baten. Buurtbewoners hebben zich om de hevig geÃ«motioneerde eigenaresse van het hondje bekommerd.</p><p>De ontsnapte herdershond is inmiddels terug bij de eigenaar. Die zou een reprimande hebben gekregen van agenten ter plaatse. Een politiewoordvoerder kon zaterdag niet specificeren hoe de zaak is afgedaan.</p>
