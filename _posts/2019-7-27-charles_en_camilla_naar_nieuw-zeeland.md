---
layout: post
title: "Charles en Camilla naar Nieuw-Zeeland"
date: Sat, 27 Jul 2019 10:34:00 +0200
categories: 
- entertainment 
- royalty 
externe_link: "https://www.telegraaf.nl/entertainment/1410803610/charles-en-camilla-naar-nieuw-zeeland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/74e49178-b04c-11e9-b958-02d1dbdc35d1.jpg"
---

<p class="intro">Premier Jacinda Ardern van Nieuw-Zeeland heeft vrijdag opgetogen gereageerd op de aankondiging van Clarence House, het kantoor van prins Charles, dat hij in november samen met echtgenote Camilla op bezoek komt. Het wordt de derde gezamenlijke visite. Charles en Camilla waren in 2012 en 2015 ook in Nieuw-Zeeland.</p> <p>„Ik ben verheugd om hen terug te mogen verwelkomen”, aldus Ardern, die eerder al Charles’ oudste zoon prins William op bezoek had om te delen in het nationale verdriet na de terroristische aanslag in Christchurch. „Ik weet dat het paar enorm heeft genoten van de warme gastvrijheid van de Nieuw-Zeelanders”, meende de premier ook.</p><p>Clarence House heeft zoals te doen gebruikelijk nog geen nadere details over het bezoek bekend gemaakt, maar het ligt voor de hand dat behalve Auckland en Wellington ook Christchurch wordt bezocht. Voor Charles, die in 1970 in gezelschap van zijn ouders voor het eerst op bezoek was in Nieuw-Zeeland, wordt het zijn tiende visite.</p>
