---
layout: post
title: "Groene koersborden op Wall Street"
date: Thu, 16 May 2019 19:32:13 +0200
categories: 
- financieel 
- koersen 
externe_link: "https://www.telegraaf.nl/financieel/3600230/groene-koersborden-op-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/acfa4b04-7800-11e9-adbc-02d1dbdc35d1.jpg"
---

<p class="intro">De aandelenbeurzen in New York stonden donderdag flink hoger. Beleggers blijven kauwen op de wisselende signalen over het handelsconflict tussen China en de Verenigde Staten. President Donald Trump tekende woensdag een decreet dat het Chinese technologiebedrijf Huawei beperkt om zijn apparatuur in de VS te verkopen. Ook waren er enkele bedrijven die de boeken openden.</p> <p>De Dow-Jonesindex stond rond 19.30 uur (Nederlandse tijd) 1,1 procent in de plus op 25.928 punten. De brede S&amp;P 500 ging 1,3 procent omhoog naar 2886 punten en technologiebeurs Nasdaq steeg 1,3 procent tot 7924 punten.</p><p>Door het decreet van Trump is Huawei op een zwarte lijst gezet. Als het decreet een wet wordt moeten Amerikaanse bedrijven een vergunning aanvragen om zaken te doen met de telecomgigant. Chipbedrijven als Qualcomm (min 3,6 procent) en Micron Technology (min 3 procent) reageerden op het nieuws.</p><p>Walmart</p><p>Verder blijven Peking en Washington met elkaar in gesprek om het handelsconflict op te lossen. De Amerikaanse minister van Financiën Steven Mnuchin reist waarschijnlijk op korte termijn naar China af. Hij noemde de recente gesprekken in de VS als constructief. Trump voerde afgelopen week de druk op door tarieven op Chinese goederen te verhogen. China kondigde kort daarop vergeldingsmaatregelen aan.</p><p>Walmart ging 2,3 procent omhoog. De supermarktketen haalde met de groei van vergelijkbare verkopen in de VS zijn beste eerste kwartaal in negen jaar. Cisco Systems (plus 7,2 procent) kwam naar buiten met een beter dan verwachte omzetprognose voor het lopende kwartaal. Tesla (min 1,1 procent) stuurde na twee incidenten in Azië een automatische update uit die het risico op brand bij zijn elektrische auto's moet tegengaan.</p><p>Tech</p><p>Amerikaanse banken kunnen eveneens op aandacht rekenen. Citigroup en JPMorgan Chase kregen boetes van de Europese Commissie vanwege verboden kartelafspraken bij de handel in valuta's. Citigroup steeg 2,1 procent, JP Morgan Chase werd 1,8 procent hoger gezet.</p><p>Techbedrijf Microsoft (plus 2,4 procent) kondigde een strategische samenwerking met Sony aan op het gebied van cloud-oplossingen voor computerspelletjes. Daarmee werken de makers van spelcomputers XBOX en PlayStation, die samen een groot deel van die markt in handen hebben, samen. Microsoft en Sony gaan ook kijken of ze samen kunnen werken op het gebied van computerchips en kunstmatige intelligentie.</p><p>De euro was 1,1179 dollar waard, tegen 1,1177 dollar bij het slot van de Europese beurzen. Een vat Amerikaanse olie kostte 1,4 procent meer op 62,89 dollar. Brentolie werd 1,6 procent duurder en kostte 72,88 dollar per vat.</p>
