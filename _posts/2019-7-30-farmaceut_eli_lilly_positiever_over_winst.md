---
layout: post
title: "Farmaceut Eli Lilly positiever over winst"
date: Tue, 30 Jul 2019 13:24:46 +0200
categories: 
- financieel 
- koersen 
externe_link: "https://www.telegraaf.nl/financieel/792133915/farmaceut-eli-lilly-positiever-over-winst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f9569f74-b2bc-11e9-a1a1-0218eaf05005.jpg"
---

<p class="intro">Farmaceut Eli Lilly is positiever geworden over zijn winstprognose voor het lopende jaar. De onderneming kreeg het vertrouwen terug door in het tweede kwartaal het verlies van een jaar terug om te zetten in winst. Ook voerde het bedrijf zijn omzet op vergeleken met dezelfde periode een jaar eerder. Lilly deed vooral goede zaken met zijn medicijnen voor de behandeling van type-2 diabetes en auto-immuunziektes.</p> <p>De farmaceut verwacht nu om een aangepaste winst per aandeel in 2019 in de bandbreedte tussen 5,67 en 5,77 dollar te schrijven. Dat lag eerder tussen 5,60 en 5,70 dollar. In het afgelopen kwartaal steeg de winst naar 1,33 miljard dollar, vergeleken met een verlies van 260 miljoen dollar in het tweede kwartaal vorig jaar. De verbetering dankte Lilly grotendeels aan lagere uitgaven aan onderzoek.</p><p>De omzet ging op jaarbasis met 1 procent omhoog tot 5,6 miljard dollar. Lilly bracht weliswaar veel meer medicijnen aan de man, maar kampte met ongunstige wisselkoerseffecten en lagere medicijnprijzen.</p>
