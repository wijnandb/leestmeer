---
layout: post
title: "Bertens treft Konta in de halve finales na walk-over tegen Osaka"
date: Fri, 17 May 2019 11:34:22 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/rHGm4tYZsbg/2285086"
feature_image: "https://nos.nl/data/image/2019/05/13/549667/1008x567.jpg"
---

<p>Kiki Bertens heeft bij het graveltoernooi van Rome een vrije doorgang gekregen naar de halve finales. Ze zou vrijdag in de kwartfinales tegen Naomi Osaka spelen, maar die trok zich een half uur voor de wedstrijd terug.</p>
<p>De Japanse nummer één van de wereld kampt met een blessure aan haar rechterhand.</p>
<p>Een dag rust zal Bertens goed doen, omdat ze donderdag twee zware driesetters kort na elkaar heeft moeten spelen. In de halve finales treft ze zaterdag de Britse Johanna Konta, die de Tsjechische Markéta Vondrousová versloeg.</p>
<p>Konta en Bertens stonden vier keer eerder tegenover elkaar. Beiden wonnen twee keer. Op het toernooi van Indian Wells dit jaar was onze landgenote in twee sets de huidige nummer 42 van de wereld de baas.</p>
<h2>Tweede plaats haalbaar</h2>
<p>Met het bereiken van de halve finales in Rome en het winnen van Madrid vorige week komt de tweede plaats op de wereldranglijst nu wel heel dichtbij voor Bertens. Zo hoog stond een Nederlandse tennisser nog nooit. Tom Okker was derde in 1974, Richard Krajicek vierde in 1999 en Betty Stöve vijfde in 1977.</p>
<p>Als Bertens, die nu nog nummer vier is, de titel pakt in Rome neemt ze de tweede plaats over van Simona Halep. Dat zou ook al kunnen gebeuren bij het bereiken van de finale, maar dan moet Karolína Plísková voor die tijd uitgeschakeld zijn.</p>
<p>De Tsjechische is - ruim een week voor Roland Garros - naast Bertens de enig overgebleven geplaatste speelster in Rome.</p><img src="http://feeds.feedburner.com/~r/nossporttennis/~4/rHGm4tYZsbg" height="1" width="1" alt=""/>
