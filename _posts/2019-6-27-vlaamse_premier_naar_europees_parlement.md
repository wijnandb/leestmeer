---
layout: post
title: "Vlaamse premier naar Europees Parlement"
date: Thu, 27 Jun 2019 12:55:50 +0200
categories: 
- entertainment 
- opinie 
externe_link: "https://www.telegraaf.nl/nieuws/695505900/vlaamse-premier-naar-europees-parlement"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fa485b04-98ca-11e9-b492-0217670beecd.jpg"
---

<p class="intro">Geert Bourgeois neemt maandag ontslag als minister-president van Vlaanderen om lid te worden van het Europees Parlement. Hij heeft dat donderdag laten weten. De 67-jarige politicus van de Vlaams-nationalistische N-VA legt volgende week de eed af in Straatsburg.</p> <p>Er is nog geen nieuwe Vlaamse regering gevormd na de verkiezingen van 26 mei, dus er moet een opvolger komen. Dat wordt naar verwachting huidig vicepremier Liesbeth Homans, ook van de N-VA.</p><p>Ook uit de federale regering vertrekt een bewindsman naar het EU-parlement. Vicepremier en minister van Werk Kris Peeters bood dinsdag zijn ontslag aan. De christendemocraat (57) gaat zich naar eigen zeggen in het Europees Parlement vooral richten op de interne markt, asiel en migratie.</p><p>Het Europees Parlement komt dinsdag voor het eerst bijeen in nieuwe samenstelling na de verkiezingen van vorige maand. De verkiezing van een nieuwe voorzitter staat op de agenda voor woensdag.</p>
