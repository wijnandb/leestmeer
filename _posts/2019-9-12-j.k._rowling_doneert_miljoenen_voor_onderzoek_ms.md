---
layout: post
title: "J.K. Rowling doneert miljoenen voor onderzoek MS"
date: Thu, 12 Sep 2019 07:47:26 +0200
category: entertainment
externe_link: "https://www.telegraaf.nl/entertainment/1412544654/j-k-rowling-doneert-miljoenen-voor-onderzoek-ms"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ce5cbd22-d520-11e9-8f10-02d1dbdc35d1.jpg"
aantal: 156
unieke: 113
bron: "De Telegraaf"
---

<p class="intro">J.K. Rowling heeft nog eens ruim 17 miljoen euro geschonken aan het neurologische onderzoekscentrum van de universiteit van Edinburgh. Dat meldt de BBC.</p> <p>Het instituut werd in 2010 opgericht met behulp van een donatie van 11 miljoen euro van de auteur en draagt de naam van haar moeder Anne, die op 45-jarige leeftijd overleed aan de gevolgen van ziekte MS.</p><p>De universiteit zegt in een verklaring te hopen dat de donatie aan de Anne Rowling Regenerative Neurology Clinic een blijvende impact zal hebben op patiënten en hun families wereldwijd.</p><p>De geestelijk moeder van Harry Potter laat zelf in het statement weten: „Toen de Anne Rowling-kliniek werd opgericht, had niemand van ons durven voorspellen wat een ongelooflijke vooruitgang geboekt zou worden. Ik ben er erg trots op dat de kliniek grote ambities combineert met praktische steun en zorg voor mensen met MS, ongeacht het type en stadium. Ik weet uit eerste hand welk verschil deze steun kan maken.”</p>
