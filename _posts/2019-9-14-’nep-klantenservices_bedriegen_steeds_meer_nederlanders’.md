---
layout: post
title: "’Nep-klantenservices bedriegen steeds meer Nederlanders’"
date: Sat, 14 Sep 2019 18:28:45 +0200
categories: 
- financieel 
- ondernemen 
externe_link: "https://www.telegraaf.nl/financieel/433974661/nep-klantenservices-bedriegen-steeds-meer-nederlanders"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/918d6e86-d715-11e9-8388-02d2fb1aa1d7.jpg"
aantal: 181
unieke: 129
bron: "De Telegraaf"
---

<p class="intro">Nep-klantenservices maken, ondanks waarschuwingen, nog overal slachtoffers onder consumenten. Volgens de Fraudehelpdesk gaat het zelfs om een toename van bedrog dankzij een nieuwe methode, zo meldt het zaterdagavond in tv-programma Kassa.</p> <p>Tot 1 september kwamen bij de Fraudehelpdesk 1426 meldingen van die recente fraudevorm binnen. Over heel 2018 waren dat 1605 gevallen, aldus Kassa.</p><p>De belangrijkste verklaring is dat mensen in een truc stappen en steeds vaker onbedoeld zelf bellen met de dienst, die vaak in het buitenland zit.</p><p>Vorig jaar betrof dat nog geen negentig gevallen, maar tot 1 september gaat het al om 311 fraudegevallen volgens die methode.</p><p>De fraudeurs krijgen doorgaans toegang tot de bankrekening van consumenten, omdat die denken met de servicedesk van grote bedrijven als Google, Amazon of Microsoft te bellen. Ze zijn zelf online op zoek gegaan naar een servicedesk van de bedrijven, maar stuiten op een vervalst account. Het gaat vaak om een bedrijf uit het buitenland dat zich voordoet als Nederlandse dienst.</p><p>Als mensen telefonisch contact hebben gezocht, worden ze door zeer professionele behendig - met aanbiedingen - om de tuin geleid, waarschuwt Fraudehelpdesk bij Kassa.</p>
