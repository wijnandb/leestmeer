---
layout: post
title: "ACM gaat prijzen boodschappen monitoren"
date: Thu, 25 Jul 2019 09:34:10 +0200
categories: 
- financieel 
- geld 
externe_link: "https://www.telegraaf.nl/financieel/733365808/acm-gaat-prijzen-boodschappen-monitoren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9980a228-aeae-11e9-a985-02c309bc01c1.jpg"
---

<p class="intro">De Autoriteit Consument en Markt (ACM) gaat van zes producten uitzoeken hoe de prijs is opgebouwd. Wat krijgt de boer, de inpakker, de supermarkt? Daarmee wil de ACM het verschil tussen reguliere en duurzame producten laten zien.</p> <p>Het gaat om uien, witte kool/zuurkool, tomaten, peren, melk en varkensvlees. Het onderzoek wordt op verzoek van het ministerie van Landbouw gedaan en moet niet alleen de prijsopbouw, maar ook ontwikkelingen in de agrarische sector monitoren.</p><p>Voedselketen</p><p>Wageningen Economic Research gaat de data voor de ACM verzamelen, die het onderzoek vanaf 2020 elke twee jaar wil uitbrengen. Het onderzoek moet precies duidelijk maken waar de euro die de consument uitgeeft aan een product, terechtkomt.</p><p>Veel boeren en tuinders vinden dat ze te weinig invloed hebben op de prijs die consumenten voor hun producten betalen en zeggen niet altijd gecompenseerd te worden voor hogere kosten door strengere eisen op het gebied van duurzaamheid of diervriendelijkheid.</p>
