---
layout: post
title: "Emotionele Murray maakt comeback compleet met titel in Antwerpen"
date: Sun, 20 Oct 2019 19:28:04 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/jwK3lO8HHNE/2306997"
feature_image: "https://nos.nl/data/image/2019/10/20/586338/1008x567.jpg"
aantal: 205
unieke: 149
bron: "NOS"
---

<p>Andy Murray heeft voor het eerst in twee jaar en acht maanden weer een ATP-titel veroverd. De 32-jarige Schot was bij het toernooi van Antwerpen in een spannende finale met 3-6, 6-4, 6-4 te sterk voor Stan Wawrinka.</p>
<p>Begin dit jaar dacht Murray bij de Australian Open nog dat zijn carri√®re erop zat vanwege een chronische heupblessure. Hij herstelde echter zo goed van een operatie dat hij een niet voorziene doorstart kon maken op de tennisbaan.</p>
<p>Na het binnenhalen van de titel kwamen al die herinneringen zichtbaar naar boven bij Murray, want hij barstte in huilen uit.</p>
<p>De twintigste editie van Murray-Wawrinka (11-8) leek een eenvoudige prooi voor de Zwitser te worden. Wawrinka liep met prima spel uit naar 6-3, 3-1, maar opeens liet zijn opslag het helemaal afweten.</p>
<p>Murray bleef knokken en sleepte er knap een derde set uit. Daarin kwam hij twee keer terug van een break achterstand en pakte hij met een break op 5-4 zijn 46ste titel.</p>
<h2>Murray krijgt tophonderd in vizier</h2>
<p>Door zijn overwinning zal Murray 116 plaatsen stijgen op de wereldranglijst en uitkomen op positie 127. Eind september stond hij nog 503de. In oktober 2017 maakte hij voor het laatst deel uit van de toptien.</p><img src="http://feeds.feedburner.com/~r/nossporttennis/~4/jwK3lO8HHNE" height="1" width="1" alt=""/>
