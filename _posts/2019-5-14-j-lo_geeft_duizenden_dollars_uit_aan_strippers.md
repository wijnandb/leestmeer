---
layout: post
title: "J-Lo geeft duizenden dollars uit aan strippers"
date: Tue, 14 May 2019 08:10:24 +0200
category: entertainment
externe_link: "https://www.telegraaf.nl/entertainment/3581961/j-lo-geeft-duizenden-dollars-uit-aan-strippers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/04e61b5c-760f-11e9-85b5-0217670beecd.jpg"
---

<p class="intro">Jennifer Lopez en haar verloofde Alex Rodriguez zijn de laatste tijd vaak in stripclubs te vinden. Volgens Alex hebben ze duizenden dollars uitgegeven aan strippers, maar was dit allemaal voor research.</p> <p>Jennifer speelt in haar nieuwe film Hustlers een stripper die samen met haar collega’s hun rijke klanten oplicht. Het geld van het stel ging dan ook op aan gesprekken met de werknemers van de clubs. „We zijn met sommige meiden gaan zitten, we hadden ze zoveel te vragen. En dan gaven we ze 500 of 600 dollar, maar niet om te dansen, we waren echt gewoon aan het werk”, vertelde Alex maandag in een radioprogramma.</p><p>Volgens de oud-honkballer neemt zijn aanstaande haar filmrollen serieus. „Ze las alles wat er te lezen is over strippers. Ik zei nog: schat, stop met lezen en vraag het gewoon aan mij. Ik weet veel, misschien iets te veel, over die wereld.”</p>
