---
layout: post
title: "Barney sneuvelt opnieuw snel in Barnsley"
date: Wed, 17 Jul 2019 16:01:47 +0200
categories: 
- sport 
- darts 
externe_link: "https://www.telegraaf.nl/sport/380310158/barney-sneuvelt-opnieuw-snel-in-barnsley"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/02d3340a-a8a8-11e9-a94e-0218eaf05005.jpg"
---

<p class="intro">Raymond van Barneveld is ook tijdens Players Championship 20 niet verder gekomen dan de tweede ronde.</p> <p>De Hagenaar won in de eerste ronde nog wel van landgenoot Vincent van der Meer (6-5), maar zag de deur daarna dichtgegooid worden door Rob Cross.</p><p>De wereldkampioen van 2018 was met 6-4 te sterk voor Van Barneveld, zodat net als dinsdag de laatste 32 een brug te ver was voor de Nederlander. Die zag dat ook Benito van de Pas (6-1 tegen Ryan Searle) en Mike van Duivenbode (6-5 tegen Devon Petersen) sneuvelden in hun eerste partij.</p><p>Jeffrey de Zwaan toonde wel vorm. Hij won achtereenvolgens van Arron Monk (6-4), Boris Koltsov (6-2), Jonny Clayton (6-2) en verloor in de achtste finale van Peter Wright: 6-1. Ook Jelle Klaasen (6-0 tegen Kevin Burness, 6-1 tegen Kirk Shepherd en 6-3 tegen Bradley Brooks) bereikte de laatste zestien, maar verloor daarin van Petersen. Jermaine Wattimena won met 6-4 van Tytus Kanik, maar ging vervolgens ten onder tegen Joe Cullen: 6-5.</p><p>Dirk van Duijvenbode won met 6-2 van Kyle Anderson, maar verloor daarna van Gerwyn Price. Jan Dekker deed het goed door Stephen Bunting (6-3) en Mensur Suljovic (6-2) te verslaan. Christian Kist stuntte door Gary Anderson (6-4) en Dave Chisnall (6-5) uit te schakelen. In hun onderlinge duel in de achtste finale was Dekker met 6-3 te sterk. De darter uit Emmen was de Nederlander die het het langste vol hield, maar ook hij moest in de kwartfinale capituleren voor Wright: 6-2.</p>
