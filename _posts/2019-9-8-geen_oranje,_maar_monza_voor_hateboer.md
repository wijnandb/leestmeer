---
layout: post
title: "Geen Oranje, maar Monza voor Hateboer"
date: Sun, 08 Sep 2019 19:55:26 +0200
category: sport
externe_link: "https://www.telegraaf.nl/sport/353574314/geen-oranje-maar-monza-voor-hateboer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d6b69c48-d261-11e9-9b97-0218eaf05005.png"
---

<p class="intro">Hans Hateboer kreeg van bondscoach Ronald Koeman geen plaats in de definitieve selectie van Oranje voor de duels met Duitsland en Estland toebedeeld, en dus kon de verdediger van Atalanta Bergamo zijn vrije zondag benutten om bij Max Verstappen in de Grand Prix van Italië te gaan kijken.</p> <p>Op uitnodiging van Formule 1-sponsor Heineken International was Hateboer aandachtig toeschouwer op het circuit van Monza, waar hij Verstappen als achtste zag finishen. „Het was fantastisch om Max eens van zo dichtbij aan het werk te zien”, aldus Hateboer na de race. „Petje af, wat een vakman.”</p><p>Prachtig seizoen</p><p>Hateboer, die in maart 2018 onder Koeman debuteerde in het Nederlands elftal en tot nu toe tot drie interlands kwam, heeft een prachtig seizoen achter de rug. Met Atalanta eindigde hij als derde in de Serie A, met directe plaatsing voor de groepsfase van de Champions League als beloning. Daarin neemt Hateboer het met zijn ploeggenoten op tegen Manchester City, Shakhtar Donetsk en Dinamo Zagreb.</p><p>Hateboer scoorde vorig seizoen vijf keer in de competitie, en gaf eveneens vijf assists.</p>
