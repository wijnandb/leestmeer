---
layout: post
title: "Rutte blijft jaar langer op Binnenhof"
date: Sat, 13 Jul 2019 00:04:20 +0200
category: binnenland
externe_link: "https://www.telegraaf.nl/nieuws/1910101411/rutte-blijft-jaar-langer-op-binnenhof"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2ab0a9e0-a4f1-11e9-9eee-02c309bc01c1.jpg"
---

<p class="intro">De tijdelijke verhuizing van het ministerie van Algemene Zaken van premier Mark Rutte loopt een jaar vertraging op. Het departement verhuist naar het Catshuis tijdens de verbouwing van het Binnenhof, maar daar is niet alles op tijd klaar.</p> <p>Volgens staatssecretaris Raymond Knops (Binnenlandse Zaken) duurt de verhuizing van Algemene Zaken naar de ambtswoning van de premier langer „vanwege de hoge eisen die gesteld worden aan de informatiebeveiliging en de consequenties daarvan voor het (ontwerp)proces.”</p><p>Algemene Zaken blijft nu tot de zomer van 2021 op het Binnenhof, terwijl de renovatie van de Tweede en Eerste Kamer en de Raad van State gewoon volgens plan verloopt. Dat kan zonder dat AZ daar overlast van heeft, aldus Knops in een brief aan de Kamer.</p><p>De verhuizing van het parlement en Raad van State gaat volgend jaar zomer wel gewoon door. In 2025 moet de verbouwing van het Binnenhof klaar zijn. Dan keert ook de premier zoals gepland terug in het Torentje.</p>
