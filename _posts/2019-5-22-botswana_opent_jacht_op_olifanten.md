---
layout: post
title: "Botswana opent jacht op olifanten"
date: Wed, 22 May 2019 20:39:39 +0200
category: buitenland
externe_link: "https://www.telegraaf.nl/nieuws/3632150/botswana-opent-jacht-op-olifanten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/19620e10-7d53-11e9-8145-02d2fb1aa1d7.jpg"
---

<p class="intro">Botswana, het land met de grootste olifantenpopulatie in de wereld, heeft het verbod op de jacht op de dieren opgeheven. Dat gebeurde nadat een regeringscommissie dat had voorgesteld na overleg met onderzoekers en jagers en wekenlange hoorzittingen over het onderwerp.</p> <p>In een verklaring zegt de regering dat het vrijgeven van de jacht op een „ordelijke en ethische manier” geschiedt en in lijn met de wet en regels. Sinds 1991 is het aantal olifanten in Botswana bijna verdrievoudigd tot 130.000. Het dunbevolkte Afrikaanse land voerde in 2014 het verbod op de olifantenjacht in.</p><p>Het zijn vooral boeren die klagen over de dikhuiden. De grootste klacht is dat de dieren schade veroorzaken aan de oogst en ook dorpsbewoners doden. Critici denken dat de regering het jachtverbod opheft om stemmen te winnen op het platteland.</p>
