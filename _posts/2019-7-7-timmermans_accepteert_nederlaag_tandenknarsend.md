---
layout: post
title: "Timmermans accepteert nederlaag tandenknarsend"
date: Sun, 07 Jul 2019 16:46:31 +0200
categories: 
- entertainment 
- opinie 
externe_link: "https://www.telegraaf.nl/nieuws/1519417223/timmermans-accepteert-nederlaag-tandenknarsend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d623e44-a0c9-11e9-93d7-02d1dbdc35d1.jpg"
---

<p class="intro">Frans Timmermans, die in de race was voor het voorzitterschap van de Europese Commissie maar voor de functie werd gepasseerd, heeft zondag voor het eerst iets van zich laten horen. „Het is net als Dylan Groenewegen in de Tour de France, je valt keihard vlak voor de finish terwijl je droomt van de overwinning. Maar daarna moet je opstaan en gewoon doorfietsen”, zei hij op de universiteit van Leuven in België, meldt de NOS.</p> <p>Timmermans accepteert volgens de NOS tandenknarsend de beslissing van de Europese regeringsleiders om de Duitse Ursula von der Leyen tot voorzitter te kiezen. De regeringsleiders willen hem wel opnieuw als vicevoorzitter van de commissie.</p><p>Timmermans zegt de 60-jarige Duitse minister van Defensie Von der Leyen niet zo goed te kennen. „Dus dus moeten we eerst een inhoudelijk gesprek hebben voor ik ja zeg tegen deze functie. Maar ik wil alles wat ik beloofd heb aan de kiezer proberen waar te maken”, aldus Timmermans.</p><p>Vrijdag zei premier Mark Rutte al dat Timmermans „wel tegen een stootje kan” en niet uit het veld geslagen is. Volgens de premier lijkt Timmermans te kunnen leven met het idee dat hij vicevoorzitter blijft en dus opnieuw tweede man van de Europese Commissie lijkt te worden.</p>
