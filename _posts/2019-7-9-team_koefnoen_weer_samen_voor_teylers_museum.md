---
layout: post
title: "Team Koefnoen weer samen voor Teylers Museum"
date: Tue, 09 Jul 2019 22:51:02 +0200
category: entertainment
externe_link: "https://www.telegraaf.nl/entertainment/2011891227/team-koefnoen-weer-samen-voor-teylers-museum"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/609b93f2-a28b-11e9-84e9-02c309bc01c1.jpg"
---

<p class="intro">Drie belangrijke spelers van het team van het satirische programma Koefnoen gaan weer samen een project doen. Paul Groot, Owen Schumacher en Sanne Wallis de Vries hebben samen met schrijver Jeremy Baker een speciale audiotour voor het Teylers Museum in Haarlem ontwikkeld.</p> <p>Vanaf 13 juli is het mogelijk om het Teylers Museum te beleven door de ogen van Napoleon met een nieuwe theatrale videotour, ingesproken door het Koefnoen-team. In 1811 bezocht niemand minder dan keizer Napoleon het Teylers Museum. Hij kreeg een rondleiding door het in die tijd wereldberoemde instituut voor kunst en wetenschap en was zeer onder de indruk.</p><p>Met de nieuwe audiotour in de vorm van een hoorspel wordt bezoekers duidelijk gemaakt hoe toonaangevend het museum rond 1800 was. De audiotour is ook beschikbaar in Frans, Engels, Duits, Italiaans en Spaans. Het museum biedt deze zomer meer speciale activiteiten rond het bezoek van Napoleon, zoals speurtochten en workshops.</p><p>Koefnoen was een van de meest succesvolle satirische programma’s van de afgelopen decennia. Na vijftien goedbekeken seizoenen trok de AVROTROS de stekker uit de show „omdat deze niet meer in de zaterdagavondprogrammering paste.”</p>
