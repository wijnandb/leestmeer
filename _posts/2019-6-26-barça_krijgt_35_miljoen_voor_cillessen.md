---
layout: post
title: "Barça krijgt 35 miljoen voor Cillessen"
date: Wed, 26 Jun 2019 21:58:04 +0200
category: sport
externe_link: "https://www.telegraaf.nl/sport/949247496/barca-krijgt-35-miljoen-voor-cillessen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7fe27f40-98b9-11e9-8c63-0217670beecd.jpg"
---

<p class="intro">Jasper Cillessen vertrekt voor 35 miljoen euro van FC Barcelona naar Valencia. Dat heeft de kampioen van Spanje woensdagavond naar buiten gebracht.</p> <p>Barcelona bedankt de eerste doelman van het Nederlands elftal voor zijn inzet in de afgelopen drie jaar. Cillessen bleef al die tijd tweede doelman, achter Marc-André ter Stegen. De oud-doelman van NEC en Ajax speelde slechts 32 duels voor FC Barcelona. Daarvan waren er 24 in het Spaanse bekertoernooi, 5 in de competitie en 3 in de Champions League.</p><p>Cillessen werd maandag al medisch gekeurd bij Valencia, waar hij overeenstemming heeft bereikt over een vierjarig contract. In die verbintenis heeft Valencia laten opnemen dat de dertigjarige keeper voor 80 miljoen euro mag vertrekken. Cillessen wilde FC Barcelona graag verlaten omdat hij weer een seizoen met weinig speeltijd vreesde.</p><p>De Braziliaanse doelman Neto bewandelt de omgekeerde weg en komt voor 26 miljoen euro, een vergoeding die met bonussen kan oplopen tot 35 miljoen, naar de Catalaanse stad. Neto tekent een contract voor vier jaar en zijn transferclausule is vastgelegd op 200 miljoen euro.</p><p>Norberto Murara, zoals Neto eigenlijk heet, keepte de laatste twee seizoenen voor Valencia. De 30-jarige Braziliaan was daarvoor reservedoelman bij Juventus, dat hem kocht van Fiorentina, de club waar hij zijn Europese doorbraak kende.</p>
