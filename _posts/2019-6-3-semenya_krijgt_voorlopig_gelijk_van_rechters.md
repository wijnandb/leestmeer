---
layout: post
title: "Semenya krijgt voorlopig gelijk van rechters"
date: Mon, 03 Jun 2019 18:28:07 +0200
categories: 
- entertainment 
- opinie 
externe_link: "https://www.telegraaf.nl/sport/3685513/semenya-krijgt-voorlopig-gelijk-van-rechters"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/91a352cc-861c-11e9-b1d9-0218eaf05005.jpg"
---

<p class="intro">Atlete Caster Semenya hoeft voorlopig geen testosteron verlagende medicijnen te slikken om uit te komen op haar favoriete nummers.</p> <p>Een Zwitserse rechtbank heeft een maatregel daartoe van de internationale atletiekfederatie IAAF opgeschort. Eerder stelde sporttribunaal CAS de Zuid-Afrikaanse nog in het ongelijk.</p><p>De IAAF verplicht vrouwelijke atleten met van nature te hoge waarden van het spierversterkende hormoon testosteron medicijnen te slikken om die waarden te onderdrukken. De competitie zou daardoor eerlijker worden. De regels gelden voor afstanden van 400 meter tot 1 Engelse mijl. Semenya (28) is onder meer tweevoudig olympische kampioene op de 800 meter.</p><p>In een eerste reactie zei Semenya dankbaar te zijn. "Ik ben de Zwitserse rechters bijzonder erkentelijk. Hopelijk kan ik nu weer aan wedstrijden deelnemen op een manier die ik gewend ben." Haar advocate Dorothee Schramm zei eerder: ''De regels van de IAAF zijn in strijd met de meest fundamentele principes. Mensenrechten moeten zwaarder wegen dan sportieve belangen.''</p><p>Semenya liep voor het laatst een 800 meter op 3 mei in Doha en zette daar met 1.54,98 de beste tijd van dit jaar neer. Enkele dagen daarna werd de omstreden regel van kracht. Sindsdien heeft de drievoudig wereldkampioene geen 800 meter meer gelopen.</p><p>De rechtbank beraadt zich nog op een definitieve uitspraak.</p>
