---
layout: post
title: "Politiechef Akerboom pleit voor verbod knalvuurwerk"
date: Fri, 24 May 2019 07:07:20 +0200
categories: 
- entertainment 
- opinie 
externe_link: "https://www.telegraaf.nl/nieuws/3640438/politiechef-akerboom-pleit-voor-verbod-knalvuurwerk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/20b67ed2-7de2-11e9-b87a-02c309bc01c1.jpg"
---

<p class="intro">Korpschef Erik Akerboom van de politie dringt samen met 26 andere organisaties bij het kabinet aan op het verbieden van knalvuurwerk en vuurpijlen tijdens de jaarwisseling.</p> <p>In een paginagrote advertentie in het Algemeen Dagblad zetten ze de oproep kracht bij. Hierop staan de namen van onder anderen de burgemeesters van de grote gemeentes Utrecht, Amsterdam, Rotterdam en Den Haag en voorzitters van diverse hulpdiensten en artsenorganisaties.</p><p>„Ik wil de jaarwisseling veiliger maken en de traditie in stand houden, veilig en feestelijk”, aldus Akerboom. „Veel van de ellende kan worden voorkomen door alleen nog siervuurwerk toe te staan, naast georganiseerde vuurwerkshows en aftelmomenten. En wij zijn niet de enigen die dat geloven. Met dit brede maatschappelijke signaal doe ik een dringend beroep op de politiek om in actie te komen. Zodat de jaarwisseling weer een veilige traditie wordt, zowel voor het publiek als alle collega’s en hulpverleners die op deze avond aan het werk zijn.”</p><p>Volgens Akerboom werkt de oplossing die het kabinet vorig jaar heeft genomen met het instellen van vuurwerkzones niet. Hij stelt dat de handhaving ervan voor agenten onmogelijk is. „Het wordt een lappendeken. Daarom pleiten we voor nationaal beleid.”</p><p>De Onderzoeksraad voor Veiligheid pleitte eerder al op een verbod op knalvuurwerk en pijlen. Maar dat legde het kabinet naast zich neer. Binnenkort wordt er weer een besluit genomen over een eventueel verbod.</p>
