---
layout: post
title: "Van Gerwen: ’Fenomenale titel om te winnen’"
date: Thu, 23 May 2019 23:09:46 +0200
categories: 
- sport 
- darts 
externe_link: "https://www.telegraaf.nl/sport/3639993/van-gerwen-fenomenale-titel-om-te-winnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/16ec0ae8-7da6-11e9-b7c7-0255c322e81b.jpg"
---

<p class="intro">Michael van Gerwen was vanzelfsprekend erg blij dat hij opnieuw de Premier League Darts op zijn naam wist te schrijven. Het was de vijfde keer in totaal dat hij in de prestigieuze competitie de macht greep. „Het is een fenomenale titel om te winnen”, aldus Mighty Mike in een eerste reactie na zijn zege (11-5 in legs) in de finale op Rob Cross.</p> <p>Van Gerwen gaf toe dat Cross hem dit toernooi regelmatig dwars zat. „Hij maakt het mij het hele jaar al lastig en ook nu had ik weer moeite met hem. Het was niet simpel, gelukkig gooide ik op de juiste momenten een paar goede finishes.” Overigens won de 30-jarige Nederlander ook in de reguliere competitie tweemaal van Cross. Alleen wisselden beide spelers elkaar als koploper wel meerdere malen af. Tijdens de laatste speelronde nam Van Gerwen vorige week de eerste plek alsnog definitief over.</p><p>Van Gerwen vond het een zwaar toernooi. „Je moet je zeventien weken lang steeds voorbereiden en veel reizen. Ik zat niet in mijn beste rol van mijn leven, maar daar moet je tegen vechten. Ik heb het heel zwaar gehad. Dat heeft met persoonlijke omstandigheden te maken, maar daar word je alleen maar sterker van als persoon”, aldus Van Gerwen tegenover de camera van RTL7.</p><p>Het was de zoveelste prijs voor Van Gerwen, maar hij vond een vergelijking met dartslegende Phil Taylor niet eerlijk. „Dat was een ander tijdperk. Het is net als met Pelé en Messi nu. Dat zijn goede voetballers, maar vroeger waren er niet zoveel goede voetballers als nu.”</p>
