---
layout: post
title: "Verstappen neemt het op voor stewards"
date: Fri, 21 Jun 2019 09:49:54 +0200
categories: 
- sport 
- autosport 
externe_link: "https://www.telegraaf.nl/sport/259765280/verstappen-neemt-het-op-voor-stewards"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/289a4a8e-93f9-11e9-8141-02d2fb1aa1d7.jpg"
---

<p class="intro">Max Verstappen heeft de wedstrijdcommissarissen die Sebastian Vettel tijdens de Grand Prix van Canada bestraften in bescherming genomen.</p> <p>„Ik las dat ze op social media zijn uitgescholden en dat vind ik niet eerlijk. Zij doen hun werk zo goed mogelijk”, zei de Limburgse Formule 1-coureur.</p><p>Vettel raakte door een tijdstraf van 5 seconden de zege kwijt in Canada. De coureur van Ferrari zou tijdens de race Lewis Hamilton gevaarlijk hebben gehinderd, toen hij na een stuurfout in de berm belandde en snel terugkeerde op de baan. „De stewards snappen vaak precies wat er is gebeurd. Dan willen ze geen straf geven, maar moeten ze wel omdat het zo in de regels staat. Ze passen puur de regels toe”, aldus Verstappen.</p><p>Ferrari heeft bij de internationale autosportfederatie FIA bezwaar gemaakt tegen de straf. Vrijdag is op circuit Paul Ricard, waar dit weekeinde de Grand Prix van Frankrijk wordt gehouden, een hoorzitting.</p><p>Zelf gestraft</p><p>Verstappen is zelf ook herhaaldelijk gestraft. Toen hij vorig jaar na de race in Brazilië de Franse coureur Esteban Ocon een paar duwen tegen de borst gaf, moest de Nederlander voor straf een dag meelopen met de racestewards. Hij heeft sindsdien meer inzicht in het werk van de stewards. „Ik denk wel dat ze de regels moeten herzien, want persoonlijk vind ik niet dat Vettel de straf verdiende. Hij deed alles om op een veilige manier terug te keren op de baan. Het was zeker niet zijn bedoeling om Hamilton te blokkeren.”</p>
