---
layout: post
title: "Federer gaat in Tokio voor vijfde deelname aan Olympische Spelen"
date: Mon, 14 Oct 2019 16:17:40 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/B26peIvTZmY/2306105"
feature_image: "https://nos.nl/data/image/2019/10/14/584811/1008x567.jpg"
aantal: 208
unieke: 139
bron: "NOS"
---

<p>Roger Federer wil volgend jaar meedoen aan de Olympische Spelen in Tokio. Het moeten voor de Zwitserse tennisser zijn vijfde Spelen worden. Na zijn debuut in Sydney (2000) ontbrak hij alleen in Rio de Janeiro (2016), vanwege een blessure.</p>
<p>"Ik heb de Zwitserse vlag twee keer gedragen, in Athene en Peking, en heb een gouden en zilveren medaille gewonnen", zei de 38-jarige Federer bij een bijeenkomst van zijn kledingsponsor. Toevallig is die ook gehuisvest in Tokio.</p>
<p>"Mijn hart vertelde me dat ik graag opnieuw mee wil doen aan de Spelen", verklaarde de tennisser in de Japanse hoofdstad.</p>
<p>In 2008 was Federer in Peking samen met Stan Wawrinka de beste in het dubbelspel. Vier jaar later won hij bij de Olympische Spelen in Londen een zilveren medaille in het enkelspel.</p>
<p>Federer speelde al even met de gedachten aan een nieuw olympisch optreden. "Als alles goed voelt, dan ga ik", zei hij vorige maand nog. Omdat hij geen Davis Cup-wedstrijden heeft gespeeld, heeft Federer wel een wildcard nodig om in Tokio mee te mogen doen.</p>
<p>In de tweede week van de Spelen in Tokio wordt Federer 39 jaar.</p>
<p>Bekijk hier een interview met Federer, waarin hij uitlegt waarom hij er in Tokio bij wil zijn: </p><img src="http://feeds.feedburner.com/~r/nossporttennis/~4/B26peIvTZmY" height="1" width="1" alt=""/>
