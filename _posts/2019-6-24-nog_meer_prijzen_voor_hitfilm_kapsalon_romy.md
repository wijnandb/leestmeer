---
layout: post
title: "Nog meer prijzen voor hitfilm Kapsalon Romy"
date: Mon, 24 Jun 2019 22:56:05 +0200
category: entertainment
externe_link: "https://www.telegraaf.nl/entertainment/880511665/nog-meer-prijzen-voor-hitfilm-kapsalon-romy"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8f2640fc-96c2-11e9-80ed-02d2fb1aa1d7.jpg"
---

<p class="intro">De Nederlandse familiefilm Kapsalon Romy, met actrice Beppie Melissen in de hoofdrol, is weer in de prijzen gevallen. Tijdens het Cinema in Sneakers Film Festival in Warschau kreeg ’Romy’ een speciale vermelding van zowel de kinder- als de volwassenen jury. Ook werd de film bekroond tot beste film door de Jury of Arthouse Cinemas.</p> <p>Dat hebben producent Burny Bos en distributeur Cinemien maandag bekendgemaakt. Het is niet de eerste buitenlandse prijs die Kapsalon Romy ontvangt. Eerder won de film van regisseur Mischa Kamp onder anderen op de Frankfurter Buchmesse al de prijs voor beste verfilming van een kinderboek die dit jaar is gemaakt.</p><p>Melissen speelt in de film oma Stine die haar kleindochter Romy na school met frisse tegenzin opvangt in haar kapsalon, omdat haar pas gescheiden dochter Margot moet werken. De kapster worstelt met beginnende alzheimer. Romy vindt het helemaal niet leuk dat ze elke dag naar haar oma moet, maar dat verandert als oma Stine haar kleindochter in vertrouwen neemt over haar toenemende verwardheid.</p><p>Kapsalon Romy draait vanaf 2 oktober in Nederland.</p>
