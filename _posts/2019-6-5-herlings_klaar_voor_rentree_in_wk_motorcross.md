---
layout: post
title: "Herlings klaar voor rentree in WK motorcross"
date: Wed, 05 Jun 2019 10:33:57 +0200
category: sport
externe_link: "https://www.telegraaf.nl/sport/521865459/herlings-klaar-voor-rentree-in-wk-motorcross"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/54c7a860-876d-11e9-931b-02d2fb1aa1d7.jpg"
---

<p class="intro">Motorcrosser Jeffrey Herlings doet komend weekeinde mee aan de Grand Prix van Rusland in de MXGP.</p> <p>Na races in Rhenen en Oostenrijk acht de 24-jarige regerend wereldkampioen zich klaar voor een rentree in de hoogste motorcrossklasse. Herlings kampte met een voetbreuk, die hij opliep bij een training in januari.</p><p>De Brabander kon door de blessure in zijn rechtervoet tot nu toe niet in actie komen in de MXGP. Titelprolongatie moet hij daardoor uit zijn hoofd zetten. „Ik zit nu drie weken op de motor en het gaat oké. Ik ga met een andere ’mindset’ naar Rusland”, zegt Herlings over de achtste WK-race van het seizoen. Hij wil ritme opdoen en zal ook bij de Grote Prijs van Letland en Duitsland aanwezig zijn. „De snelheid is er wel, alleen moet ik weer wennen aan de competitie met andere racers. Dat is logisch na een langdurige blessure.”</p><p>Herlings hoopt bij de race in Orljonok op 9 juni in de top tien te eindigen.</p>
