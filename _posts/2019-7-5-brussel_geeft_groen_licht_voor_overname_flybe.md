---
layout: post
title: "Brussel geeft groen licht voor overname Flybe"
date: Fri, 05 Jul 2019 15:27:00 +0200
categories: 
- financieel 
- koersen 
externe_link: "https://www.telegraaf.nl/financieel/2049621485/brussel-geeft-groen-licht-voor-overname-flybe"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98a37780-9f28-11e9-b56c-0255c322e81b.jpg"
---

<p class="intro">De Europese Commissie gaat akkoord met de overname van de Britse regionale vliegmaatschappij Flybe door Virgin Atlantic en twee andere partijen. Brussel had aanvankelijk bezwaren vanwege een dreigende monopoliepositie op bepaalde Europese vliegverbindingen. Toezeggingen van het consortium hebben die weggenomen.</p> <p>Door de overname van Flybe zou na de overname een bijna-monopoliepositie ontstaan op de verbindingen tussen Amsterdam en Birmingham en Parijs en Birmingham. De samenwerkende overnamepartijen, die zich Connect Airways noemen, beloofden daarom bepaalde start- en landingsrechten op de luchthavens Schiphol en Charles de Gaulle in Parijs aan concurrenten te verkopen. Daarmee is concurrentie op die verbindingen voldoende gewaarborgd, stelt de Commissie.</p><p>Virgin Atlantic bracht samen met de kleinere luchtvaartmaatschappij Stobart en investeerder Cyrus een bod van 2,2 miljoen pond uit op Flybe. Die luchtvaartmaatschappij kampte de voorbije jaren met tegenvallende resultaten en een zware schuldenlast.</p>
