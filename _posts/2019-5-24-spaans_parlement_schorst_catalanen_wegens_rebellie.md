---
layout: post
title: "Spaans parlement schorst Catalanen wegens rebellie"
date: Fri, 24 May 2019 15:17:16 +0200
categories: 
- entertainment 
- opinie 
externe_link: "https://www.telegraaf.nl/nieuws/3643234/spaans-parlement-schorst-catalanen-wegens-rebellie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d789a9c-7e26-11e9-955d-0218eaf05005.jpg"
---

<p class="intro">Het Spaanse Lagerhuis heeft vier Catalaanse parlementariërs geschorst. Zij zitten vast omdat ze worden vervolgd vanwege een mislukte poging Catalonië af te scheiden van Spanje.</p> <p>Oriol Junqueras, Jordi Turull, Josep Rull en Jordi Sànchez mochten deze week tijdelijk de gevangenis verlaten om beëdigd te worden, maar zijn daarna weer teruggebracht naar hun cellen. Het is onduidelijk wat nu gaat gebeuren met hun parlementszetels. Die mogen ze voorlopig leeg laten staan, maar ze kunnen ook plaatsmaken voor collega’s.</p><p>Verboden referendum</p><p>De vier mannen worden vervolgd voor rebellie vanwege hun betrokkenheid bij het organiseren van een verboden referendum over onafhankelijkheid in 2017. Drie van de politici worden ook verdacht van het verduisteren van belastinggeld om de volksraadpleging te financieren.</p><p>Een vijfde Catalaanse politicus hangt eveneens een schorsing boven het hoofd. Het gaat om Raul Romeva, die is gekozen als senator. Ook hij wordt vervolgd voor rebellie en verduistering.</p>
