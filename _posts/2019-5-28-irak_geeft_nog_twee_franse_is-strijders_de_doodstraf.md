---
layout: post
title: "Irak geeft nog twee Franse IS-strijders de doodstraf"
date: Tue, 28 May 2019 13:52:02 +0200
category: nieuws
externe_link: "https://nos.nl/l/2286673"
feature_image: "https://nos.nl/data/image/2019/05/28/553117/1008x567.jpg"
---

<p>Een rechtbank in Irak heeft nog eens twee Franse leden van de terreurgroep IS ter dood veroordeeld. Eerder deze week kregen in Irak vier Franse IS-strijders dezelfde straf opgelegd. De Franse minister van Buitenlandse Zaken Le Drian zei eerder vandaag dat de Franse regering zijn best doet om de uitvoering van de doodstraffen te voorkomen.</p>
<p>De twee vandaag terdoodveroordeelden zijn net als de anderen in SyriÃ« gevangengenomen door de Koerdische strijders die met Amerikaanse hulp tegen IS vochten. In januari werden de Fransen aan Irak overgedragen.</p>
<h2>Zorgen</h2>
<p>In Irak worden grote aantallen IS-strijders, onder wie veel buitenlanders, berecht voor hun activiteiten voor het 'IS-kalifaat'. Mensenrechtenorganisaties zijn bezorgd over de snelle afhandeling, die volgens de organisaties onzorgvuldig verloopt. Ook de vele terdoodveroordelingen die worden uitgesproken voor zowel mannen als vrouwen baren zorgen.</p>
<p>Eerder zijn ook westerse IS-sympathisanten ter dood veroordeeld, maar in geen enkel geval is de doodstraf voltrokken.</p>
<p>De Franse regering is net als andere EU-landen niet bereid om gevangengenomen IS-strijders uit eigen land terug te nemen. Ze stelt zich op het standpunt dat IS'ers berecht moeten worden in de regio waar ze hun misdrijven hebben begaan.</p>
