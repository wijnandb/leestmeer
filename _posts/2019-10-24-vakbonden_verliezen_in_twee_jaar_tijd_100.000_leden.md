---
layout: post
title: "Vakbonden verliezen in twee jaar tijd 100.000 leden"
date: Fri, 25 Oct 2019 00:02:15 +0200
categories: 
- financieel 
- economie 
externe_link: "https://nos.nl/l/2307548"
feature_image: "https://nos.nl/data/image/2019/10/25/587363/1008x567.jpg"
aantal: 216
unieke: 141
bron: "NOS"
---

<p>Steeds minder mensen zijn lid van een vakbond. In 2019 waren er ruim 100.000 vakbondsleden minder dan in 2017. Het aantal daalt al tien jaar. In 2009 waren er nog 1,9 miljoen mensen lid, nu zijn dat er 1,6 miljoen. De afname is de op drie na sterkste sinds de meting begon in 1901, meldt het Centraal Bureau voor de Statistiek.</p>
<p>In alle leeftijdsgroepen nam het vakbondslidmaatschap af, zowel bij mannen als vrouwen. De daling is het grootst onder jongeren tot 25 jaar (29 procent) en onder de ouderen van 65 jaar en ouder (11 procent). Het aantal vrouwen dat lid is daalt nu ook, na jaren achtereen te zijn gestegen.</p>
<p>Bij vakbond FNV is de daling het sterkst. De grootste vakbond bleek onlangs onder de miljoen leden te zijn gezakt. Die daling was deels het gevolg van een grote opschoning van het ledenbestand met dubbeltellingen en niet betaalde contributies.</p>
<p>Uit de Nationale Enquête Arbeidsomstandigheden (NEA) 2018 van het CBS en TNO kwam naar voren dat de helft van alle werknemers die geen lid zijn van een vakbond nooit serieus over lidmaatschap heeft nagedacht. Van de 15- tot 35-jarigen is zo'n 60 procent niet geïnteresseerd. Oudere werknemers vinden vooral dat de vakbond niet goed voor de belangen van werkenden opkomt en het lidmaatschap te duur is.</p>
