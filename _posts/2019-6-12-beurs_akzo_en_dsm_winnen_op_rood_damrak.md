---
layout: post
title: "Beurs: Akzo en DSM winnen op rood Damrak"
date: Wed, 12 Jun 2019 11:00:00 +0200
categories: 
- financieel 
- koersen 
externe_link: "https://www.telegraaf.nl/financieel/1605835890/beurs-akzo-en-dsm-winnen-op-rood-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3bd73b2a-8cf1-11e9-bd66-0217670beecd.png"
---

<p class="intro">Chemie deed het woensdag nog opvallend goed op de negatieve Amsterdamse beurs. Handelaren spraken van winstnemingen na een paar goede dagen omdat de handelsperikelen tussen VS en China niet zijn opgelost. De outlook van TKH gaf het concern vleugels.</p> <p>De AEX-index noteerde rond 11 uur 0,3% verlies bij 555,5 punten. De AMX-index koerste met 0,2% winst bij 769,4 punten. Industriële en oliefondsen werden in Europa het meest verkocht.</p><p>De CAC-40, de Duitse DAX en de FTSE 100 koersten eveneens met een verlies van rond 0,5%.</p><p>Mediabedrijf Axel Springer (+12,7%), sinds 1998 genoteerd aan de DAX, wordt waarschijnlijk van de beurs gehaald door KKR tegen €6,8 miljard.</p><p>Aziatische beurzen sloten in het rood. De Hangseng zakte 1,7%, de Nikkei verloor 0,4%. Onverwacht stegen de Japanse machineorders. Voorraadproblemen hebben China getroffen, zo bleek uit een rapport. In mei is de inflatie gestegen, vooral voedselprijzen liepen op. Varkensvlees werd 18% duurder, ook vanwege de Afrikaanse varkenspest.</p><p>Futures voor Amerikaanse beurzen staan na de late kanteling dinsdagavond voor vanmiddag op verliezen van 0,2% tot 0,3%. President Trump meldde alsnog importheffingen te kunnen invoeren tegen China, terwijl een handelsakkoord gisteren dichterbij leek te komen.</p><p>Brentolie daalde met bijna 2% naar $61,10 per vat van 159 liter. De euro werd een fractie sterker tegen de dollar bij $1,1337.</p><p>Arcelor gewogen</p><p>Bij de hoofdfondsen ging chemiebedrijf AkzoNobel dankzij 1,9% winst aan kop. DSM ging mee (+0,4%).</p><p>Voeding- en wasmiddelenconcern Unilever (-0,2%) overweegt meerdere overnames boven de $1 miljard, meldde het FD. Vooral Britse aandeelhouders waren eerder kritisch op de serie te kleine aankopen die de reus Unilever deed.</p><p>Cyclische fondsen gingen in de uitverkoop: ASML (-0,9%), Adyen (-1%) en Randstad (-0,7%) gaven een aardige doorsnee.</p><p>Alle financials verloren, zwaargewicht ING raakte 1% kwijt, Aegon verloor 1,3%.</p><p>Olie- en gasconcern Shell (-0,4%) zou zijn eigen Uber-taxidienst volgens de Financial Times in de koelkast hebben gezet. Eerder meldde Shell zijn Martinez-raffinaderij in Californië te verkopen aan PBF Energy.</p><p>ArcelorMittal (-0,4%) ging na winst op verlies over. Het kreeg een koopadvies van Goldman Sachs, bij een koersdoel van €19,50. De Amerikanen kwamen sowieso met een adviesverhoging voor Europese staalmakers. Hun vooruitzichten verbeteren aanzienlijk, aldus de zakenbank. Beleggers verwerkten ook het bericht in de Frankfurter Allgemeine Zeitung dat het concern 19.500 tijdelijke banen gaat schrappen.</p><p>Bij de middelgrote fondsen schroefde technisch dienstverlener TKH (+6,5%) zijn omzetdoelstellingen op, maar verhoogde ook desinvesteringen in minder winstgevende onderdelen. KBC Securities noemt de doelstellingen ’ambitieus’.</p><p>Roestvrijstaalverwerker Aperam (+2,2%) ging mee in de staaleuforie en het koopavies van Goldman Sachs.</p><p>Maaltijdenbezorger Takeaway.com (+2,9%) promoveert na de herweging door beursbedrijf Euronext op maandag 24 juni van de MidKap naar de AEX.</p><p>SBM Offshore verloor in de kelder bijna 3%, net als metalenleverancier AMG.</p><p>Veevoerbedrijf ForFarmers (0%) meldde dat zijn financieel directeur Arnout Traas in april volgend jaar stopt.</p><p>Vastgoedfonds Eurocommercial Properties meldde eigen aandelen in te kopen maar bewoog nauwelijks.</p><p>Software-leverancier Tie Kinetix (-0,7%) meldde een Duitse order.</p><p>Value 8 (+0,7%) speelt een rol in het nieuws dat beurshuls Sucraf, waar Value8 een 75% belang in heeft, is benaderd door twee partijen die een notering zoeken.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
