---
layout: post
title: "Wekdienst 3_9: prins Harry in Amsterdam en proces-Wilders gaat verder"
date: Tue, 03 Sep 2019 07:00:10 +0200
category: binnenland
externe_link: "http://feeds.nos.nl/~r/nosnieuwsbinnenland/~3/8wOT4tEHveA/2300116"
feature_image: "https://nos.nl/data/image/2019/09/03/574584/1008x567.jpg"
---

<p>Goedemorgen! Vandaag gaat het proces tegen PVV-leider Geert Wilders verder en komt de Britse prins Harry naar Amsterdam.</p>
<p>Vandaag is het wisselend bewolkt en vooral in het noordoosten kan een enkele bui vallen. De temperatuur loopt op naar 19 tot 22 graden.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Het hoger beroep in het 'minder Marokkanen-proces' tegen Geert Wilders gaat verder. Advocaat Knoops begint zijn pleidooi. Het OM eiste eerder al een boete van 5000 euro tegen de PVV-leider. Prins Harry is in Amsterdam om er een duurzaamheidsplatform te openen. TripAdvisor, Booking.com en Visa doen eraan mee. En de Nederlandse voetbalvrouwen spelen een EK-kwalificatiewedstrijd tegen Turkije. In het Abe Lenstra Stadion in Heerenveen wordt om 20.00 uur afgetrapt. Een samenvatting van dat duel is te zien in Nieuwsuur. </p>
<h2>Wat heb je gemist?</h2>
<p>Nederland telt weer minder mensen die in armoede leven. In 2017 waren dat bijna 939.000 mensen, een jaar eerder ging het nog om bijna 1 miljoen mensen. Die afname is te verklaren door de economische groei en de toegenomen werkgelegenheid, zegt het Sociaal en Cultureel Planbureau (SCP). De armoede daalt al sinds 2013 en dat is te zien in bijna alle bevolkingsgroepen.</p>
<p>Alleen onder SyriÃ«rs is de armoede de laatste jaren fors gestegen. Volgens het SCP heeft dat mogelijk te maken met de samenstelling van de groep vluchtelingen die sinds 2015 naar Nederland is gekomen. In het begin is deze groep nog bezig met het verwerken van oorlogservaringen. Daardoor zijn ze "relatief vaak bijstandsafhankelijk".</p>
<h2>Ander nieuws uit de nacht:</h2>
<p> Ook PvdA wil basisbeurs voor studenten terug: PvdA-leider Asscher zegt dat jongeren tegenwoordig te maken hebben met grote onzekerheid. Dan is het voor sommige jongeren te veel om ook te moeten lenen. 'Hoogste bestuurder van Hongkong mag niet opstappen van Peking': dat nieuws lekte uit via Reuters. Dit nieuws bevestigt volgens het persbureau het vermoeden dat niet zij, maar Peking bepaalt hoe er wordt omgegaan met de protesten in Hongkong. Nadal en Monfils tonen hun grootse vorm in New York: beide heren zetten een show neer, en zijn door in het toernooi. </p>
<h2>En dan nog even dit:</h2>
<p>Het Voetballer van het Jaar-gala moest het gisteren stellen zonder Ajax-trainer Erik ten Hag. De trainer had geen zin om "gezellig te doen" met journalisten van De Telegraaf. Ondanks het winnen van de dubbel en het bijna behalen van de Champions League-finale krijgt Ten Hag veel kritiek van de krant.</p>
<p>De trainer zou niet Amsterdams genoeg zijn. "Het is en blijft een bot, eigenwijs boertje als je dat erin wilt zien", zegt FOX Sports-commentator Leo Driessen in het Sportforum. "Het is verleidelijk om daar steeds over te beginnen. Er is genoeg om op te merken, maar niet om aan te merken. Ik vind de kritiek van De Telegraaf laakbaar."</p>
<p>"Het afgelopen seizoen van Ajax onder Ten Hag was zo goed dat het ongeloofwaardig wordt als je enorm kritisch op hem bent", zegt NOS-voetbalcommentator Frank Wielaard.</p>
<p>Fijne dag!</p><img src="http://feeds.feedburner.com/~r/nosnieuwsbinnenland/~4/8wOT4tEHveA" height="1" width="1" alt=""/>
