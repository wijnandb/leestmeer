---
layout: post
title: "Bazoer maakt excuses en keert terug bij Vitesse"
date: Mon, 28 Oct 2019 10:59:28 +0100
categories: 
- sport 
- voetbal 
externe_link: "https://nos.nl/l/2308012"
feature_image: "https://nos.nl/data/image/2019/10/28/588028/1008x567.jpg"
aantal: 271
unieke: 166
bron: "NOS"
---

<p>Riechedly Bazoer is weer in genade aangenomen bij Vitesse. De middenvelder heeft excuses gemaakt voor een incident tijdens de training, vorige week, en maakt vanaf vandaag weer deel uit van de selectie.</p>
<p>Bazoer werd uit de selectie gezet na een incident op de training van woensdag, waarbij hij het aan de stok kreeg met ploeggenoot Jay-Roy Grot.</p>
<p>Na de ruzie met Grot werd Bazoer door de technische staf weggestuurd van de training, waarna hij zich ook nog eens verbaal misdroeg in de richting van Vitesse-trainer Leonid Sloetski.</p>
<h2>Excuses via sociale media</h2>
<p>Via sociale media heeft Bazoer ook zijn excuses aangeboden aan de supporters van Vitesse: "Ik baal ervan dat ik de club, de staf en het team in een kwaad daglicht heb gesteld."</p>
<p>"Ik ben blij dat dat het team mij na mijn excuses weer accepteert in de groep en mij de kans heeft geboden terug te keren. Ik ga aan mijn problemen werken", schrijft Bazoer.</p>
<p>Volgens trainer Sloetski is met de excuses van Bazoer "dit hoofdstuk afgesloten". De Arnhemse ploeg speelt dinsdag in de eerste ronde van het KNVB-bekertoernooi een thuiswedstrijd tegen De Graafschap.</p>
<h2>Niet de eerste keer</h2>
<p>Het was niet voor het eerst dat Bazoer bij een club waar hij onder contract staat, is weggestuurd of disciplinair wordt gestraft.</p>
<p>Zo werd hij weggestuurd bij Porto wegens een gebrek aan discipline (hij kwam te laat) en kreeg hij in zijn tijd bij Ajax een disciplinaire straf opgelegd nadat hij niet apart had willen trainen na een blessure.</p>
<p>Speler Jay-Roy Grot en trainer Leonid Sloetksi reageerden zaterdag na de thuisnederlaag tegen ADO Den Haag (0-2) op het incident rond Riechedly Bazoer.</p>
