---
layout: post
title: "Chinese stad hekelt ’Beijing bikini’"
date: Fri, 05 Jul 2019 09:36:33 +0200
category: buitenland
externe_link: "https://www.telegraaf.nl/nieuws/2129149487/chinese-stad-hekelt-beijing-bikini"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/150bde12-9f0a-11e9-9186-0218eaf05005.jpg"
---

<p class="intro">Het bestuur van de Chinese stad Jinan gaat deze zomer toezien op mannen die hun shirts oprollen tot boven hun buik. Dat meldt CNN. Veel Chinese mannen doen dat om af te koelen tijdens de hete zomers, maar de zogeheten ’Beijing bikini’ is volgens de lokale autoriteiten „onbeschaafd.”</p> <p>Jinan streeft ernaar om het „onbeschaafde gedrag” te voorkomen. Het is nog onduidelijk welke sancties kunnen volgen. Ook inwoners van de stad zelf klagen over de ’Beijing bikini’, omdat die het imago van hun stad zou schaden.</p><p>Het is niet de eerste keer dat Chinese mannen een tik op hun vingers krijgen vanwege de opgerolde shirts. In Tianjin, een kustplaats vlak bij Peking, kreeg een man eerder een boete omdat hij zonder shirt in een supermarkt rondliep. De zuidwestelijke stad Handan is een campagne gestart tegen het fenomeen.</p><p>In veel Chinese steden zijn de zomers extreem heet en kan de temperatuur oplopen tot 40 graden.</p>
