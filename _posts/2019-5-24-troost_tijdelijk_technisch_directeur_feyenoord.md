---
layout: post
title: "Troost tijdelijk technisch directeur Feyenoord"
date: Fri, 24 May 2019 09:09:23 +0200
categories: 
- entertainment 
- opinie 
externe_link: "https://www.telegraaf.nl/sport/3640695/troost-tijdelijk-technisch-directeur-feyenoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/efd84d6e-7df4-11e9-9dcd-02d1dbdc35d1.png"
---

<p class="intro">Sjaak Troost wordt per 1 juni technisch directeur ad interim van Feyenoord. De oud-speler draagt vanaf die datum als titulair directielid tot en met 31 januari 2020 verantwoordelijkheid voor de scouting, alsmede het aan- en verkoopbeleid en het lange termijn transferbeleid.</p> <p>Dat meldt Feyenoord in een officieel persbericht. Momenteel is Troost nog lid van de Raad van Commissarissen, maar hij zal vanaf 1 juni een nieuwe functie bekleden bij de club, waar hij zelf ooit actief was als speler.</p><p>Zoektocht</p><p>Algemeen directeur Jan de Jong is blij met de komst van Troost, nadat een zoektocht naar een technisch directeur voor onbepaalde tijd niet het gewenste resultaat bleek op te leveren.</p><p>„Eerlijk is eerlijk. We hebben de markt goed geïnventariseerd, maar de ideale TD is momenteel niet voorhanden. Nu er belangrijke maanden aankomen zijn we daarom blij dat we tijdelijk een beroep kunnen doen op een ras-Feyenoorder, die deze functie goed kan en wil invullen. En eentje die, zoals het een Feyenoorder betaamt, opstaat nu de club hem nodig heeft”, aldus De Jong.</p><p>Troost</p><p>„Ik heb nooit de ambitie gehad om technisch directeur te worden”, zegt Troost over zijn nieuwe ’uit nood geboren’ functie bij Feyenoord. „We zijn er niet in geslaagd de juiste opvolger te vinden. Iemand moet wel over de juiste kwaliteiten beschikken.” Dus werd Troost tijdelijk naar voren geschoven, aangezien de Rotterdamse club nog niet de juiste man heeft gevonden.</p><p>„De prioriteit is de A-selectie op orde brengen. We gaan daarover in gesprek met Jaap (Stam, red.)”, aldus Troost, die tussen 1978 en 1992 maar liefst 397 officiële wedstrijden speelde in het shirt van Feyenoord. „Met onze nieuwe trainer krijgt de club een nieuwe impuls.”</p><p>Troost gaat met vertrouwen zijn periode als interim-directeur. „Ik ken de club goed. We hebben genoeg kennis en vaardigheden in huis om samen tot goede besluiten te komen.”</p>
