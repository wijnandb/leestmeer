---
layout: post
title: "Video: Hilariteit en zware crash op Zandvoort"
date: Sun, 11 Aug 2019 13:49:06 +0200
categories: 
- sport 
- autosport 
externe_link: "https://www.telegraaf.nl/sport/362093516/video-hilariteit-en-zware-crash-op-zandvoort"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/598757c4-bc2e-11e9-9a8b-0217670beecd.jpg"
---

<p class="intro">Het Porsche Super Cup-circus streek dit weekeinde neer op het Circuit Zandvoort. Het publiek kreeg waar voor zijn geld met succesvolle Nederlanders, een zware crash en een kolderiek moment, aan het einde van race 2.</p> <p>Carlos Rivas viel zondag in de laatste ronde op het rechte stuk stil met zijn Black Falcon Team Textar-bolide. Tergend langzaam rolde de Luxemburger met zijn wagen richting de finishlijn, maar luttele centimeters voor de streep viel hij definitief stil. Tot hilariteit van de fans op de hoofdtribune. Rivas werd door het voorval niet meegenomen in de uitslag.</p><p>In de derde ronde was de race nog stilgelegd na een zware crash. Sandro Kaibach belandde na een stevige aanraking met de muur op zijn kop op de baan. Het restant van de race moest door het voorval worden ingekort.</p><p>Michael Ammerm√ºller, die zaterdag ook al de eerste manche op zijn naam schreef, won uiteindelijk. De Nederlanders Jaap van Lagen en Larry ten Voorde mochten met de Duitser mee naar het podium.</p><p>Rudy van Buren, ook actief als simulatorcoureur voor het Formule 1-team van McLaren, eindigde als dertiende.</p><p>Bekijk hier de volledige race terug:</p>
