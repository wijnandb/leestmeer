---
layout: post
title: "Op valreep nog Duits hitterecord in juni"
date: Sun, 30 Jun 2019 20:35:49 +0200
category: buitenland
externe_link: "https://www.telegraaf.nl/nieuws/2094971754/op-valreep-nog-duits-hitterecord-in-juni"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fce1367c-9b65-11e9-992d-02d1dbdc35d1.jpg"
---

<p class="intro">In Duitsland is zondag op de valreep het hitterecord voor de maand juni opnieuw gesneuveld. Aan het eind van de middag werd in Bernburg/Saale in de deelstaat Saksen-Anhalt een temperatuur gemeten van 39,6 graden. Dat heeft de Duitse meteorologische dienst (DWD) bevestigd.</p> <p>Een uur eerder was het record even in handen gekomen van Brad Kreuznach (Rijnland-Palts) waar het kwik steeg tot 39,3. Dat was al een duidelijke verbetering van de 38,6 die woensdag werd gemeten in Coschen (Brandenburg) en Bad Muskau (Saksen).</p><p>De DWD meldde via Twitter dat het in heel 2018 ook het warmst werd op het weerstation Bernburg/Saale: 39,5. Het record aller tijden, 40,3 (Kitzingen, Beieren 2015), blijft voorlopig staan. De komende dagen zakt de temperatuur tot onder de 30 graden is de verwachting.</p>
