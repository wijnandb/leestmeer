---
layout: post
title: "Ajax breekt contract Ten Hag open"
date: Thu, 20 Jun 2019 12:55:54 +0200
categories: 
- entertainment 
- opinie 
externe_link: "https://www.telegraaf.nl/sport/596318283/ajax-breekt-contract-ten-hag-open"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4aa295b8-934b-11e9-b315-0218eaf05005.jpg"
---

<p class="intro">Ajax heeft het contract van trainer Erik ten Hag opengebroken. Het huidige contract, dat liep tot medio 2020, is nu verlengd tot 30 juni 2022.</p> <p>Ten Hag volgde in januari 2018 de destijds ontslagen Marcel Keizer bij Ajax op. Hij kwam over van FC Utrecht. Het afgelopen seizoen werd de 49-jarige coach met Ajax kampioen van Nederland. Daarnaast werd de nationale beker gewonnen. De Amsterdammers baarden vooral ook opzien in Europa door de halve finales van de Champions League te halen. Daarin ging het net mis. In blessuretijd werd Ajax alsnog door Tottenham Hotspur uitgeschakeld.</p><p>Ten Hag werd dit jaar verkozen tot beste trainer van de Eredivisie en ontving de daarbij behorende Rinus Michels Awards. Een prijs die hij drie jaar geleden ook al bij FC Utrecht won.</p><p>Ajax-directeur Marc Overmars liet in april van dit jaar tegenover De Telegraaf al weten met Ten Hag in gesprek te zijn over contractverlenging. Overmars is samen met onder anderen Ten Hag de architect van het sprankelende elftal dat wereldwijd bewondering oogstte door grootmachten als Real Madrid en Juventus in de Champions League uit te schakelen. „Erik is tot op heden erg succesvol en contractverlenging lijkt me goed voor de club Ajax”, maakte Overmars zijn standpunt duidelijk.</p><p>Ten Hag kende in januari van 2018 na het vertrek van Keizer nog een moeizaam eerste half jaar, slaagde er ook aan het begin van het afgelopen seizoen aanvankelijk niet in om het vertrouwen van enkele spelers te winnen, maar bleek – op weg naar de top – een razendsnelle leerling. De trainer kwam tegemoet aan een aantal wensen en heeft zijn zaken inmiddels uitstekend voor elkaar.</p>
