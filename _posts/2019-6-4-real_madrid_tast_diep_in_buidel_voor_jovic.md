---
layout: post
title: "Real Madrid tast diep in buidel voor Jovic"
date: Tue, 04 Jun 2019 14:04:40 +0200
category: sport
externe_link: "https://www.telegraaf.nl/sport/865346962/real-madrid-tast-diep-in-buidel-voor-jovic"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f386e5ea-86c0-11e9-b9f9-0217670beecd.jpg"
---

<p class="intro">Real Madrid heeft de selectie voor komend voetbalseizoen versterkt met Luka Jovic.</p> <p>De 21-jarige Servische aanvaller maakt de overstap van Eintracht Frankfurt. Voor de Duitse club kwam hij de voorbije competitie in 32 wedstrijden tot zeventien doelpunten.</p><p>Jovic, die een contract voor vijf seizoenen ondertekende, bereikte met Frankfurt de halve eindstrijd van de Europa League. De latere winnaar Chelsea was uiteindelijk na strafschoppen te sterk.</p><p>In eigen land voetbalde Jovic bij Rode Ster Belgrado. Benfica haalde hem vervolgens naar Portugal en leende hem daarna aan Frankfurt uit.</p><p>Real betaalt naar verluidt een bedrag tussen de 60 en 70 miljoen euro voor Jovic. Het merendeel van dat bedrag gaat naar Frankfurt, dat de optie tot koop op Jovic onlangs lichtte. Benfica kan ook nog een deel van het transferbedrag tegemoetzien.</p>
