---
layout: post
title: "Zakarin wint zware bergetappe, Mollema vijfde"
date: Fri, 24 May 2019 17:20:37 +0200
categories: 
- entertainment 
- opinie 
externe_link: "https://www.telegraaf.nl/sport/3644401/zakarin-wint-zware-bergetappe-mollema-vijfde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d66dd5a-7e37-11e9-b60b-0217670beecd.jpg"
---

<p class="intro">De dertiende etappe van de Giro d’Italia is vrijdagmiddag gewonnen door Ilnur Zakarin. De Rus van Katusha was in de rit over een kleine 200 kilometer de snelste en kwam solo aan voor Mikel Nieve. Jan Polanc behield de roze trui.</p> <p>Bauke Mollema speelde een voorname rol in de rit van Pinerolo naar Ceresole Reale. Na de eerste vijftig kilometer, met verschillende (mislukte) vluchtpogingen en aanvallen van de diverse renners, nestelde de Groninger zich in een kopgroep van 28 man.</p><p>Tolhoek</p><p>Daarin bevond zich ook Antwan Tolhoek. De kopgroep nam een voorsprong van zo’n twee minuten op de achtervolgende groep, met onder meer Polanc en Primoz Roglic. Giulio Ciccone kwam als eerste boven op de Colle des Lys, de eerste grote klim van de dag. Met nog honderd kilometer te gaan was de voorsprong op het peloton zelfs bijna drie minuten, in deze eerste bergrit van de Giro.</p><p>Op 75 kilometer van de eindstreep, met de tweede grote beklimming van de dag in aantocht, dunde de kopgroep iets uit. Mollema en Toloek bleven nog altijd vooraan rijden, terwijl opnieuw Ciccone het snelste boven was op de Pian del Lupo. Met nog veertig kilometer te gaan kwam de groep met Polanc - waar inmiddels ook Sam Oomen deel van uit maakte - steeds dichterbij. De voorsprong van Mollema en consorten bedroeg nog ’slechts’ een half minuutje.</p><p>Bonificatieseconden</p><p>Bij de laatste tussensprint van de dag pakte Mollema twee bonificatieseconden mee. Daarna smolten de eerste twee groepen samen, waarna Fausto Masnada kort voor de slotklim wegspurtte. Ciccone, Jon Izagirre, Hector Carretero en Joe Dombrowski met hem mee gingen. Dankzij Mollema en Ilnur Zakarin werd het kwintet zeventien kilometer voor de finish weer ingerekend.</p><p>Met nog zeven kilometer te gaan vormde Mollema met Ciccone, Zakarin en Mikel Nieve het leidende kwartet. Ciccone moest als eerste lossen, waarna Mollema het antwoord schuldig moest blijven op een aanval van Nieve. Zakarin kon wel mee, en hij toonde zich uiteindelijk de sterkste van de twee. Het Movistar-duo Mikel Landa/Richard Carapaz pakte de derde en vierde plaats, Mollema eindigde knap als vijfde.</p>
