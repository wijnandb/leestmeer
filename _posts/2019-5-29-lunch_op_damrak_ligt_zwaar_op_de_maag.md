---
layout: post
title: "Lunch op Damrak ligt zwaar op de maag"
date: Wed, 29 May 2019 13:05:00 +0200
categories: 
- financieel 
- koersen 
externe_link: "https://www.telegraaf.nl/financieel/3664959/lunch-op-damrak-ligt-zwaar-op-de-maag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a12bc26e-8203-11e9-ac6f-0217670beecd.jpg"
---

<p class="intro">De Amsterdamse beurs liet woensdag rond de lunch nog steeds een somber beeld zien. Beleggers deden over de gehele linie aandelen van de hand vanwege de aangescherpte zorgen over een escalatie van de handelsvete tussen Amerika en China. De melding van Arcelor Mittal over het terugschroeven van de staalproductie in Europa viel ook in slechte aarde.</p> <p>Rond 13.00 uur duikelde de AEX-index 1,4% naar 541,55 punten. De AMX gleed nog verder weg met een dip van 1,8% naar 737,56 punten.</p><p>De koersenborden in Parijs (-1,6%), Frankfurt (-1,2%) en Londen (-1%) kleurden eveneens dieprood.</p><p>Rein Schutte, beleggingsadviseur bij Boer &amp; Olij, benadrukt dat de twijfels bij beleggers of China en Amerika nog een handelsdeal gaan sluiten steeds meer de boventoon in de markt voeren na het nieuws van media uit Peking over een dreigende exportstop van zeldzame metalen naar de VS. „Lange tijd leek het er op dat beide landen tot elkaar waren veroordeeld, maar sinds begin mei zijn de spanningen verder opgelopen met onder de Amerikaanse restrictities tegen de Chinese fabrikant Huawei die een negatieve impact heeft gehad op de chipsector. Het is te hopen dat het pessimisme niet gaat overslaan naar andere sectoren. Het sentiment kan echter ook snel weer omslaan door een positieve opmerking van Trump.”</p><p>In de volledig roodgekleurde AEX dook ArcelorMittal 4,2% omlaag. De aankondiging van het staalconcern om opnieuw de productie in Europa te gaan verlagen werkte een stroom aan verkooporders in de hand. ArcelorMittal heeft last van een zwakke vraag en veel import van staal van buiten het continent.</p><p>Randstad had ook een zwakke dag met een koersdaling van 3%. Betalingsdienstverlener Adyen keek tegen eenverlies van 3,2% aan. Verffabrikant AkzoNobel koerste 2,9% lager.</p><p>In de AMX was kabel- en telecomaanbieder Altice Europe (-4,6%) de grootste verliezer. Flitshandelaar Flow Traders (+0,1%) hield als enige nipt de voeten droog.</p><p>Smallcapfonds Lucas Bols (+1%) wil René Hooft Graafland, voormalig financieel directeur van Heineken, als commissaris benoemen. De voordracht van Hooft Graafland moet nog wel worden goedgekeurd door de aandeelhouders van Bols.</p><p>Bij de lokaal genoteerde aandelen koerste Hunter Douglas 1% hoger. De raambekleder neemt de Belgische producent van zonweringstoffen Copaco Screenweavers over. Hunter Douglas gaf geen financiële details van de overname. Copaco Screenweavers is gevestigd in Bavikhove en had vorig jaar een omzet van €25 miljoen.</p><p>Kardan (-7,6%) heeft in het afgelopen kwartaal een verlies van €23,5 miljoen geleden. De investeerder wijt de rode cijfers aan negatieve wisselkoerseffecten en tegenvallende opbrengsten uit obligaties.</p><p>Biotechnologiebedrijf Esperite (-4,8%) kreeg een zware tegenvaller te verwerken. Het Poolse PBKM ziet af van een overname van vrijwel alle activiteiten van stamceltak Cryo-Save van Esperite. Eerder was daarover een voorlopig akkoord getekend, maar na het boekenonderzoek hebben de Polen besloten de deal niet door te zetten.</p><p>Overigens mag de Amsterdamse beurs binnenkort twee nieuwkomers verwelkomen. Marel liet weten op vrijdag 7 juni naar het Damrak te gaan. Het van oorsprong IJslandse bedrijf heeft al een beursnotering in Reykjavik, maar wil zijn internationale bekendheid vergroten en zijn kapitaalstructuur versterken. Het Zuid-Afrikaanse media- en techbedrijf Naspers kondigde aan zijn consumententak op woensdag 17 juli naar de Amsterdamse beurs te brengen.</p><p>Meer financieel nieuws iedere ochtend gratis in je mail? Meld je hier aan.</p>
