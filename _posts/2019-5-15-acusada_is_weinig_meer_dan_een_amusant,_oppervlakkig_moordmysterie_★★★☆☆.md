---
layout: post
title: "Acusada is weinig meer dan een amusant, oppervlakkig moordmysterie ★★★☆☆"
date: Wed, 15 May 2019 15:27:00 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/acusada-is-weinig-meer-dan-een-amusant-oppervlakkig-moordmysterie~b0d78dc49/"
feature_image: "https://images0.persgroep.net/rcs/vs4rt89JVMrbSicEtHaNHYQ3a3M/diocontent/148421717/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Bij sommige films op Netflix denk je: waarom is die nooit in de bioscoop uitgebracht? Andersom kan ook, zoals bij de Argentijns-Mexicaanse rechtbankthriller Acusada: prima voor thuis op de bank. Tiener Dolores (Lali Espósito) bereidt zich voor op een zwaar, door de media opgehitst rechtsproces: ze wordt verdacht van de moord op haar beste vriendin, met wie ze vlak daarvoor gebrouilleerd was geraakt. De reden voor de breuk wordt door schrijver en regisseur Gonzalo Tobal en coscenarist Ulises Porra snel onthuld, maar ze laten je liefst zo lang mogelijk gissen of Dolores het heeft gedaan of niet. Daardoor blijft Acusada noodgedwongen op afstand van zijn heldin en wordt de film weinig meer dan een amusant maar oppervlakkig moordmysterie. Gael García Bernal duikt even op als drammerige talkshowpresentator.
