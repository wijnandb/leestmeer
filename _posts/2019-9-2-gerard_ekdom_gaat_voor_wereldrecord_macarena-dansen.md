---
layout: post
title: "Gerard Ekdom gaat voor wereldrecord Macarena-dansen"
date: Mon, 02 Sep 2019 09:01:44 +0200
category: entertainment
externe_link: "https://www.telegraaf.nl/entertainment/266571534/gerard-ekdom-gaat-voor-wereldrecord-macarena-dansen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bc992cb6-cd4f-11e9-b75d-0218eaf05005.jpg"
---

<p class="intro">Tijdens het Celebrate The 90’s-festival op vrijdag 6 september gaat Radio 10-dj Gerard Ekdom, samen met bijna 10.000 bezoekers, een poging wagen om het wereldrecord Macarena-dansen te verbreken. Dat maakte het radiostation maandagochtend bekend.</p> <p>De recordpoging valt samen met de aftrap van de stemperiode voor de 90’s Top 110, een lijst met de grootste hits uit de jaren ’90 die wordt uitgezonden op Radio 10. Gerard heeft er zin in. „Ik kijk er ontzettend naar uit om samen met bijna 10.000 mensen te dansen op deze 90’s-knaller. Hopen dat het lukt!”</p><p>Het nummer Macarena van Los del Rio werd uitgebracht in 1993 en is nog altijd een gigantische hit. „De Macarena is één van de bekendste dansjes óóit”, weet Gerard. „Zodra ik op een feestje het intro van Macarena start, gaat iedereen spontaan het dansje doen.”</p><p>Met bijna 10.000 verwachte bezoekers van het Celebrate The 90’s-festival lijkt Gerard het record makkelijk te kunnen verbreken. Het huidige record staat namelijk op 2219 deelnemers en werd neergezet in Engeland.</p>
