---
layout: post
title: "De uitzending van 28 oktober"
date: Mon, 28 Oct 2019 11:15:26 +0100
category: nieuws
externe_link: "https://nos.nl/l/2308014"
feature_image: "https://nos.nl/data/image/2019/08/02/567630/1008x567.jpg"
aantal: 209
unieke: 148
bron: "NOS"
---

<h2>Verwarde personen: op pad met politie Almere</h2>
<p>De werkdruk op de politie door een stijgend aantal verwarde personen is groot. Steeds vaker moet de politie uitrukken voor zelfmoordpogingen, verwarde mensen op straat en overlast van daklozen. Sinds in 2013 is begonnen met de registratie nam het aantal meldingen elk jaar toe. De politie spreekt van een zorgelijke trend. Nieuwsuur loopt mee met de politie in Almere.</p>
<h2>Nieuwe nederlaag Johnson in Lagerhuis</h2>
<p>Het Britse Lagerhuis stemt niet in met het voorstel van premier Johnson om nieuwe verkiezingen op 12 december te houden. Johnson moest een tweederdemeerderheid halen, maar dat lukte niet. Johnson zegt dat hij later vanavond een nieuw wetsvoorstel indient, waardoor het Lagerhuis morgen opnieuw zal stemmen over verkiezingen.</p>
<p>Correspondent Tim de Wit praat ons bij over het laatste nieuws.</p>
<h2>InefficiÃ«nte medicijnen in kaart</h2>
<p>We geven miljarden uit aan medicijnen, maar veel van die medicijnen slaan niet aan. Met alle bijwerkingen van dien. Sterker nog: we weten van veel geneesmiddelen helemaal niet waar ze in het lichaam naartoe gaan. Bij het Amsterdam UMC willen ze daar graag iets aan doen. Komende donderdag opent het Imaging Center dat volledig is gericht op het in beeld brengen van de werking van medicijnen in het menselijk lichaam. Vanavond een reportage.</p>
<p> </p>
