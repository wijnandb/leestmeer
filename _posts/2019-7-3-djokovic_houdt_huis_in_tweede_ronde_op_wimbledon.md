---
layout: post
title: "Djokovic houdt huis in tweede ronde op Wimbledon"
date: Wed, 03 Jul 2019 21:38:24 +0200
category: sport
externe_link: "https://www.telegraaf.nl/sport/1996874693/djokovic-houdt-huis-in-tweede-ronde-op-wimbledon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1f89654e-9dca-11e9-8744-0218eaf05005.jpg"
---

<p class="intro">Novak Djokovic en Kevin Anderson hebben de derde ronde bereikt op Wimbledon. Djokovic en Anderson, respectievelijk de nummer 1 en 4 van de plaatsingslijst, stonden vorig jaar tegenover elkaar in de finale.</p> <p>Djokovic stond tegen de Amerikaan Denis Kudla slechts zeven games af. In dik anderhalf uur werd het 6-3, 6-2 en 6-2. De Servische titelhouder had na veertien minuten al een 5-0-voorsprong en een afstraffing leek in de maak. Heel pijnlijk werd het niet voor de nummer 111 van de wereld, die zich pas op het vierde wedstrijdpunt gewonnen gaf.</p><p>Anderson had het een stuk lastiger met Djokovic' landgenoot Janko Tipsarevic, die pas na vier sets was verslagen. Het werd 6-4, 6-7 (1), 6-1 en 6-4. De partij duurde drie uur. Voor Anderson is Wimbledon pas het vierde toernooi van het seizoen. De Zuid-Afrikaan sloeg het hele gravelseizoen over wegens een elleboogblessure.</p><p>Begin dit jaar verloor Anderson op de Australian Open nog in de tweede ronde.</p>
