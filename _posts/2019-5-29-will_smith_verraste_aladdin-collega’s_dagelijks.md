---
layout: post
title: "Will Smith verraste Aladdin-collega’s dagelijks"
date: Wed, 29 May 2019 09:36:36 +0200
category: entertainment
externe_link: "https://www.telegraaf.nl/entertainment/3663928/will-smith-verraste-aladdin-collega-s-dagelijks"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/79496e22-81ef-11e9-a5d0-0255c322e81b.jpg"
---

<p class="intro">Will Smith heeft zich op de set van Aladdin onsterfelijk gemaakt bij zijn collega’s, door hen keer op keer te verrassen met lekker eten. De acteur liet meerdere foodtrucks arriveren voor de lunch, iets wat zeer gewaardeerd werd. Dit meldt People Magazine.</p> <p>„Hij deed allerlei gekke dingen, zo bracht hij bijvoorbeeld allerlei soorten macaroni met kaas op de set”, aldus Naomi Scott, die de rol van prinses Jasmine vertolkt. Het was wel lastig om serieus te blijven als Smith eenmaal in zijn rol van Genie zat. „We moesten vaak ontzettend lachen om hem en zodra dat gebeurde deed hij er nog een schepje bovenop, waardoor we helemaal in een deuk lagen met z’n allen.”</p><p>Regisseur Guy Ritchie is eveneens zeer te spreken over Smith: „Hij is 100% positief, 100% dankbaar en waardeert alles en iedereen voor de volle 100%. Het is echt een genot om met hem samen te mogen werken.”</p>
