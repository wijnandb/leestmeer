---
layout: post
title: "Heineken bezorgt beleggers kater"
date: Mon, 29 Jul 2019 09:48:00 +0200
categories: 
- financieel 
- koersen 
externe_link: "https://www.telegraaf.nl/financieel/1268978720/heineken-bezorgt-beleggers-kater"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dee7d85a-b1dc-11e9-b798-02d2fb1aa1d7.jpg"
---

<p class="intro">Door het slechte weer in West-Europa en de sterke stijging van de aluminiumprijzen zag Heineken het bedrijfsresultaat in het eerste halfjaar amper groeien. Voor het gehele jaar voorziet de brouwer echter nog altijd een groei van zo’n 5 procent.</p> <p>Met name in Azië wist de brouwer de verkopen op te voeren terwijl er ook in Afrika, het Midden-Oosten en Oost-Europa een grotere vraag naar Heineken-bieren was. Elders in Europa deed Heineken minder goede zaken.</p><p>Heineken verkocht in totaal 3,1 procent meer bier in de maanden januari tot en met juni. In Azië viel de volumegroei ruim 10 procent hoger uit. In Afrika, het Midden-Oosten en Oost-Europa werd ruim 7 procent meer bier verkocht. In de rest van Europa was sprake van een volumekrimp van 1,5 procent.</p><p>Dit vindt DFT-verslaggever Harry van Gelder: „Heineken groeit fors in Azie, Afrika, Midden Oosten en Oost-Europa. In West-Europa daalde de omzet in het 2e kwartaal sterk door het slechte weer en het ontbreken van WK voetbal voor mannen, waarbij vorig jaar veel bier werd verkocht. De toppers waren het Heineken pilsje, Heineken 0.0, Amstel, Tiger en Affilgem. Heineken moet op de kosten letten, die stegen fors waardoor er minder nettowinst werd gemaakt.” @harryvgelder</p><p>Al met al zette Heineken in de meetperiode netto 11,5 miljard euro om. Dat betekende een stijging met 5,6 procent op jaarbasis. Doordat de kosten van onder meer aluminium sterk stegen, klom de operationele winst (beia) slechts fractioneel tot 1,8 miljard euro. Daar bleef onder de streep krap 1,1 miljard euro van over. Daarmee viel de nettowinst 1,2 procent lager uit, mede door hogere inkomstenbelastingen.</p><p>Heineken handhaafde wel de verwachting van een groei van het bedrijfsresultaat met rond de 5% in het gehele jaar.</p><p>Na bijna een uur handel stond de beurskoers van Heineken ruim 5% lager.</p>
