---
layout: post
title: "’Maffialeden bewaakten Duitse politiebureaus’"
date: Thu, 09 May 2019 16:45:19 +0200
category: buitenland
externe_link: "https://www.telegraaf.nl/nieuws/3563434/maffialeden-bewaakten-duitse-politiebureaus"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/22c3d4b0-7269-11e9-bc2d-02d2fb1aa1d7.jpg"
---

<p class="intro">Leden van de Tsjetsjeense maffia zijn verantwoordelijk geweest voor de bewaking van verscheidene Duitse politiebureaus. Dat schrijft Der Spiegel donderdag op zijn site. Het blad beroept zich op een vertrouwelijk rapport van de federale recherche (BKA).</p> <p>De maffiosi beveiligden onder meer panden waar agenten van de mobiele eenheid en speciale commando’s waren ondergebracht. Daardoor bestond het gevaar dat criminelen „van nabij de politiestrategie bij acties in de gaten konden houden.”</p><p>Een woordvoerder van het ministerie van Binnenlandse Zaken bevestigde dat een projectgroep zich onder verantwoordelijkheid van de BKA heeft beziggehouden met de praktijken van overwegend Noord-Kaukasische misdaadbendes. Die maken zich in Duitsland onder meer schuldig aan drugshandel, diefstal en afpersing.</p><p>Bij het onderzoek is ook gekeken naar de beroeps- en bedrijfsmatige activiteiten van deze groeperingen in de bovenwereld, waaronder de beveiligingsbranche. De zegsman van het ministerie verzekerde dat de Duitse politie bij het kiezen van een bewakingsdienst voor haar eigen gebouwen heel goed heeft gelet op de achtergrond van het ingehuurde personeel.</p>
