---
layout: post
title: "Bijleveld: scheepswrakken Maleisië verdwenen"
date: Fri, 05 Jul 2019 19:23:16 +0200
category: binnenland
externe_link: "https://www.telegraaf.nl/nieuws/2098801614/bijleveld-scheepswrakken-maleisie-verdwenen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/50ab90d0-9fe0-11e9-9eee-02c309bc01c1.jpg"
---

<p class="intro">Twee Nederlandse onderzeeboten die tijdens de Tweede Wereldoorlog zonken in Maleisische wateren, blijken te zijn verdwenen. Dat meldt minister Ank Bijleveld (Defensie) aan de Tweede Kamer. Eerder dit jaar maakte Nederland nog afspraken met Maleisië over bescherming van de wrakken.</p> <p>Dat de onderzeeërs weg zijn, is ontdekt door een team van Nederlandse en Maleisische experts die de plekken hebben bezocht waar ze waren gezonken. Van een van de schepen zijn nog restanten aanwezig op de zeebodem, van het andere wrak is alleen nog de afdruk te zien. Scheepswrakken worden in de regio vaak illegaal geborgen om het ijzer te verkopen.</p><p>„Dit bericht raakt ons diep”, zegt Bijleveld. „Deze wraklocaties van de schepen zijn de laatste rustplaats van de opvarenden en vormen een plek van herinnering. De nabestaanden zijn inmiddels op de hoogte gebracht. Ook is er afgelopen week uit respect voor de overledenen op beide locaties een herdenking gehouden door de leden van de expeditie.”</p>
