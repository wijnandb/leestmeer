---
layout: post
title: "Otten: prominente FvD'ers kregen substantiële bedragen uit partijkas"
date: Sun, 28 Jul 2019 19:36:29 +0200
category: politiek
externe_link: "https://nos.nl/l/2295525"
feature_image: "https://nos.nl/data/image/2019/07/28/566909/1008x567.jpg"
---

<p>Oud-FvD'er en mede-oprichter van Forum voor Democratie Henk Otten wil dat zijn oude partij een overzicht publiceert van alle betalingen uit de partijkas. De voormalige penningmeester werd woensdag uit de partij gezet omdat hij fraude zou hebben gepleegd. Hij heeft sindsdien de aanval op de partij en leider Thierry Baudet verhevigd.</p>
<p>Volgens Otten zijn aan verschillende prominente FvD'ers en 'adviseurs' betalingen gedaan vanuit de partijkas. Daarbij gaat het volgens hem om zeer substantiële bedragen. Een uitgekeerd bedrag aan een van de leden van het partijbestuur is volgens Otten in het geheel niet terug te vinden in de jaarrekening van de partij, die op donderdag werd gepubliceerd.</p>
<p>Forum voor Democratie publiceerde kort na de tweet van Otten een uitvoerige tijdlijn over hun conflict. Daarin staan beschuldigingen van "onaanvaardbare financiële malversaties" van Otten. De partij is niet blij met het "publicitair offensief" van de voormalig penningmeester. "Elke kans op verzoening is verkeken."</p>
<p>Eerste Kamerlid Otten werd woensdag uit de partij gezet omdat hij volgens Baudet een greep uit de kas heeft gedaan en ongeoorloofd een bedrag heeft overgemaakt aan een relatie.</p>
<p>De senator houdt tot woede van FvD zijn zetel in de Eerste Kamer en spreekt van karaktermoord. Hij heeft de beschuldigingen van fraude categorisch tegengesproken en aangifte gedaan van smaad. Otten zegt te worden "kaltgestellt" omdat hij kritisch was over de partijlijn in een interview met NRC.</p>
