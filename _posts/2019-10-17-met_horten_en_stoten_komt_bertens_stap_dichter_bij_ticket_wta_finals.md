---
layout: post
title: "Met horten en stoten komt Bertens stap dichter bij ticket WTA Finals"
date: Thu, 17 Oct 2019 12:41:30 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/R-T_gf5xBYU/2306518"
feature_image: "https://nos.nl/data/image/2019/10/17/585499/1008x567.jpg"
aantal: 259
unieke: 175
bron: "NOS"
---

<p>Kiki Bertens heeft op wonderbaarlijke wijze de kwartfinales van het toernooi in Moskou bereikt. Als ze de finale haalt, is ze zeker van een ticket voor de WTA Finals, het lucratieve eindejaarstoernooi voor de beste acht tennissters van 2019.</p>
<p>De Nederlandse was de Estse Kaia Kanepi met 4-6, 6-4, 7-5 de baas, maar mede door een lichte voetblessure maakte ze er een beetje een potje van. Haar opslag liep van geen kant en in de rally speelde ze veel te bedeesd.</p>
<h2>Bertens wil niets weten van opgave</h2>
<p>"Als het echt niet gaat, dan moet je stoppen", zei coach Elise TamaÃ«la, de tijdelijke vervanger van Raemon Sluiter, toen Bertens in de tweede set een break achterkwam en klaagde over haar voet.</p>
<p>Ze gooide de schroom van zich af, maar in de derde set waren de twijfels weer helemaal terug. Bij een 4-1 achterstand gaf niemand nog een cent voor de kansen van Bertens. Die wist zich echter opnieuw op te richten en alsnog de winst te pakken.</p>
<p>Mocht Bertens de finale niet halen in Moskou en Belinda Bencic ook niet, dan is Bertens eerste reserve voor de WTA Finals in Shenzhen en zou ze - net als vorig jaar - bij een afmelding alsnog mee kunnen doen over anderhalve week.</p>
<p>Het ligt voor de hand dat Serena Williams, die nu nog het achtste en laatste ticket in handen heeft, niet meedoet in China. Zij heeft sinds de US Open niks meer gespeeld en is tijdens de Finals geboekt als spreker bij een groot Forbes-congres in Detroit.</p><img src="http://feeds.feedburner.com/~r/nossporttennis/~4/R-T_gf5xBYU" height="1" width="1" alt=""/>
