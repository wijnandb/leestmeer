---
layout: post
title: "Teunissen terug in de realiteit: 'Dat is het leven'"
date: Mon, 08 Jul 2019 17:41:51 +0200
category: sport
externe_link: "https://nos.nl/l/2292626"
feature_image: "https://nos.nl/data/image/2019/07/08/562094/1008x567.jpg"
---

<p>Mike Teunissen is zijn gele trui in de derde etappe in de Tour de France kwijtgeraakt aan Julian Alaphilippe. De renner van Jumbo-Visma moest in de finale, met enkele lastige klimmetjes, lossen en kwam op bijna vijf minuten van de winnaar over de streep.</p>
<p>In finishplaats Ã‰pernay overheerste na afloop het realisme bij Teunissen. "Hier doen we niks aan. Dat is het leven. De laatste twee dagen waren bijzonder hectisch. Misschien is het hele circus te veel geweest."</p>
<h2>'Op eerste klim al niet goed'</h2>
<p>Teunissen wist in de finale al vroeg dat hij het peloton moest laten gaan. "Op de eerste klim al. Het ging best hard. Ik zei tegen Wout (van Aert, red.) dat ik niet goed was en dat hij zijn eigen plan moest trekken."</p>
<p>Desalniettemin heeft Teunissen genoten van zijn avontuur in de gele trui. "Het was mooi. Dit pakken ze mij niet meer af. Iedereen in het peloton feliciteerde mij. Geraint Thomas, Alejandro Valverde, de grote namen. Dat was speciaal."</p>
<h2>Kruijswijk blijft derde</h2>
<p>Ploeggenoot Steven Kruijswijk is nu op plek drie de best geklasseerde Nederlander, op 25 seconden van Alaphilippe. "De rit bleek lastiger dan ik had verwacht. Wat Alaphilippe hier opvoert, is heel netjes."</p>
<p>Wachten op Teunissen was voor Kruijswijk en Jumbo-Visma geen optie. "Als hij op de eerste klim al aangeeft dat hij niet goed is, moet je niet wachten", aldus Kruijswijk. "Met Wout hadden we bovendien een goede kans."</p>
<p>Bekijk hier andere reacties na de derde etappe:</p>
