---
layout: post
title: "’Inmenging politiek in rechtspraak eng’"
date: Tue, 11 Jun 2019 09:23:03 +0200
category: overig
externe_link: "https://www.telegraaf.nl/watuzegt/1657573129/inmenging-politiek-in-rechtspraak-eng"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d18d8472-8c6e-11e9-bad4-0217670beecd.jpg"
---

<p class="intro">Ik vind het een erg enge gedachte dat het proces tegen Wilders mogelijk door de politiek is opgedragen, zo schrijft J.S. van der Meeren. Los van het feit of je pro of anti Wilders bent, dit is het einde van een democratie.</p> <p>Bij een beïnvloeding van het Openbaar Ministerie zet men een partij buitenspel, zet men miljoenen kiezers buitenspel, zet men de besluitvorming van de Tweede Kamer buitenspel. De acceptatiegrens voor het immigratieverhaal wordt door de politiek steeds verder uitgehold doordat de burgers de besluitvorming niet meer snappen.</p><p>De politiek neemt besluiten zoals de EU het wil hebben en niet volgens de behoeften van haar burgers en wanneer dan diezelfde burgers hun zorgen uitspreken dan word je door diezelfde politiek weggezet als zijnde racistisch.</p><p>Ik denk dat het OM niet meer heen kan om het gegeven dat er een gerede twijfel is ontstaan over de inmenging van de politiek in de onafhankelijkheid van de rechtspraak en alleen daardoor behoort het Openbaar Ministerie niet-ontvankelijk te worden verklaard. Deze vermeende inmenging moet kei- en keihard worden aangepakt.</p><p>J.S.van der Meeren, Eindhoven</p>
