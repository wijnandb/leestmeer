---
layout: post
title: "Ewan wint langste Giro-rit na massasprint"
date: Sat, 18 May 2019 17:15:42 +0200
category: sport
externe_link: "https://www.telegraaf.nl/sport/3608365/ewan-wint-langste-giro-rit-na-massasprint"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d3b6c8fc-7982-11e9-b1cd-02c309bc01c1.jpg"
---

<p class="intro">Wielrenner Caleb Ewan heeft de achtste etappe in de Ronde van Italië op zijn naam geschreven. De Australische renner van Lotto-Soudal was in de sprint in Pesaro na 239 kilometer de snelste van het peloton. De roze trui blijft om de schouders van de Italiaan Valerio Conti.</p> <p>De Duitser Pascal Ackermann werd perfect gelanceerd door zijn ploeggenoten van Bora-hansgrohe, maar Ewan en de Italiaan Elia Viviani gingen met iets meer snelheid door de laatste bocht en konden de drager van de puntentrui passeren. Viviani werd tweede voor Ackermann.</p><p>De rit van Tortoreto Lido naar Pesaro was de langste van deze Ronde van Italië en kende enkele klimmetjes in de laatste 100 kilometer. Op de laatste beklimming, op zo'n 24 kilometer van de finish, sprong Louis Vervaeke van Sunweb weg. De Belg kreeg de Italiaan Giulio Ciccone, leider in het bergklassement, en de Fransman François Bidard mee. Het trio pakte bijna een minuut voorsprong, maar met Groupama en later Bora op kop van het peloton werden de vluchters weer bijgehaald.</p><p>Na een lastige afdaling naar Pesaro bleek Ewan in de sprint de snelste. Na een tweede, derde en vierde plaats mocht de Australiër dan eindelijk een ritoverwinning bijschrijven. Het is zijn tweede. In 2017 won hij in het shirt van Orica-Scott ook een etappe.</p>
