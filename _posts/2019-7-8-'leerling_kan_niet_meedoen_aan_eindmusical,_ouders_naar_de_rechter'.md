---
layout: post
title: "'Leerling kan niet meedoen aan eindmusical, ouders naar de rechter'"
date: Mon, 08 Jul 2019 09:31:52 +0200
category: binnenland
externe_link: "http://feeds.nos.nl/~r/nosnieuwsbinnenland/~3/nShfo1BcyTk/2292556"
feature_image: "https://nos.nl/data/image/2019/07/08/561981/1008x567.jpg"
---

<p>De ouders van een 12-jarige leerling van de O.G. Heldringschool in Den Haag hebben een kort geding aangespannen omdat hij gedwongen wordt om een aangepast programma te volgen. Als gevolg hiervan kan hij niet meedoen aan de eindmusical.</p>
<p>Volgens een woordvoerder van de school veroorzaakt het gedrag van de hoogbegaafde jongen onrust in de klas. Hij zit al sinds groep 1 op de school en om de situatie houdbaar te houden, volgt de jongen een aangepast programma."Het is een lastige situatie, maar we hebben ook de zorg voor de rest van de groep", zegt de woordvoerder.</p>
<p>Onlangs werd het programma van de jongen opnieuw aangepast. Hij moet daardoor naar een andere klas. De ouders zijn het er niet mee eens en houden de jongen thuis. Ze stappen nu naar de rechter omdat ze terug willen naar de situatie van voor de laatste aanpassing.</p>
<h2>Kort dag</h2>
<p>De vader zegt in het AD dat de docent van groep 8 niet goed weet om te gaan met het gedrag van zijn zoon. "Hij is anders. Hij slaat niet en hij schopt niet. Hij wil alleen antwoorden weten. Hij vraagt door en laat zich niet afschepen", zegt hij in de krant.</p>
<p>De zaak dient vrijdag. De vader erkent in het AD dat het kort dag is om nog mee te kunnen te doen aan de eindmusical. De uitvoering is maandag en volgende week vrijdag begint de zomervakantie. "Maar als de rechter op tijd en positief beslist, gaat hij wel meedoen. Dan improviseren ze maar wat."</p><img src="http://feeds.feedburner.com/~r/nosnieuwsbinnenland/~4/nShfo1BcyTk" height="1" width="1" alt=""/>
