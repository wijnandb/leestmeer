---
layout: post
title: "Keizer al na tien maanden weg bij Sporting Portugal"
date: Tue, 03 Sep 2019 19:40:32 +0200
categories: 
- sport 
- voetbal 
externe_link: "https://nos.nl/l/2300216"
feature_image: "https://nos.nl/data/image/2019/09/03/574746/1008x567.jpg"
---

<p>Na tien maanden moet Marcel Keizer alweer vertrekken bij Sporting Portugal. De 50-jarige trainer kreeg dinsdag zijn ontslag bij de club uit Lissabon.</p>
<p>"Ik wens de club veel succes en ik wil iedereen bedanken die met me heeft samengewerkt. Het was een mooie tijd. Nu is het tijd voor iemand anders", reageerde Keizer bij Sporting TV. </p>
<p>Keizer was pas sinds november 2018 in dienst van de Portugezen. Hij had nog een contract tot de zomer van 2021.</p>
<h2>Matige seizoensstart</h2>
<p>Onder leiding van Keizer verloor Sporting begin augustus de strijd om de Portugese Supercup met liefst 5-0 van Benfica. In de competitie staat de ploeg na vier wedstrijden op zeven punten. Afgelopen zaterdag werd thuis verloren van Rio Ave.</p>
<p>Vorig seizoen eindigde Sporting op de derde plaats, op behoorlijke achterstand van FC Porto en kampioen Benfica. Het leverde de club een plek in de groepsfase van de Europa League op. Daarin neemt Sporting het dit najaar onder meer op tegen PSV.</p>
<p>Daarnaast sloot de ploeg van Keizer afgelopen seizoen de twee Portugese bekertoernooien winnend af.</p>
<h2>Ajax</h2>
<p>Voor zijn komst naar Lissabon was Keizer werkzaam bij Al Jazira in de Verenigde Arabische Emiraten. Daarvoor was de oud-speler van onder meer SC Cambuur en FC Emmen trainer van Ajax. In Amsterdam kreeg hij in december 2017 zijn cong√© na een moeizame eerste seizoenshelft.</p>
