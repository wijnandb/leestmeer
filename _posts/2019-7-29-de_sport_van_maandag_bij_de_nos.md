---
layout: post
title: "De sport van maandag bij de NOS"
date: Mon, 29 Jul 2019 06:15:56 +0200
category: sport
externe_link: "https://nos.nl/l/2295569"
feature_image: "https://nos.nl/data/image/2019/07/29/566979/1008x567.jpg"
---

<p>In de sportprogramma's van de NOS wordt vandaag teruggeblikt op drie weken Tour de France en vooruitgekeken naar het cruciale Champions League-duel van PSV, dat zich in Zwitserland voorbereidt op de tweede wedstrijd in de voorronde tegen FC Basel.</p>
<p>Ondanks het einde van de Tour de France is er vandaag nog volop aandacht voor wielrennen. Op het programma staat de Ronde van Boxmeer: bij dat criterium staan veel bekende gezichten van de afgelopen Tour aan de start. Een reportage vanuit Boxmeer is te zien in het sportgedeelte van Nieuwsuur (vanaf 22.30 uur op NPO 2).</p>
<h2>PSV in Basel</h2>
<p>In die uitzending ook aandacht voor PSV, dat dinsdag de return speelt in de tweede voorronde van de Champions League tegen FC Basel. De eerste wedstrijd eindigde in 3-2. Vanavond is de persconferentie en training van de Eindhovenaren.</p>
<p>Komend weekend gaat ook de eredivisie weer van start, met onder meer RKC Waalwijk. Hoe het ervoor staat met de gepromoveerde club is te zien in het Sportjournaal (vanaf 18.45 uur op NPO 1).</p>
<h2>Sportforum</h2>
<p>In het Sportforum van Langs de Lijn En Omstreken op NPO Radio 1 zijn vanaf 21.30 uur NOS-analist Johan Kenkhuis, sportjournalist Leo Driessen en NOS-commentator Joris van den Berg te gast.</p>
<p>Zij blikken terug op de WK zwemmen, de strijd om de Johan Cruijff-schaal en de Tour de France.</p>
