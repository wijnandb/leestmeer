---
layout: post
title: "Franse IS-vrouwen opgepakt bij Turkse grens"
date: Thu, 04 Jul 2019 13:45:44 +0200
categories: 
- entertainment 
- opinie 
externe_link: "https://www.telegraaf.nl/nieuws/1647329934/franse-is-vrouwen-opgepakt-bij-turkse-grens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8911b8e0-9e51-11e9-adbb-02d1dbdc35d1.jpg"
---

<p class="intro">Drie Franse vrouwen zijn met negen kinderen opgepakt toen ze vanuit Syrië de Turkse grens probeerden over te steken. Dat melden Turkse media donderdag. De vrouwen zouden banden hebben met Islamistische Staat (IS) en werden al langere tijd gezocht door Interpol.</p> <p>De Turkse grenspolitie hield de verdachten aan bij de stad Kilis, ten noorden van de Syrische stad Aleppo. Een veiligheidsmedewerker zou hebben gezegd dat één van de vrouwen Jennifer Clain is. Zij zou het nichtje zijn van Fabien en Jean-Michel Clain, die namens IS de aanslagen opeisten in Parijs in 2015. Toen vielen ruim 130 doden op verschillende locaties in de Franse hoofdstad.</p><p>Jennifer Clain zou ook getrouwd zijn geweest met Kevin Gonot. Hij werd in mei ter dood veroordeeld vanwege zijn band met IS. Over de andere twee vrouwen en de kinderen is nog niets bekend.</p>
