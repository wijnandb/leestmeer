---
layout: post
title: "IS-leider Baghdadi omgekomen bij Amerikaanse operatie"
date: Sun, 27 Oct 2019 15:59:11 +0100
category: nieuws
externe_link: "https://nos.nl/l/2307898"
feature_image: "https://nos.nl/data/image/2019/10/27/587855/1008x567.jpg"
aantal: 167
unieke: 126
bron: "NOS"
---

<p>IS-leider Abu Bakr al-Baghdadi is omgekomen bij een Amerikaanse militaire operatie in Syrië. Dat heeft de Amerikaanse president Donald Trump gezegd op een persconferentie. "We hebben 's werelds grootste terroristische leider zijn verdiende loon gegeven", zei Trump.</p>
<p>Volgens Amerikaanse media vond de aanval plaats ten noorden van de stad Idlib, vermoedelijk vlakbij de Turkse grens. Baghdadi kwam om in een tunnel waarin hij was gevlucht voor Amerikaanse eenheden, samen met drie kinderen die hij had meegenomen. De IS-leider blies zichzelf "in paniek" op, waarna de tunnel instortte. De identiteit van Baghdadi is volgens Trump "direct en met zekerheid" vastgesteld. De president bedankte Rusland, Turkije, Syrië, Irak en de Syrische Koerden.</p>
<p>In Nieuwsuur bespreken we vanavond om 22.00 uur al het nieuws rondom de operatie met Amerika-correspondent Arjen van der Horst. En wat betekent de dood van Baghdadi voor de toekomst van IS en de verhoudingen in de regio? Daarover spreken we journalist en IS-expert Rukmini Callimachi en hoogleraar Midden-Oosten aan de London School of Economics Fawaz Gerges.</p>
