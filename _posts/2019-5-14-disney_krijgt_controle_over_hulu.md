---
layout: post
title: "Disney krijgt controle over Hulu"
date: Tue, 14 May 2019 17:56:39 +0200
categories: 
- financieel 
- koersen 
externe_link: "https://www.telegraaf.nl/financieel/3586892/disney-krijgt-controle-over-hulu"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dc6c9dde-7660-11e9-9af2-0217670beecd.jpg"
---

<p class="intro">Disney krijgt de volledige zeggenschap over streamingdienst Hulu. De entertainmentgigant, die onlangs zijn plannen ontvouwde voor een eigen streamingdienst om daarmee de concurrentie met Netflix aan te kunnen gaan, heeft met kabelbedrijf Comcast afspraken gemaakt waardoor het over vijf jaar de aandelen kan overnemen die het nog niet bezit. De operationele controle gaat direct over naar Disney.</p> <p>In Nederland is Hulu niet zo bekend, maar in de Verenigde Staten is het een gevestigde naam. De streamingdienst scoorde vooral met de hitserie The Handmaid's Tale. Hulu kan een belangrijke rol spelen bij Disney's nieuwe dienst Disney+.</p><p>Disney kreeg in maart al een belang van 60 procent in Hulu. Dat belang was onderdeel van de entertainmenttak van 21st Century Fox die voor 71 miljard dollar werd ingelijfd. Onlangs werd het belang vergroot door aandelen van telecombedrijf AT&amp;T over te nemen. De afspraken met Comcast slaan op een belang van 33 procent. Comcast krijgt uiteindelijk waarschijnlijk miljarden dollars van Disney.</p>
