---
layout: post
title: "Kruijswijk vijf seconden dichterbij gele trui"
date: Sat, 27 Jul 2019 12:05:34 +0200
categories: 
- sport 
- wielrennen 
externe_link: "https://www.telegraaf.nl/sport/1407317775/kruijswijk-vijf-seconden-dichterbij-gele-trui"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/51eb2de0-b064-11e9-82c4-0255c322e81b.jpg"
---

<p class="intro">Steven Kruijswijk heeft vrijdag tijdens de 19e etappe van de Tour de France geen 1 minuut 3 seconden, maar 58 seconden verloren op Egan Bernal, de nieuwe leider in het algemeen klassement.</p> <p>Team Jumbo-Visma klaagde bij de jury van de Ronde van Frankrijk over het te grote verschil en kreeg gelijk. Ploegleider Merijn Zeeman vertelde eerder al dat Jumbo-Visma kon bewijzen dat Kruijswijk minder dan een minuut verloor „Die achterstand klopt niet”, zegt Zeeman. „We zijn in gesprek met de jury. Straks bij de start lopen we bij de voorzitter langs om te zien dat het niet klopt. Hopelijk dat ze het dan aanpassen. We hebben tv-beelden, handgeklokt. We gaan het zien.”</p><p>Het verschil tussen geletruidrager Bernal en nummer vier Kruijswijk is in het algemeen klassement 1.23 minuut. De etappe van vrijdag werd voortijd geneutraliseerd, omdat de weg in het dal onbegaanbaar was geworden door hevig noodweer. De verschillen op Col de l'Iseran gelden daarom voor het algemeen klassement.</p>
