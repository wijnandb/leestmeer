---
layout: post
title: "Korotaev geeft Roda JC hoop"
date: Fri, 24 May 2019 08:55:20 +0200
category: sport
externe_link: "https://www.telegraaf.nl/sport/3640642/korotaev-geeft-roda-jc-hoop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f303d890-7df0-11e9-b9cc-0217670beecd.jpg"
---

<p class="intro">De rechtbank in Dubai heeft het hoger beroep van financieringsmaatschappij Helin International tegen Roda JC-investeerder Aleksei Korotaev verworpen.</p> <p>Hierdoor is de veroordeling van Helin wegens het vervalsen van de handtekening van Korotaev op een cheque ook in hoger beroep bevestigd. Het lijkt nu een kwestie van tijd voordat het reisverbod van de Zwitserse Rus zal worden opgeheven, zodat hij eindelijk vanuit de Verenigde Arabische Emiraten naar Nederland kan reizen. Korotaev heeft inmiddels al 4 miljoen euro in Roda JC gestoken en is voor 20% eigenaar van de club.</p><p>Valse handtekening</p><p>Begin februari 2017 werd Korotaev op het vliegveld van het emiraat opgepakt wegens het uitschrijven van een ongedekte cheque van circa 17,7 miljoen euro aan Helin. Korotaev werd direct in de cel gezet en zat bijna zeven maanden vast. Hij werd vrij gelaten nadat duidelijk werd dat er met een valse handtekening geld van zijn rekening werd gehaald. Vervolgens spande Korotaev zelf nog een zaak aan tegen een boete van circa 2500 euro die de rechter hem wel oplegde. De Rus wil volledige vrijspraak, daarom zette hij deze slepende zaak door. Van de autoriteiten in Dubai heeft hij inmiddels een VOG (verklaring van goed gedrag) ontvangen.</p><p>Helin probeerde met het hoger beroep een nieuw onderzoek af te dwingen waarin de echtheid van de handtekening van Korotaev nogmaals getoetst moest worden. Een expert uit Ras al Khaimah (waar Helin gevestigd is) verklaarde dat hij Korotaev meer dan honderd handtekeningen heeft laten zetten om die te laten onderzoeken. In het lab van het TNO van de Verenigde Arabische Emiraten werd duidelijk dat de handtekening waarmee geld van zijn rekening werd gehaald niet van Korotaev is en dus vervalst is. De rechtbank heeft nu het hoger beroep verworpen.</p><p>Terugkeer</p><p>In een gesprek dat Korotaev begin dit jaar met De Telegraaf in Dubai had, gaf de Rus nadrukkelijk aan nog altijd met Roda JC verder wil gaan. „Zodra mijn reisverbod is opgeheven, zal ik meteen naar Kerkrade komen”, aldus Korotaev. Die destijds ook al aangaf dat hij open staat voor een samenwerking met een andere investeerder in de Kerkraadse club.</p><p>Binnen enkele weken wordt verwacht dat Korotaev weer kan reizen en dat ook zijn bankrekeningen vrij worden gegeven. Helin kan nog in cassatie gaan tegen deze uitspraak. Omdat cassatie niet meer over de feiten gaat maar slechts over mogelijke rechtsvragen of vormverzuimen bestaat de kans dat het cassatieberoep snel wordt afgewezen. Over het algemeen verloopt de cassatieprocedure via het Suprme Court in Dubai vrij snel.</p><p>Roda JC</p><p>Voor Roda JC begint de tijd te dringen. Een faillissement komt steeds dichterbij nu clubeigenaar Frits Schrouff niet langer bereid is om financiële gaten te dichten. Er wordt zelfs gesproken dat als er voor de aandeelhoudersvergadering van dinsdag 28 mei geen duidelijkheid zal zijn, dat Schrouff dan het faillissement zal aanvragen. Inmiddels zijn er al heel wat acties (ook door oud-spelers) opgestart om de club te redden. Daarom is de vraag of Korotaev nog op tijd in Kerkrade kan zijn.</p>
