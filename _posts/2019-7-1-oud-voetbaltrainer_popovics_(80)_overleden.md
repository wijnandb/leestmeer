---
layout: post
title: "Oud-voetbaltrainer Popovics (80) overleden"
date: Mon, 01 Jul 2019 17:22:10 +0200
category: sport
externe_link: "https://nos.nl/l/2291505"
feature_image: "https://nos.nl/data/image/2019/07/01/560434/1008x567.jpg"
---

<p>Voormalig voetbaltrainer Sandor Popovics is op 80-jarige leeftijd overleden. Dat meldt NEC Nijmegen, de club waar de geboren Hongaar tussen 1985 en 1987 hoofdtrainer was. Popovics leed aan alzheimer.</p>
<p>Popovics speelde zelf als voetballer in Nederland voor Sparta Rotterdam. Na zijn carri√®re liet hij zich naturaliseren tot Nederlander en had hij als voetbaltrainer zeventien clubs onder zijn hoede. Zo werkte hij naast NEC ook bij onder meer De Graafschap, SC Cambuur, Excelsior, Eindhoven, ADO Den Haag en RBC Roosendaal.</p>
<p>Popovics stond bekend als een kleurrijke voetbaltrainer, die zorgde voor een lach op en rond de voetbalvelden. Zo gaf hij zichzelf ooit een kaart, omdat hij weer eens het veld opstormde. Bij Eindhoven wenste hij ooit een spits, maar die kwam er niet. "Als we een wasmachine hebben en we hebben een ijskast nodig, dan kopen we geen ijskast maar halen we nog een wasmachine..."</p>
