---
layout: post
title: "'Voormalig Real-speler Raúl Bravo gearresteerd vanwege matchfixing'"
date: Tue, 28 May 2019 10:45:46 +0200
category: buitenland
externe_link: "http://feeds.nos.nl/~r/nosnieuwsbuitenland/~3/o1SfJxNBO8c/2286646"
feature_image: "https://nos.nl/data/image/2019/05/28/553068/1008x567.jpg"
---

<p>In Spanje is de politie druk met een matchfixingzaak in de voetballerij. Volgens landelijke media zijn diverse (oud-)voetballers afkomstig van het hoogste niveau en de tweede klasse gearresteerd op verdenking van manipulatie en witwassen.</p>
<p>Het zou gaan om onder meer Raúl Bravo, Borja Fernández, Carlos Aranda, Samuel Saiz Alonso en Iñigo López Montaña. De eerste twee daarvan zijn het bekendst. Zij speelden in het verleden voor Real Madrid.</p>
<p>Bravo speelde tevens veertien interlands. Hij stopt in 2017 met voetballen. Zijn laatste club was het Griekse Aris Saloniki. Bravo is het veronderstelde leider van de organisatie. </p>
<p>Fernández speelde tot voor kort voor Real Valladolid, maar zette onlangs ook een punt achter zijn carrière. Het is niet duidelijk over welke periode de verdenkingen gaan.</p>
<p>Bij het gedegradeerde SD Huesca is volgens Spaanse media de voorzitter opgepakt, net als het hoofd van de medische staf van de club.</p>
<h2>Eerdere verdachte zaken</h2>
<p>Het is niet voor het eerst dat er in Spanje verhalen gaan over manipulatie in de sport. Begin 2018 kwam naar buiten dat bij de laatste speeldag van het seizoen 2010/2011 ook verdachte dingen waren gebeurd. De Nederlander Saïd Boutahar was destijds een van de spelers die werd genoemd.</p>
<p>Ook in andere sporten zijn er arrestaties verricht. In januari hield de Spaanse politie 83 mensen aan op verdenking van manipulatie tijdens tenniswedstrijden. Onder de verdachten waren 28 proftennissers.</p><img src="http://feeds.feedburner.com/~r/nosnieuwsbuitenland/~4/o1SfJxNBO8c" height="1" width="1" alt=""/>
