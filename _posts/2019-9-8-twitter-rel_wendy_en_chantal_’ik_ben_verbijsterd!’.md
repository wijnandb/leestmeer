---
layout: post
title: "Twitter-rel Wendy en Chantal: ’Ik ben verbijsterd!’"
date: Sun, 08 Sep 2019 10:36:43 +0200
categories: 
- entertainment 
- opinie 
externe_link: "https://www.telegraaf.nl/entertainment/1753793971/twitter-rel-wendy-en-chantal-ik-ben-verbijsterd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ab5ee93a-d214-11e9-8f10-02d1dbdc35d1.png"
---

<p class="intro">Terwijl Wendy van Dijk normaal gesproken hard werkt aan haar vriendelijke en positieve imago, slaat ze de plank nu vreselijk mis. Van Dijk laat zich van haar lelijke kant zien door op Twitter een aantal haatberichten over Chantal Janzen te liken. Althans, zo lijkt het...</p> <p>Wendy lijkt op Twitter overdreven duidelijk te maken wat haar mening over Janzen is. Zaterdagavond werd er op het sociale medium volop geschreven over Dancing With the Stars, dat door Chantal Janzen gepresenteerd wordt. Niet alleen het programma wordt besproken, ook Chantal zelf krijgt aardig wat commentaar over zich heen.</p><p>„Jeetje, wat is er met het gezicht van Chantal Janzen gebeurd? Mislukte facelift, die wangen zo hoog en botox? Zonde!”, schrijft iemand. Een opmerking die Wendy erg leuk blijkt te vinden. Dat ze het bericht niet per ongeluk leuk heeft gevonden, blijkt wel uit haar verdere twittergedrag. Ook de opmerking „Dancing With the Stars-presentatie zou gedaan worden door Chantal Janzen maar ik zie alleen een strakgetrokken gebotoxte blonde doos” valt bijzonder goed in de smaak bij Van Dijk. En daar blijft het niet bij. Tal van andere haatberichten over Chantal worden geliked door Wendy.</p><p>Het opmerkelijke gedrag van Wendy is ook anderen niet ontgaan. Tal van twitteraars hebben het over het oncollegiale gedrag van Van Dijk en vinden het een schande dat ze zich zo laat kennen. Volgens journaliste Nikki Sterkenburg is er mogelijk iets heel anders gaande: „Dit relletje had ik gemist. Vanaf het account van Wendy van Dijk worden passief-agressief vileine tweets over Chantal Janzen geliked. Óf Erland zit achter de gezamenlijke iPad, óf ze is toch niet zo’n positiviteitsgoeroe als ze in dat draak-van-een-blad doet voorkomen”, schrijft ze bij een screenshot van de verschillende berichten die Wendy leuk heeft gevonden.</p><p>Zondagochtend bleek echter dat er sprake is van een hacker. Talpa laat in een verklaring weten dat Wendy verbijsterd is. „Ik zou dit zelf natuurlijk nooit doen!” Er is onmiddellijk actie ondernomen en alle wachtwoorden zijn zo snel mogelijk veranderd. Inmiddels is er contact geweest met Chantal om haar te laten weten hoe dit is gelopen. Wendy betreurt het ten zeerste dat de indruk zou zijn ontstaan dat zij dit soort haatberichten zou liken.</p>
