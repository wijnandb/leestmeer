---
layout: post
title: "Twitter-rel Wendy en Chantal: ’Ik ben verbijsterd!’"
date: Sun, 08 Sep 2019 10:36:43 +0200
categories: 
- entertainment 
- gossip 
externe_link: "https://www.telegraaf.nl/entertainment/1753793971/twitter-rel-wendy-en-chantal-ik-ben-verbijsterd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9fc920be-d231-11e9-ab85-0255c322e81b.png"
---

<p class="intro">UPDATE - Terwijl Wendy van Dijk normaal gesproken hard werkt aan haar vriendelijke en positieve imago, leek ze zaterdag de plank vreselijk mis te slaan. Van Dijk had op Twitter namelijk een aantal haatberichten over Chantal Janzen geliked. Althans, zo lijkt het... De tweets zijn niet door haarzelf van een hartje voorzien, maar door ’een derde persoon’.</p> <p>Zaterdagavond werd er op Twitter volop geschreven over Dancing With the Stars, dat door Chantal Janzen gepresenteerd wordt. Niet alleen het programma wordt besproken, ook Chantal zelf krijgt aardig wat commentaar over zich heen.</p><p>„Jeetje, wat is er met het gezicht van Chantal Janzen gebeurd? Mislukte facelift, die wangen zo hoog en botox? Zonde!”, schrijft iemand. Een opmerking die door Wendy leuk werd gevonden. Ook de opmerking „Dancing With the Stars-presentatie zou gedaan worden door Chantal Janzen maar ik zie alleen een strakgetrokken gebotoxte blonde doos” viel goed in de smaak bij Van Dijk. En daar blijft het niet bij. Tal van andere haatberichten over Chantal werden geliked door Wendy.</p><p>Zondagochtend bleek echter dat er sprake is van een hacker. Talpa laat in een verklaring weten dat Wendy verbijsterd is. „Ik zou dit zelf natuurlijk nooit doen!” Er is onmiddellijk actie ondernomen en alle wachtwoorden zijn zo snel mogelijk veranderd. Inmiddels is er contact geweest met Chantal om haar te laten weten hoe dit is gelopen. Wendy betreurt het ten zeerste dat de indruk zou zijn ontstaan dat zij dit soort haatberichten zou liken.</p><p>Inmiddels heeft ze al deze berichten ook weer ontliked.</p><p>Liken en laten liken</p><p>Chantal lijkt zich in elk geval nergens druk om te maken. Zij deelde op Instagram een niet bepaald charmante foto van zichzelf met daarbij de telst: „Superblij met mijn facelift! Als iemand het nummer van mijn arts wil: DM me! Groetjes!” Ook de hashtags die gebruikt bewijzen dat er wat haar betreft niets aan de hand is. Een serie hashtags waarmee ze lijkt te doelen op de vermeende rel tussen de twee blondines. Onder meer ’Leven en laten leven’ en ’Liken en laten liken’ schrijft ze bij haar bericht.</p>
