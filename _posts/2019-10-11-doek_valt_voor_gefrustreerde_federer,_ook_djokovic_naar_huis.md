---
layout: post
title: "Doek valt voor gefrustreerde Federer, ook Djokovic naar huis"
date: Fri, 11 Oct 2019 12:51:58 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/bHple1rc3Js/2305671"
feature_image: "https://nos.nl/data/image/2019/10/11/584156/1008x567.jpg"
aantal: 249
unieke: 166
bron: "NOS"
---

<p>Na de als eerste geplaatste Novak Djokovic is ook Roger Federer, als tweede geplaatst, uitgeschakeld in de kwartfinales van het masterstoernooi in Shanghai. De Zwitser verloor met 3-6, 7-6 (7), 3-6 van de als vijfde geplaatste Duitser Alexander Zverev.</p>
<p>Op 6-5, 40-0 in de tweede set (eigen service) leek Zverev de zege al binnen te hebben. Federer dwong met weergaloze punten toch een tiebreak af en poetste daarin nog twee matchpoints weg.</p>
<p>Zverev, die onlangs bij de Laver Cup een lesje positiviteit van 'coach' Federer had gekregen, bleef rustig en gek genoeg ging het bij Federer mis. de Zwitser raakte zwaar geïrriteerd en kreeg zelfs een strafpunt toen hij voor de tweede keer gefrustreerd een bal de baan uit sloeg. Zverev zag het allemaal aan en gaf zijn vroege break voorsprong niet meer weg.</p>
<h2>Tsitsipas wint weer van Djokovic</h2>
<p>Stefanos Tsitsipas, als zesde geplaatst op het masterstoernooi in Shanghai, heeft voor de tweede keer in drie ontmoetingen Novak Djokovic, die als eerste is geplaatst, verslagen. De Griek was met 3-6, 7-5, 6-3 te sterk voor de Serviër.</p>
<p>Tsitsipas werd in z'n eerste opslaggame direct gebroken, maar dat was ook meteen de laatste breekkans die Djokovic zou krijgen. De Griek serveerde ijzersterk en won 49 van de 59 keer het punt als zijn eerste service in was (83 procent). In de rally richtte hij vooral schade aan met zijn forehand.</p>
<p>Titelhouder Djokovic, die zijn laatste zeven duels zonder setverlies gewonnen had, leverde tweemaal zijn opslag in.</p><img src="http://feeds.feedburner.com/~r/nossporttennis/~4/bHple1rc3Js" height="1" width="1" alt=""/>
