---
layout: post
title: "Ex-vrouw steunt Frank Masmeijer na veroordeling"
date: Thu, 27 Jun 2019 23:57:16 +0200
categories: 
- entertainment 
- gossip 
externe_link: "https://www.telegraaf.nl/entertainment/322767920/ex-vrouw-steunt-frank-masmeijer-na-veroordeling"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/872ad03c-9926-11e9-8efa-02c309bc01c1.jpg"
---

<p class="intro">Hoewel Frank Masmeijer in hoger beroep is veroordeeld tot een gevangenisstraf van negen jaar en het betalen van een boete van 90.000 euro voor zijn betrokkenheid bij een omvangrijke cocaïnesmokkelzaak, staat zijn ex-vrouw Sandra nog altijd achter hem.</p> <p>„Ik zal hem altijd blijven steunen, daar is vandaag niks aan veranderd”, vertelt Sandra aan Shownieuws. Ook laat ze weten nog altijd goed contact met haar ex-man te hebben en met hem te hebben afgesproken geen interviews te doen. Na een huwelijk van 27 jaar gingen Frank en Sandra in 2017 uit elkaar.</p><p>De rechtbank in Antwerpen veroordeelde Masmeijer in 2017 al tot acht jaar cel en een boete van 48.000 euro. De rechtbank achtte bewezen dat Masmeijer opdracht heeft gegeven tot het vervalsen van diverse leveringsbonnen waarmee in 2014 werd geprobeerd de 467 kilo cocaïne op te halen. Ook was Masmeijer degene die het busje leverde waarmee de drugs vervoerd hadden moeten worden. Jarenlang ontkende de gevallen presentator iets met de drugssmokkel te maken te hebben, maar eind november 2018 gaf hij toe ’beperkte rol’ te hebben gespeeld.</p>
