---
layout: post
title: "Koning Juan Carlos ligt op koers voor wereldtitel"
date: Tue, 06 Aug 2019 14:59:46 +0200
categories: 
- entertainment 
- royalty 
externe_link: "https://www.telegraaf.nl/entertainment/1281682720/koning-juan-carlos-ligt-op-koers-voor-wereldtitel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1133fd20-b84a-11e9-9316-02c309bc01c1.jpg"
---

<p class="intro">Koning Juan Carlos ligt na drie races bij het wereldkampioenschap zeilen voor klassieke zesmeterboten op koers voor prolongatie van de in 2017 behaalde wereldtitel. Voor de kust van het Finse Hanko werd dinsdagmorgen de derde race gewonnen, waardoor de Bribon Gallant van de koning eerste staat in het voorlopig klassement.</p> <p>Juan Carlos finishte in de twee races van maandag op de eerste en elfde plaats en hoopt dinsdagmiddag bij de tweede race de voorsprong op thuiszeiler Henrik Lundberg te vergroten. In het deelnemersveld vaart ook een Nederlandse boot, Valdai, van schipper Dirk Stolp van de Koninklijke Watersport Vereniging Loosdrecht. Hij staat voorlopig op de veertiende plaats.</p><p>De Spaanse koning-emeritus zeilt al zijn hele leven, een passie die zijn vader overbracht op zijn kinderen. Juan Carlos was jarenlang tijdens de zomervakantie op Mallorca vaste deelnemer aan de strijd om de door hem zelf uitgeloofde Copa del Rey. Vorig jaar werd de zesmeterklasse zelfs voor hem aan het programma toegevoegd, maar de koning moest op het laatste moment afzeggen.</p><p>Officieel vanwege een blessure maar officieus omdat zijn eveneens zeilende zoon koning Felipe na onthullingen over het mogelijk wegsluizen van geld naar buitenlandse rekeningen, liever niet met zijn vader werd gezien of gefotografeerd.</p>
