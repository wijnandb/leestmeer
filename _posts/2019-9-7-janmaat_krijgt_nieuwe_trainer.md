---
layout: post
title: "Janmaat krijgt nieuwe trainer"
date: Sat, 07 Sep 2019 18:56:38 +0200
category: sport
externe_link: "https://www.telegraaf.nl/sport/145542030/janmaat-krijgt-nieuwe-trainer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7d8d7d7a-d190-11e9-9a49-02d2fb1aa1d7.jpg"
---

<p class="intro">De Engelse voetbalclub Watford heeft manager Javi Gracia ontslagen. De 49-jarige Spanjaard moet vertrekken vanwege de teleurstellende seizoensstart van zijn ploeg. Watford staat na vier speelrondes onderaan in de Premier League met één punt.</p> <p>De ploeg van verdediger Daryl Janmaat verloor de eerste drie competitiewedstrijden, tegen Brighton &amp; Hove Albion (0-3), Everton (1-0) en West Ham United (1-3). Na de zege in de League Cup op Coventry City (3-0) pakte Watford bij Newcastle United het eerste punt van het seizoen (1-1).</p><p>Het vertrouwen van de clubleiding in Gracia was toen echter al verdwenen, zo bleek zaterdag toen Watford het vertrek van de Spanjaard openbaarde. Ook de stafleden die Gracia had meegenomen, moeten weg.</p><p>De oud-speler van onder meer Athletic Bilbao en Real Sociedad begon in januari 2018 bij Watford. Hij eindigde dat jaar met zijn ploeg op de veertiende plek in de Premier League. Vorig seizoen werden The Hornets elfde. Watford haalde ook de finale van de FA Cup, maar daarin was Manchester City veel te sterk (6-0).</p>
