---
layout: post
title: "Ondernemers, sporters en automobilisten in problemen door stikstofregels"
date: Wed, 11 Sep 2019 11:21:10 +0200
categories: 
- entertainment 
- opinie 
externe_link: "https://www.telegraaf.nl/nieuws/1756068916/ondernemers-sporters-en-automobilisten-in-problemen-door-stikstofregels"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7e07e99c-d475-11e9-a85c-0218eaf05005.jpg"
---

<p class="intro">De Raad van State heeft vanwege de stikstofcrisis een streep gezet door zes bestemmingsplannen in verschillende delen van het land. Het gaat onder andere om een sportcomplex in Zaandijk en de bouw van strandhuisjes bij Petten.</p> <p>Ook een nieuwe aansluiting op de A9 bij Heiloo is van de baan. Dit project moest de bereikbaarheid en doorstroming naar verschillende dorpen verbeteren.</p><p>Voor ondernemers rond Petten zijn de druiven zuur. Hier heeft de hoogste bestuursrechter een streep gezet door de bouw van tachtig strandhuisjes, twee strandtenten en vijf ‘beachhouses’. In Aalten mag de bouw van een nieuw bedrijventerrein niet doorgaan.</p><p>Ook sporters krijgen direct te maken met de gevolgen van deze uitspraak. In Zaandijk mag de bouw van drie hockeyvelden, een clubhuis en parkeerplaatsen niet doorgaan vanwege de stikstofcrisis. In Egmond aan den Hoef heeft de Raad van State een streep gezet door een nieuw voetbalcomplex met vijf velden.</p><p>De Raad van State vernietigt de bestemmingsplannen vanwege het gebruik van de zogeheten Programmatische Aanpak Stikstof (PAS). Deze procedure mag niet meer gebruikt worden, omdat het niet voldoet aan de strenge Europese regels. De uitspraak heeft gigantische gevolgen voor tienduizenden projecten.</p><p>Later deze week komt minister Schouten (Landbouw) met een lijst van circa 18.000 overheidsprojecten die last hebben van de PAS-uitspraak.</p>
