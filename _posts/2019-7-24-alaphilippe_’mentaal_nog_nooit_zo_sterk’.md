---
layout: post
title: "Alaphilippe: ’Mentaal nog nooit zo sterk’"
date: Wed, 24 Jul 2019 20:16:00 +0200
categories: 
- sport 
- wielrennen 
externe_link: "https://www.telegraaf.nl/sport/1799781482/alaphilippe-mentaal-nog-nooit-zo-sterk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5aafef1e-ae58-11e9-a50a-0255c322e81b.jpg"
---

<p class="intro">Julian Alaphilippe kwam als een echte leider als eerste van het peloton over de finish in Gap. In de stad in de Hautes-Alpes sloten de klassementsmannen een niet-aanvalsverdrag om zo krachten te sparen voor de drie loodzware Alpen-ritten die de komende dagen op het programma staan.</p> <p>Dat Matteo Trentin in een lange vlucht de vierde ritzege voor Mitchelton-Scott pakte (de Australische ploeg komt daarmee in de zegeteller gezamenlijk aan de leiding met Jumbo-Visma) maakte niemand van de podiumkandidaten iets uit.</p><p>„Vandaag moest ik vooral gefocust blijven en de gele trui naar de finish brengen”, reageerde Alaphilippe. Hoewel de rit met de Col de la Sentinelle op 8,5 kilometer van de streep een ideale aanvalsplek voor de Fransman was, besloot hij ditmaal zijn krachten te sparen.</p><p>„Ik vertelde de andere renners dat ze geen risico’s hoefden te nemen, omdat ik niet zou aanvallen. Ik denk dat de eerste Alpen-rit meteen de zwaarste is. Ik weet dat mijn benen pijn gaan doen, maar ik ben mentaal nog nooit zo sterk en gemotiveerd geweest. Ik ben hier om een trui te verdedigen waarvan ik nooit gedacht had dat ik hem zou dragen in deze fase van de Tour. Ik kijk uit naar de gevechten in de Alpen.”</p>
