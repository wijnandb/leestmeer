---
layout: post
title: "Niet eerder kon Jessie Buckley haar veelzijdige talent zo fraai kwijt als in dit countrydrama ★★★☆☆"
date: Wed, 15 May 2019 15:19:41 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/niet-eerder-kon-jessie-buckley-haar-veelzijdige-talent-zo-fraai-kwijt-als-in-het-countrydrama-wild-rose~b5f0dfc1/"
feature_image: "https://images4.persgroep.net/rcs/x64FgkNI0WJvIgTHZP2sbSSGy1k/diocontent/148421772/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Ze speelde in een handvol Britse tv-series, was vorig jaar de grote onbekende in de hoofdrol van de sterke Britse seriemoordenaarsthriller Beast en momenteel is ze te zien in de goed ontvangen HBO-miniserie Chernobyl. Maar niet eerder kon de Ierse actrice en zangeres Jessie Buckley haar veelzijdige talent zo fraai kwijt als in het countrydrama Wild Rose. Buckley speelt de grillige twintiger Rose-Lynn Harlan, die na een gevangenisstraf van een jaar (iets met drugssmokkel) haar droom van een doorbraak als countryster in het Amerikaanse Nashville allesbehalve heeft opgegeven. Maar de realiteit valt haar zwaar: ze woont in countryloos Glasgow, haar twee hologige kinderen missen een veilige moederschoot en ze zal de eerste tijd moeten toekomen met een schoonmakersloon. De plot volgt een voorspelbaar verloop van pieken en dalen, maar geen scenarist die het talent van Buckley hier kan knechten: met ontroerende overtuiging zingt, vecht, huilt, danst en lacht en ze zich richting persoonlijke verlossing.
