---
layout: post
title: "Aandeelhouders Euronext verlengen akkoord"
date: Mon, 17 Jun 2019 18:18:11 +0200
categories: 
- financieel 
- koersen 
externe_link: "https://www.telegraaf.nl/financieel/957713512/aandeelhouders-euronext-verlengen-akkoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ebd8cff6-911b-11e9-91aa-02d1dbdc35d1.jpg"
---

<p class="intro">Vijf banken en andere investeerders die aandelen hebben in beursuitbater Euronext hebben hun overeenkomst met het bedrijf verlengd. De zogeheten referentieaandeelhouders, die gezamenlijk 23,27 van de aandelen in handen hebben, beloven daarmee hun aandelen de komende twee jaar niet op de markt te brengen.</p> <p>In ruil voor die belofte krijgen de vijf partijen, waaronder ABN AMRO, het recht om gezamenlijk drie van de negen commissarissen van Euronext te benoemen. Ook worden ze nauw betrokken bij de strategie van de beursuitbater door middel van periodieke vergaderingen en worden ze om advies gevraagd als de topman, operationeel directeur of commissarissen vervangen moeten worden.</p><p>ABN AMRO is met een belang van 0,55 procent de kleinste van de vijf referentieaandeelhouders. Caisse des Dépôts en Euroclear hebben beide een belang van 8 procent. Caisse des Dépôts kocht onlangs aandelen van zowel ABN AMRO als Société Générale. BNP Paribas Fortis (2,22 procent) en de Belgische staatsinvesteerder Federale Participatie- en Investeringsmaatschappij (4,5 procent) maken ook deel uit van de referentieaandeelhouders.</p>
