---
layout: post
title: "Kleine economische groei Duitsland"
date: Thu, 23 May 2019 08:24:14 +0200
category: financieel
externe_link: "https://www.telegraaf.nl/financieel/3634025/kleine-economische-groei-duitsland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f04305a-7d29-11e9-a983-02c309bc01c1.jpg"
---

<p class="intro">De economie van Duitsland is in het eerste kwartaal met 0,4 procent gegroeid op kwartaalbasis, na een stagnatie in de voorgaande periode. Dat liet het Duitse federale statistiekbureau woensdag weten op basis van een definitief cijfer. Dat kwam overeen met de voorlopige gegevens die het Duitse statistiekbureau eerder deze maand vrijgaf.</p> <p>In vergelijking met een jaar eerder toonde de economie van Duitsland een plus van 0,6 procent, tegen een groei van 0,9 procent in het vierde kwartaal.</p><p>Volgens ING-econoom Carsten Brzeski was het eerste kwartaal voor de Duitse economie veel beter dan velen hadden verwacht. Wel tonen de cijfers de spagaat tussen enerzijds sterke binnenlandse vraag en de haperende externe vraag in de grootste economie van de eurozone.</p><p>Het aanhoudende handelsconflict tussen de VS en China vormt volgens ING een duidelijke tegenwind voor de al gehavende exportsector. De hogere olieprijzen kunnen verder de huidige sterke binnenlandse vraag en consumentenbestedingen ondermijnen en de winstmarges van bedrijven verder onder druk zetten.</p>
