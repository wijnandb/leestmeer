---
layout: post
title: "Rapper aangeklaagd om ’bekennen van moord’ in nummer"
date: Wed, 12 Jun 2019 17:40:51 +0200
category: opmerkelijk
externe_link: "https://www.telegraaf.nl/nieuws/530845895/rapper-aangeklaagd-om-bekennen-van-moord-in-nummer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84b11a40-8d29-11e9-a8ad-02d2fb1aa1d7.png"
---

<p class="intro">Een Colombiaanse rapper heeft voor de rechter tegengesproken dat hij begin deze maand een moord in de stad Bucaramanga heeft gepleegd. Hij weerspreekt daarmee ook de tekst van een recent nummer van hem, ’Cosas de Corazón’ (Dingen van het hart).</p> <p>Rapper Yersey Fernando Tami heeft 5 juni via YouTube in een nummer van drie minuten bezongen dat hij een moord pleegde uit blinde woede over de ontrouw van zijn geliefde en de moeder van zijn kinderen.</p><p>Politie en aanklagers hebben hem na het horen van het nummer beschuldigd van moord, poging tot moord en verboden wapenbezit, berichtten Colombiaanse media. Ze zien in het rapnummer een volledige bekentenis.</p><p>Tami zou winkelier Iván Castellanos Rangel 4 juni hebben doodgeschoten in een zaak in het centrum van de stad en ook het vuur hebben geopend op twee medewerkers van Castellanos. Het slachtoffer had een relatie met de ex van de rapper. Tami is begin deze week in hechtenis genomen, nadat hij zich bij de politie had gemeld.</p><p>De video werd inmiddels meer dan driehonderdduizend keer bekeken.</p>
