---
layout: post
title: "Internazionale neemt na twee jaar afscheid van Spalletti"
date: Thu, 30 May 2019 11:10:07 +0200
category: sport
externe_link: "https://nos.nl/l/2286932"
feature_image: "https://nos.nl/data/image/2019/05/30/553566/1008x567.jpg"
---

<p>Internazionale en Luciano Spalletti gaan uit elkaar. Dat heeft de club vanmorgen bekendgemaakt.</p>
<p>"Internazionale kan bevestigen dat Luciano Spalletti niet langer de trainer van het eerste elftal is. De club bedankt hem voor zijn inzet en de behaalde resultaten", schrijft Inter op twitter.</p>
<p>De 60-jarige Italiaan had Inter twee seizoenen onder zijn hoede. In de Serie A eindigden de 'Nerazzurri' twee keer als vierde. Die plek geeft recht op een plaats in de Champions League.</p>
<p>In de Champions League eindigde de ploeg van Oranje-international Stefan de Vrij dit jaar op de derde plaats in een poule met FC Barcelona, Tottenham Hotspur en PSV. Vervolgens werd Inter in de achtste finales van de Europa League uitgeschakeld door Eintracht Frankfurt.</p>
<p>Afgelopen zomer verlengde Spalletti, die eerder onder meer trainer was van AS Roma en Zenit Sint-Petersburg, zijn contract nog tot de zomer van 2021.</p>
<h2>Opvolger</h2>
<p>Antonio Conte heeft volgens Italiaanse media de beste papieren om Spalletti op te volgen. De 49-jarige oud-international werd vorig jaar aan de kant gezet door Chelsea en zit sindsdien zonder club.</p>
<p>Conte was eerder trainer van Juventus en bondscoach van ItaliÃ«.</p>
