---
layout: post
title: "VS in WK-finale, nu Oranje nog"
date: Tue, 02 Jul 2019 22:54:31 +0200
category: sport
externe_link: "https://www.telegraaf.nl/sport/408653201/vs-in-wk-finale-nu-oranje-nog"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/49452e5e-9d16-11e9-a9f3-0217670beecd.jpg"
---

<p class="intro">Als de Oranje Leeuwinnen woensdagavond de WK-finale halen, spelen ze komende zondag tegen de Verenigde Staten. De Amerikaanse vrouwen waren dinsdagavond in Lyon te sterk voor Engeland: 2-1. Alle treffers vielen voor rust.</p> <p>In een aantrekkelijk duel kwamen de VS na tien minuten op voorsprong via Christen Press. Engeland deed wat terug via Ellen White die 9 minuten later voor de gelijkmaker (1-1) tekende. Uitgerekend op haar verjaardag scoorde Alex Morgan na 30 minuten haar zesde treffer van het toernooi. De eerste vijf had de blikvangster van de Amerikaanse ploeg in het allereerste groepsduel tegen Thailand gemaakt toen de VS met 13-0 wonnen.</p><p>In de 67e minuut juichte heel Engeland voor de gelijkmaker van Ellen White (2-2), maar de VAR keurde de treffer af wegens buitenspel. Dat was een kwestie van centimeters. Een kwartier later, na interventie van de VAR, kreeg de Britse ploeg een strafschop. Keepster Alyssa Naeher wist de zwakke inzet van aanvoerster Steph Houghton te pakken.</p><p>In de finale speelt Verenigde Staten zondag in hetzelfde stadion tegen de winnaar van het duel tussen Nederland en Zweden. Die halve eindstrijd is woensdagavond, eveneens in Lyon (aanvang: 21.00 uur). De verliezer speelt zaterdag tegen Engeland in de strijd om WK-brons in Nice.</p>
