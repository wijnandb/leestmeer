---
layout: post
title: "Weer zware aardbevingen Californië"
date: Sat, 06 Jul 2019 06:37:43 +0200
category: buitenland
externe_link: "https://www.telegraaf.nl/nieuws/1187076628/weer-zware-aardbevingen-californie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6b583020-9fc0-11e9-ab22-02d2fb1aa1d7.jpg"
---

<p class="intro">De Amerikaanse staat Californië is wederom getroffen door een zware aardbeving, nu met een kracht van 7.1. Het epicentrum lag nabij de stad Ridgecrest op 800 meter diepte. Donderdag was er al een beving met de kracht van 6.4 gemeten, die wordt nu de ’voorschok’ genoemd.</p> <p>In Ridgecrest komen veel schademeldingen binnen. Meerdere huizen zijn in brand gevlogen en veel gasleidingen zijn gesprongen. Er zijn geen doden gevallen, maar meerdere mensen raakten wel gewond. De brandweer meldt dat huizen zijn verschoven en dat er overal barsten te zien zijn.</p><p>Luke Smith, eigenaar van een sportsbar in Ridgecrest, laat weten dat er ook bij hem veel schade is. „De tegels werden van het plafond geschud, de lampen zijn beschadigd en de flessen drank vielen naar beneden. Er waren drie klanten binnen, maar niemand raakte gewond.”</p><p>Kort na de beving zijn al meerdere naschokken met een kracht van 4 tot 4.7 gevoeld. De eerste schok was te voelen tot in Los Angeles.</p><p>Bij de eerdere bevingen op donderdag kwamen geen mensen om het leven. Wel raakten twintig mensen gewond en zijn meerdere huizen afgebrand. Volgens USGS hebben er sinds de beving van donderdag constant kleine naschokken met een kracht tussen de 2 en 3 plaatsgevonden.</p>
