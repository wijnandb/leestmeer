---
layout: post
title: "Kleine uitslagen op Wall Street"
date: Thu, 06 Jun 2019 15:48:18 +0200
categories: 
- financieel 
- koersen 
externe_link: "https://www.telegraaf.nl/financieel/1214586325/kleine-uitslagen-op-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2687a554-8862-11e9-983a-02d2fb1aa1d7.jpg"
---

<p class="intro">De aandelenbeurzen in New York zijn donderdag met kleine winsten geopend. Daarmee wordt voortgeborduurd op de koerswinsten van de afgelopen dagen. Beleggers op Wall Street verwerken het rentebesluit van de Europese Centrale Bank (ECB). Daarnaast blijft de aandacht uitgaan naar de wereldwijde handelsontwikkelingen.</p> <p>De Dow-Jonesindex stond na enkele minuten handel 0,1 procent hoger op 25.555 punten. De brede S&amp;P 500 kreeg er een fractie bij tot 2826 punten en ook de Nasdaq bleef vrijwel onveranderd. De techbeurs stond op 7578 punten.</p><p>De ECB hield zoals verwacht de rente onveranderd en zei dat de rente zeker nog tot en met de eerste helft van volgend jaar op het huidige, zeer lage niveau blijft. Eerder werd nog gemeld dat de rente zeker tot en met eind dit jaar niet zou worden verhoogd.</p><p>Recordverkoop Tesla</p><p>President Donald Trump voerde de druk op China verder op door te dreigen met verdere tariefsverhogingen op nog eens 300 miljard dollar aan goederen uit China. Peking kondigde vrijwel tegelijkertijd aan de handelsstrijd tot het einde toe vol te zullen houden.</p><p>Automakers stonden om verschillende redenen in de belangstelling. Fiat Chrysler werd 0,2 procent lager gezet. Het Italiaans-Amerikaanse autoconcern, dat ook een notering heeft op Wall Street, heeft zijn voorstel voor een fusie met Renault ingetrokken, nadat het bestuur van het Franse autobedrijf de beslissing over de deal wilde uitstellen.</p><p>Tesla ging 3,5 procent omhoog na berichten van ingewijden dat de fabrikant van elektrische auto's in het tweede kwartaal een recordverkoop in Noord-Amerika zal behalen. Verder maakte Ford Motor (min 0,1 procent) bekend een buitengewone last te nemen van 650 miljoen dollar voor de sluiting van een benzinemotorenfabriek in Wales.</p>
