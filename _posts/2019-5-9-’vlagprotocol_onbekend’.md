---
layout: post
title: "’Vlagprotocol onbekend’"
date: Thu, 09 May 2019 07:00:00 +0200
category: overig
externe_link: "https://www.telegraaf.nl/watuzegt/3553888/vlagprotocol-onbekend"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/787bb962-7175-11e9-92d1-02d2fb1aa1d7.jpg"
---

<p class="intro">Als voormalig Koopvaardij-officier erger ik mij ieder jaar weer aan het misbruik van onze vlag, laat C.N.H. van Dijck weten.</p> <p>De regels voor het gebruik van ons dundoek zijn duidelijk maar toch hangt onze nationale driekleur vaak dagenlang als een vod aan een vlaggenstok, bijvoorbeeld als een schoolverlater zijn of haar diploma heeft behaald. Met 4 en 5 mei vergeten bepaalde lieden uit pure desinteresse gewoon de halfstok positie de volgende dag te veranderen in volmastpositie. Dat de vlag bij zonsondergang gestreken en na zonsopkomst gehesen moet worden, is blijkbaar ook niet bekend. Maar het ergste zag ik op een foto in de krant (Tel. 7/5) waar een stewardess de vlag over de grond sleepte.</p><p>C.N.H. van Dijck, Mijdrecht</p>
