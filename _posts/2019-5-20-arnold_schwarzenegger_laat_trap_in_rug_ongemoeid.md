---
layout: post
title: "Arnold Schwarzenegger laat trap in rug ongemoeid"
date: Mon, 20 May 2019 12:03:31 +0200
categories: 
- entertainment 
- opinie 
externe_link: "https://www.telegraaf.nl/entertainment/3614530/arnold-schwarzenegger-laat-trap-in-rug-ongemoeid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/85a9fbec-7ae6-11e9-8595-02d2fb1aa1d7.jpg"
---

<p class="intro">Arnold Schwarzenegger, die afgelopen weekend een trap in zijn rug kreeg tijdens een sportevenement in Johannesburg, is niet van plan een aanklacht in te dienen tegen de dader. De voormalige acteur kreeg zaterdag vanuit het niets een trap in zijn rug toen hij handtekeningen uitdeelde aan fans tijdens een sportevenement in de Zuid-Afrikaanse stad.</p> <p>„Velen van jullie hebben me ernaar gevraagd, maar ik zal hem niet aanklagen”, schrijft de 71-jarige Schwarzenegger op Twitter. Hij hoopt dat de man zijn leven weer op de rit zal krijgen. „Ik ga verder en concentreer me liever op de duizenden geweldige atleten die ik heb ontmoet in Afrika.”</p><p>De ’Terminator’ liet eerder al weten niet erg geschrokken te zijn van het incident. Hij dacht in eerste instantie dat hij per ongeluk een duw kreeg. „Dat gebeurt wel vaker. Ik realiseerde me pas dat ik geschopt was toen ik de video zag.”</p>
