---
layout: post
title: "Omwonenden gek van herrie spelende kinderen"
date: Tue, 02 Jul 2019 11:57:49 +0200
categories: 
- entertainment 
- opinie 
externe_link: "https://www.telegraaf.nl/nieuws/1258136029/omwonenden-gek-van-herrie-spelende-kinderen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5f9501e0-9cb5-11e9-a5c4-0217670beecd.jpg"
---

<p class="intro">Basisschool De Buut in Nijmegen moet voor het einde van de maand het sportveldje naast de school sluiten. Zo niet; dan moet de school een dwangsom van 10.000 euro betalen. Het geluid van spelende en voetballende kinderen zou te veel overlast veroorzaken voor omwonenden.</p> <p>Janneke Colsen, directrice van de basisschool, laat aan De Gelderlander weten dat de sluiting van het veldje een groot drama zou zijn. Het veld ligt er al veertig jaar en is juist de afgelopen jaren opgeknapt. Om die reden gaat de school er alles aan doen om de sluiting te voorkomen.</p><p>Gemeente</p><p>In 2018 trokken bewoners van het in 2016 opgeleverde appartementencomplex, dat direct naast het veldje is gebouwd, al aan de bel bij de Gemeente Nijmegen om te klagen over het geluid dat de spelende kinderen produceerden.</p><p>Uit geluidsmetingen is gebleken dat het veldje inderdaad voor een overschrijding van geluidsnormen zorgt.</p><p>Petitie</p><p>Het nieuws over de sluiting van het sportveldje zorgt voor veel commotie op sociale media. „Spelende kinderen en bomen zijn blijkbaar de vijanden van de burgertrut”, schrijft iemand op Twitter. „Typerend voor vergrijzende samenleving: intolerante boomers met te grote sense of entitlement”, zegt een ander.</p><p>Inmiddels is er een petitie gestart door ouders en verzorgers van de leerlingen van De Buut. Het verzoek aan de gemeente is om het speelveld te behouden en om samen naar een andere passende oplossing te zoeken voor het geluidsoverlast.</p>
