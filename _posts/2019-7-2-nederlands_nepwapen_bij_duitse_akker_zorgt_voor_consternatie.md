---
layout: post
title: "Nederlands nepwapen bij Duitse akker zorgt voor consternatie"
date: Tue, 02 Jul 2019 13:41:58 +0200
category: nieuws
externe_link: "https://nos.nl/l/2291612"
feature_image: "https://nos.nl/data/image/2019/07/02/560585/1008x567.jpg"
---

<p>Een op het eerste oog onbeheerd Nederlands antitankwapen heeft voor wat consternatie gezorgd op het Duitse platteland.</p>
<p>Een man uit Bergen-Hohne, bij een NAVO-oefenterrein in Nedersaksen, plaatste vanmorgen foto's van het wapen op Twitter. De Duitse krijgsmacht bevestigde vervolgens dat het een Nederlands wapen is.</p>
<h2>Niet onbeheerd achtergelaten</h2>
<p>Een woordvoerder van de Nederlandse Defensie benadrukt dat het gaat om een dummy, een nepwapen dus. Die was vanmorgen bij de akker neergezet vanwege een internationale verkenningswedstrijd van de Landmacht. Dat gebeurde onder toezicht en is afgestemd met de lokale autoriteiten.</p>
<p>"De deelnemers moeten op en buiten het oefenterrein verborgen objecten vinden", legt de woordvoerder uit. "Er waren toezichthouders die de dummy in de gaten hielden, maar die waren verdekt opgesteld. Anders weten de deelnemers ook meteen waar de objecten staan."</p>
<p>Hij zegt dat het voor de wedstrijd van belang is dat de deelnemers niet alleen op militair terrein oefenen, maar ook daarbuiten. "Ze moeten op allerlei terrein opereren, ook in de bebouwde kom. Alleen zo toetsen we al hun kwaliteiten."</p>
