---
layout: post
title: "Braziliaanse drugshandelaar probeert verkleed als vrouw te ontsnappen uit cel"
date: Sun, 04 Aug 2019 20:31:35 +0200
categories: 
- entertainment 
- opmerkelijk 
externe_link: "https://nos.nl/l/2296336"
feature_image: "https://nos.nl/data/image/2019/08/04/568242/1008x567.jpg"
---

<p>Een Braziliaanse drugshandelaar heeft geprobeerd te ontsnappen uit de gevangenis door zich te verkleden als vrouw. De man had een pruik met lange haren opgezet, een masker opgedaan en dameskleding aangetrokken. Bewakers ontdekten zijn ontsnappingspoging op tijd.</p>
<p>Bekijk hier hoe hij eruit zag:</p>
<p>Op het moment dat de verklede man de gevangenis afgelopen zaterdag wilde verlaten, werden de bewakers argwanend. Zij besloten uit te zoeken wat er aan de hand was. Onder het masker en de pruik bleek Clauvino da Silva te zitten, een bendelid van de criminele organisatie Comando Vermelho.</p>
<p>De man had kleding geleend van zijn dochter en droeg naast een masker, ook een bril. De autoriteiten laten weten dat Da Silva naar een extra beveiligde afdeling is gebracht. Ook worden de familieleden ondervraagd over de rol die zij hebben gespeeld bij deze ontsnappingspoging.</p>
