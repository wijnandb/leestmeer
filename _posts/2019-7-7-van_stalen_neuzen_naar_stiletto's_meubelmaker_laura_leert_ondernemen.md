---
layout: post
title: "Van stalen neuzen naar stiletto's: meubelmaker Laura leert ondernemen"
date: Sun, 07 Jul 2019 15:03:51 +0200
category: binnenland
externe_link: "http://feeds.nos.nl/~r/nosnieuwsbinnenland/~3/JHF-Y5t1eRk/2292437"
feature_image: "https://nos.nl/data/image/2019/07/07/561790/1008x567.jpg"
---

<p>Laura Besseling is 22 jaar, meubelmaker en wil graag haar eigen internationale meubelbedrijf. Ze weet alleen niet waar ze moet beginnen. "Daarom heb ik me aangemeld voor de Young Lady Business Academy. Om te leren hoe je nou een onderneming start."</p>
<p>Tijdens de training wordt een groep meiden van 15 tot 25 jaar binnen een week klaargestoomd voor een carri√®re in het bedrijfsleven of de politiek.</p>
<p>Die academie is opgericht door Elske Doets, bekend van het gelijknamige reisbureau, nadat ze in 2017 zakenvrouw van het jaar was geworden. "De jury zei toen tegen mij: 'Nu moet je wel vrouwen verder helpen'." Ze besloot zich te richten op een jongere doelgroep, omdat ze niet wist of ze met mensen van haar eigen leeftijd echt het verschil kon maken.</p>
<p>NOS op 3 ging bij Laura langs, om te zien wat ze allemaal al had geleerd.</p>
<p>"Eerlijk is eerlijk, het is wel een lange zit", lacht Laura. De groep meiden krijgt workshops van verschillende Nederlandse topvrouwen. Maar het is niet alleen maar luisteren: "Ze leren lef tonen en risico's nemen. Talent en ambitie hebben ze genoeg, maar zelfvertrouwen is echt een aandachtspunt. Wij helpen daarmee, door bijvoorbeeld mindset-trainingen en sporten", vertelt Doets.</p>
<p>Dat het nodig is om stevig in je schoenen te staan, merkte Doets geregeld: "Het waren vooral de mannen in de donkere pakken die met de armen over elkaar en de buik vooruit zich heel geslaagd voelden. Van hen ondervond ik altijd heel veel weerstand."</p>
<p>Ze had zo haar eigen manier om met dit soort mensen om te gaan: "Ik laat ze altijd eerst even hun kunstje doen, zodat zij denken dat ze mij omver kunnen blazen. En daarna verras ik ze."</p>
<p>Laura heeft in ieder geval veel aan de week gehad: "Iedereen vertelt iets inspirerends en dat vond ik heel belangrijk en leuk om te horen."</p>
<p>En als kers op de taart won ze ook nog eens de hoofdprijs:</p><img src="http://feeds.feedburner.com/~r/nosnieuwsbinnenland/~4/JHF-Y5t1eRk" height="1" width="1" alt=""/>
