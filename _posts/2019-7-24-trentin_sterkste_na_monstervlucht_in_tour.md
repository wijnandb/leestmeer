---
layout: post
title: "Trentin sterkste na monstervlucht in Tour"
date: Wed, 24 Jul 2019 17:03:34 +0200
categories: 
- sport 
- wielrennen 
externe_link: "https://www.telegraaf.nl/sport/591604674/trentin-sterkste-na-monstervlucht-in-tour"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5916dce2-ae32-11e9-9b85-02c309bc01c1.jpg"
---

<p class="intro">Het is Bauke Mollema niet gelukt om een lange vlucht in de 17e etappe in de Tour de France te bekronen met een dagzege. Matteo Trentin ging na de monstervlucht met de etappewinst aan de haal.</p> <p>Een grote groep renners besloot al snel weg te rijden uit het peloton. In totaal 33 vluchters kregen de ruimte van de klassementsmannen. Bauke Mollema wist zich hier ook bij te scharen. De groep kreeg meer dan 16 minuten voorsprong van het peloton, waardoor duidelijk werd dat de dagwinnaar hier uit zou komen.</p><p>Zo’n 30 kilometer voor de finish begon het steekspel om de winst. Mollema probeerde het ook in zijn eentje, maar werd al snel tot de orde geroepen. Niet veel later besloten tien renners weg te rijden uit de vluchtersgroep: Van Avermaet, Gougaerd, King, Skujins, Oss, Izagirre, Trentin, Asgreen, Scully, Laengen, Périchon en Rui Costa. Mollema had hier de slag gemist.</p><p>Vogel gevlogen</p><p>Matteo Trentin (Mitchelton–Scott) ging er vervolgens vandoor. Alleen Pierre-Luc Périchon en Kasper Asgreen gingen - weliswaar op afstand - in de achtervolging vanuit de kopgroep. In de laatste 5 kilometer kwamen Izagirre en Mollema weer voorbij Périchon.</p><p>Maar Trentin was gevlogen. Voor Mitchelton–Scott de vierde etappezege in deze Tour, na twee maal winst door Simon Yates en een van Daryl Impey. Voor de 29-jarige Trentin is het zijn derde zege in een Touretappe. In 2013 won hij een heuvelrit door zijn medevluchters in de sprint te kloppen. Een jaar later was hij de beste in een chaotische sprint in Nancy, waar hij onder anderen Peter Sagan en Tom Dumoulin klopte.</p><p>Het peloton kwam binnen op ruim 20 minuten van winnaar Trentin.</p><p>In het algemeen klassement veranderde er niets. Julian Alaphilippe behoudt de gele leiderstrui. Geraint Thomas staat tweede, 12 seconden voor Steven Kruijswijk.</p><p>Reactie Trentin</p><p>De dagwinnaar wist dat dit zijn laatste kans op een ritzege was met de komende drie dagen met zware bergetappes op het programma. De Italiaan kon het bijna niet geloven dat hij de zeventiende etappe met een solo won. „Deze overwinning na een solo voelt speciaal na twee eerdere ritzeges die ik in een sprint won”, vergeleek hij zijn zege met die andere twee in 2013 en 2014. „Dit is een geweldig gevoel.”</p><p>Trentin had al verwacht dat er uit de grote kopgroep zich een kleinere groep los zou maken, zoals gebeurde op zo’n 30 kilometer van de finish. „Ik viel twee, drie keer aan en probeerde alleen weg te rijden voor de beklimming omdat ik wist dat ik beter mijn eigen tempo vooraan kon rijden dan achter anderen aan te gaan”, legde hij uit. „Ik wist dat als ik tien seconden had, de anderen naar elkaar zouden gaan kijken. Ik heb mijn tempo vastgehouden en de voorsprong die ik had niet meer weggegeven.”</p><p>Bekijk hier de uitslagen in de Ronde van Frankrijk.</p><p>Bekijk hier de klassementen in de Ronde van Frankrijk.</p>
