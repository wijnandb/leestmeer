---
layout: post
title: "Het wordt een heel erg warme zondag"
date: Sun, 02 Jun 2019 06:43:55 +0200
category: binnenland
externe_link: "https://www.telegraaf.nl/nieuws/3678977/het-wordt-een-heel-erg-warme-zondag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7ab004b6-8504-11e9-ab50-0255c322e81b.jpg"
---

<p class="intro">We hebben zaterdag al even kunnen wennen aan het mooie warme weer: met een temperatuur van 25 graden in De Bilt was het officieel de eerste zomerse dag van het jaar. Maar zondag wordt het helemaal warm. De weerbureaus verwachten dat het op sommige plekken zelfs 30-plus wordt, behalve in het Waddengebied. Als het kwik in De Bilt die grens van 30 graden passeert, is zelfs de eerste officiÃ«le tropische dag van dit jaar een feit. Sterker nog: Nooit eerder liep de temperatuur op 2 juni zo hoog op.</p> <p>In 1947 noteerde het hoofdstation op die dag een maximumtemperatuur van 29,5 graden. Mocht de temperatuur zondag hoger uitkomen dan beleeft Nederland officieel dus de warmste 2 juni ooit gemeten.</p><p>De weerbureaus waarschuwen ook voor de zonkracht. Die stijgt tot de zogeheten UV-index 7, wat inhoudt dat de onbeschermde huid al binnen 15 minuten kan verbranden. Vooral op de stranden bestaat die kans omdat daar ook nog een zeebriesje staat. Daardoor kunnen mensen niet door hebben dat ze verbranden.</p><p>Lees verder onder de foto</p><p>Hinder evenementen</p><p>Meerdere evenementen ondervinden waarschijnlijk ook wel hinder van de warmte. De Maas en Waal Marathon die zondag in het Gelderse Appeltern zou worden gelopen, is afgelast. Experts denken dat de hoge temperaturen kunnen leiden tot warmteletsels bij deelnemers, vrijwilligers en bezoekers. En ook de marathon van Hoorn is afgelast.</p><p>Na het weekeinde is het trouwens weer voorbij met het mooie weer. In de nacht van zondag op maandag is er kans op onweer en maandag overdag kan het gaan regenen en onweren. Met name in het oosten van het land kunnen felle onweersbuien voorkomen.</p>
