---
layout: post
title: "Allergisch? Piek hooikoortsseizoen komt eraan"
date: Sat, 18 May 2019 08:18:38 +0200
category: binnenland
externe_link: "https://www.telegraaf.nl/nieuws/3607555/allergisch-piek-hooikoortsseizoen-komt-eraan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cdf33db8-7934-11e9-8cb4-0255c322e81b.jpg"
---

<p class="intro">Voor mensen die allergisch zijn voor graspollen breekt een zware periode aan. Rond 25 mei begint de piekperiode van het graspollenseizoen, waardoor tot eind juni de kans op hooikoortsklachten zeer groot is. Ook bloeien in die periode de zuring en de weegbree, wat eveneens tot allergische klachten kan leiden.</p> <p>Volgens Weeronline, Wageningen University en het Leids Universitair Medisch Centrum doen hooikoortspatiÃ«nten er goed aan hun medicatie de komende weken af te stemmen op erg ongunstige condities. Klachten bestaan uit niesbuien, snotteren, hoesten en branderige en rode ogen.</p><p>De afgelopen weken was de concentratie graspollen in de lucht nog relatief laag. Het koude en droge weer remde de bloei van de grassen. Nu het warmer wordt en er af en toe een bui kan vallen, zal de hoeveelheid grasstuifmeel in de lucht snel toenemen. Tot ver in de zomer zijn er bloeiende grassen.</p>
