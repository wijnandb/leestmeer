---
layout: post
title: "RTL haalt nieuw seizoen GTST week naar voren"
date: Wed, 21 Aug 2019 13:53:22 +0200
categories: 
- entertainment 
- sterren 
externe_link: "https://www.telegraaf.nl/entertainment/1602632755/rtl-haalt-nieuw-seizoen-gtst-week-naar-voren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7733caee-c40a-11e9-bd30-0217670beecd.jpg"
---

<p class="intro">Het dertigste seizoen van Goede tijden, slechte tijden begint een week eerder dan gepland. De start van de nieuwe reeks begint nu maandag al, heeft RTL woensdag bekendgemaakt.</p> <p>Reden voor de verplaatsing is volgens de zender omdat „fans duidelijk niet langer willen wachten.” Mogelijk hebben ook de lage kijkcijfers van de compilatieafleveringen van deze week en de vernieuwde vooravondprogrammering bij de concurrentie een rol gespeeld. Een woordvoerder van RTL was niet direct bereikbaar voor commentaar.</p><p>Eigenlijk zouden er nog de hele week compilaties worden uitgezonden en vanaf volgende week de laatste vijf afleveringen van vorig seizoen worden herhaald. In plaats daarvan worden vanaf woensdagavond de laatste drie afleveringen nog eens uitgezonden met vrijdag de zomercliffhanger.</p><p>De compilaties van maandag en dinsdag trokken respectievelijk 287.000 en 271.000 kijkers. Vorige week trok de quiz Ik weet er alles van met Ruben Nicolai op hetzelfde tijdstip nog ruim een half miljoen meer mensen.</p><p>SBS6 begint maandag met nieuwe afleveringen van Man Bijt Hond en Lingo.</p>
