---
layout: post
title: "Stelletje strijkt neer op nest doodgeschoten ooievaar"
date: Mon, 20 May 2019 12:30:13 +0200
categories: 
- entertainment 
- opinie 
externe_link: "https://www.telegraaf.nl/nieuws/3614732/stelletje-strijkt-neer-op-nest-doodgeschoten-ooievaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4c0e67de-7aea-11e9-a5d0-0255c322e81b.jpg"
---

<p class="intro">Het ooievaarsnest langs het spoor in De Lutte, waar begin deze maand een ooievaar werd doodgeschoten, heeft weer bewoners. Het is nog niet duidelijk of het de weduwe is met haar nieuwe vriend of dat het om een nieuw paartje gaat.</p> <p>Dat meldt RTV Oost. Het nest kwam eerder in het nieuws toen de mannelijke vogel nietsvermoedend op het nest zat bij zijn broedende vrouwtje toen er vanuit een grijze auto gericht op de dieren werd geschoten. Het mannetje overleefde de beschieting niet, het vrouwtje wel.</p><p>De ooievaars bouwden meerdere keren een nest op de bovenleidingsmasten van de naastgelegen spoorlijn. ProRail plaatste niet veel later een paal om gevaarlijke situaties te voorkomen en waar het stel rustig hun nest kon bouwen.</p><p>Eieren uitgekomen</p><p>Omdat ooievaars elkaar aflossen tijdens het broeden en omdat het vrouwtje zou blijven wachten tot het mannetje haar zou aflossen en daardoor zou verhongeren, werden de eieren weggehaald. De eieren werden in een broedmachine gelegd en zijn inmiddels uitgekomen.</p>
