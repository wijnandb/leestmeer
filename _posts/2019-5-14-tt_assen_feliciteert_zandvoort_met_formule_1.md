---
layout: post
title: "TT Assen feliciteert Zandvoort met Formule 1"
date: Tue, 14 May 2019 14:52:35 +0200
categories: 
- sport 
- autosport 
externe_link: "https://www.telegraaf.nl/sport/3584744/tt-assen-feliciteert-zandvoort-met-formule-1"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/292c354a-7647-11e9-b1c7-02d2fb1aa1d7.jpg"
---

<p class="intro">De organisatie van het TT Circuit van Assen heeft Zandvoort gefeliciteerd met de terugkeer van de Formule 1 na 35 jaar.</p> <p>Het circuit in Drenthe was ook in de race voor het organiseren van een F1-race, maar het Formula One Management (FOM) koos voor het circuit in de Noord-Hollandse duinen.</p><p>"Ten eerste een felicitatie aan Max Verstappen dat hij de Formule 1 terug in Nederland heeft gekregen en ten tweede een felicitatie aan Zandvoort", reageerde Jos Vaessen, de voorzitter van de stichting die werkte aan het binnenhalen van de Grand Prix in Assen. "Natuurlijk is er bij ons teleurstelling, maar het feit dat de Formule 1 naar Nederland komt, is het belangrijkste."</p><p>Het TT Circuit en de stichting hadden steeds gezegd dat Assen klaar was om de Formule 1 te ontvangen, mocht Zandvoort het niet rond krijgen. "Half april kregen wij van de Formule 1 te horen dat zij goede hoop hadden op een akkoord met Zandvoort", zei Vaessen. "De beslissing ligt bij het FOM. Dat moet je accepteren."</p>
