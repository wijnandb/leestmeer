---
layout: post
title: "’Roglic en Yates kunnen hier winnen’"
date: Tue, 14 May 2019 13:12:39 +0200
categories: 
- entertainment 
- opinie 
externe_link: "https://www.telegraaf.nl/sport/3583813/roglic-en-yates-kunnen-hier-winnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5c6851b8-7639-11e9-bf65-02c309bc01c1.jpg"
---

<p class="intro">„Vergeet niet, Primoz Roglic en Simon Yates kunnen deze sprint hier zomaar winnen”, laat Erik Breukink weten, voorafgaand aan de vierde etappe in de Giro d’Italia. De oud-renner, ploegleider van Team Roompot en in 1988 tweede in het eindklassement van de Giro, blikt voor Telesport dagelijks vooruit op een etappe.</p> <p>In 223 kilometer rijden de renners in de 4e etappe van de Giro d’Italia van Orbetello naar Frascati, een stad even ten zuidoosten van Rome. Veel vals plat, tot glooiende wegen onderweg en de laatste 5 kilometer loopt met een slordige 4 procent op. Het is tevens de langste etappe in deze editie van de Giro d’Italia.</p><p>„Vooral de aankomst gaat interessant worden. En dan met name voor de sprinters. Ik denk dat het voor sommige van deze rappe mannen, zoals Viviani, iets te lastig gaat worden”, meent de voormalig renner van Rabobank en ONCE.</p><p>Tijdsverschillen</p><p>Hij vervolgt: „Het is wellicht een goede aankomst voor een renner als Caleb Ewan. Maar het is een lange rit, ruim 200 kilometer gaat erin hakken. De vraag is ook: wat doet Jumbo-Visma met het verdedigen van de roze leiderstrui van Roglic?”</p><p>Breukink vraagt zich vooral af hoe graag Jumbo de trui wil behouden de komende dagen. „Wie gaat de koers controleren? Jumbo wil niet per se de roze trui verdedigen en gaan zeker niet de hele dag op kop rijden. Of er een groepje kan wegrijden hangt ook echt af van de andere ploegen.”</p><p>Toch heeft de oud-renner wel een favoriet op het oog. „Diego Ulissi is een kanshebber voor de dagzege. Maar dan moet de koers wel gecontroleerd worden. Maar ook de klassementsrenners moeten opletten. Let wel: Roglic en Yates kunnen ook de sprint winnen van zo’n groep, hebben ze al bewezen. En dat kan meteen weer tijdsverschillen opleveren.”</p>
