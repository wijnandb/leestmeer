---
layout: post
title: "Dagje weg rib uit lijf"
date: Wed, 07 Aug 2019 07:31:00 +0200
categories: 
- financieel 
- geld 
externe_link: "https://www.telegraaf.nl/financieel/166771924/dagje-weg-rib-uit-lijf"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b6797950-b93e-11e9-9ff8-0217670beecd.jpg"
---

<p class="intro">De kosten voor een bezoekje aan museum, dierentuin of attractiepark rijzen de pan uit. Een toegangskaartje is afgelopen vijf jaar gemiddeld 14 procent duurder geworden. Daarmee stijgt de prijs van een dagje uit twee keer zo hard als de totale kosten van levensonderhoud tussen juli 2014 en juli 2019.</p> <p>Dat blijkt uit cijfers die het Centraal Bureau voor de Statistiek (CBS) vanochtend heeft gepubliceerd. Tickets voor musea en dierentuinen stegen met bijna 17 procent het hardst in prijs. Bezoekers van attractieparken moesten in juli van dit jaar 13,7 procent meer neertellen voor hun toegangskaartje dan in juli 2014. Ook voor parkeren (+16 procent) en openbaar vervoer (+11 procent) moest veel meer geld neergelegd worden.</p><p>Musea en dierentuinen erkennen dat zij hun toegangsprijzen afgelopen jaren fors hebben verhoogd. Het Nibud krijgt in vakantietijd veel vragen over de almaar duurder wordende dagjes uit. Het budgetinstituut adviseert een bezoekje aan een pretpark of dierentuin ver van tevoren te plannen, zodat er voldoende geld gespaard kan worden.</p>
