---
layout: post
title: "Teleurstelling en trots bij BN’ers na verloren finale"
date: Sun, 07 Jul 2019 19:40:50 +0200
category: entertainment
externe_link: "https://www.telegraaf.nl/entertainment/755001689/teleurstelling-en-trots-bij-bn-ers-na-verloren-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/02d32e08-a0e0-11e9-9186-0218eaf05005.png"
---

<p class="intro">Bekend Nederland heeft zondag intens meegeleefd met de Nederlandse voetbalsters in de WK-finale. De teleurstelling was dan ook groot toen bleek dat het Amerikaanse team een maatje te groot was voor de Leeuwinnen.</p> <p>„Nederland staat wel totaal terecht in de finale. Moeilijker dan dit heeft USA het niet gehad. Gevochten als Leeuwinnen. Trots!”, reageert cabaretier Jochem Myjer op Twitter. Ook Radio 538-dj Coen Swijnenberg kan leven met de 2-0 uitslag. „Amerika terecht gewonnen maar ze hadden er wel een tikkeltje gelukkige pingel voor nodig om zich los te maken van Nederland.”</p><p>Acteur Diederik Ebbinge: ”0 kansen. Pijnlijk”, vond hij. En ook cabaretier Viggo Waas was wat zuur na afloop. „Vierde WK-finale die ik heb verloren.”</p><p>Claudia de Breij: „Dit team! Tranen. Liefste Leeuwinnen. Dankjewel voor de inspiratie, voor de lol, voor de droom, voor alles. We hóuden van jullie!”</p><p>Sari</p><p>Andere BN’ers roemden vooral het optreden van oranje-doelman Sari van Veenendaal. „Trots op onze leeuwinnen! Sari van Veenendaal met name op jou!”, schreef Patty Brard. En Frans Bauer: „Wat hebben de dames het fantastisch gedaan! In 1 woord geweldig! En we hebben de beste keepster van het toernooi! De gouden handschoen!”</p><p>Weer een andere groep bekenden wond zich vooral op over de strafschop die werd gegeven. „Varschrikkelijk”, vond Qmusic-dj Mattie Valk. Zijn Radio 2-collega Wouter van der Goes ging nog een stapje verder. „Schande!”</p>
