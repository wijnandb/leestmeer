---
layout: post
title: "Dumoulin nuchter na klap: ’Aan deze Roglic doe je niets’"
date: Sat, 11 May 2019 20:49:00 +0200
category: sport
externe_link: "https://www.telegraaf.nl/sport/3572291/dumoulin-nuchter-na-klap-aan-deze-roglic-doe-je-niets"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e0c4ba52-7425-11e9-ad86-0218eaf05005.jpg"
---

<p class="intro">Tom Dumoulin, de kopman van Team Sunweb, was best tevreden met zijn optreden bij de proloog in de Giro d’Italia, vooralsnog goed voor de vierde tijd.</p> <p>Het gevoel was dus niet eens zo slecht geweest, maar Dumoulin wist zaterdag nadat hij gefinisht was al snel dat de Giro d’Italia voor hem niet goed was begonnen. „Ik ben teleurgesteld over de uitslag”, zei hij nadat een deel van de renners de 8 kilometer lange klimtijdrit had afgewerkt. De als eerste gestarte Dumoulin stond inmiddels vierde, maar wat vooral zeer deed was het gat met lijstaanvoerder Primoz Roglic: 28 seconden.</p><p>„Ik ben te traag begonnen. Maar ook door iets sneller te starten, maak je dat verschil niet goed”, zei de renner van Sunweb. „Aan Roglic in deze vorm doe je niets.” Ook de andere favorieten kwamen er niet aan te pas tegen de kopman van Jumbo-Visma. De Brit Simon Yates, als enige laat gestart, kwam het dichtste bij, maar bleef op 19 seconden steken. Ook de Italiaan Vincenzo Nibali (op 0.23) en de Colombiaan Miguel Angel Lopez (0.28) gingen Dumoulin, die als vijfde afsloot, voor in de rituitslag.</p><p>Negatieve balans</p><p>Ook van die laatste twee baalde Dumoulin. „Omdat ik juist hoopte hier tijd te pakken op mannen als Nibali en Lopez.” De balans was zodoende negatief in Bologna. „De Giro is pas 8 kilometer onderweg, er kan en gaat nog van alles gebeuren. Maar ik had hier vandaag mee willen doen om de winst. Daar baal ik van. En Roglic pakt bovendien nogal wat tijd op mij. Dit had ik niet verwacht. Ik kan er nu even niks mee, Roglic is op dit moment beter dan ik. Het is wat het is, ik moet hopen dat hij zich minder gaat voelen.”</p><p>Moeilijke mindset</p><p>Dumoulin ziet zich de komende week vooral rondrijden met als doel verder geen tijd te verliezen. „Dat is best een moeilijke mindset.” Pas zondag over een week komt zijn moment: de lange tijdrit over 34,8 kilometer van Riccione naar San Marino. Drie jaar geleden werd Dumoulin over 40 kilometer in de Chianti-streek al geklopt door Roglic, maar toen kampte de Limburger met problemen aan het zitvlak en stapte hij drie dagen later af.</p>
