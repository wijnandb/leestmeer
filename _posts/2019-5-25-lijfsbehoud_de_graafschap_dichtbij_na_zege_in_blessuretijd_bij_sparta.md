---
layout: post
title: "Lijfsbehoud De Graafschap dichtbij na zege in blessuretijd bij Sparta"
date: Sat, 25 May 2019 22:52:53 +0200
category: sport
externe_link: "https://nos.nl/l/2286311"
feature_image: "https://nos.nl/data/image/2019/05/25/552543/1008x567.jpg"
---

<p>De Graafschap heeft de eerste wedstrijd in de play-offs met Sparta om een plek in de eredivisie gewonnen. De Doetinchemmers zegevierden dankzij een treffer in blessuretijd: 2-1.</p>
<p>Sparta had zijn zaakjes voor rust goed op orde en kwam al na acht minuten voorsprong. Uitblinker Lars Veldwijk gaf een prachtige voorzet die door Adil Auassar binnen werd gekopt.</p>
<p>De thuisploeg had in de eerste helft zelfs vaker kunnen scoren. Zo schoot Abdou Harraoui voorlangs na een assist van Veldwijk, die bovendien zelf nog de paal trof.</p>
<h2>Man minder </h2>
<p>Sparta was ook na rust de betere ploeg, maar De Graafschap kwam op 1-1: na een van richting veranderde voorzet van Charlison Benschop kopte Nabil Bahoui raak.</p>
<p>Het werd vervolgens nog erger voor Sparta, want Bart Vriends kreeg voor de tweede keer geel en Youssef El Jebli benutte in blessuretijd een strafschop.</p>
<p>Dinsdag is de return in Doetinchem.</p>
