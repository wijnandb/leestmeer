---
layout: post
title: "Zweeds koningshuis druk op nationale feestdag"
date: Thu, 06 Jun 2019 11:49:52 +0200
categories: 
- entertainment 
- royalty 
externe_link: "https://www.telegraaf.nl/entertainment/1601417157/zweeds-koningshuis-druk-op-nationale-feestdag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8afcd72e-8840-11e9-b616-0217670beecd.jpg"
---

<p class="intro">De Zweedse koninklijke familie heeft donderdag een volle dag voor de boeg. In Zweden wordt op 6 juni ’nationaldag’ gevierd en zoals gewoonlijk laat de familie zich op de nationale feestdag veel zien.</p> <p>Koning Carl Gustaf en koningin Silvia trappen hun dag af in de plaatsen Borlänge en Ludvika. Aan het eind van de dag reizen ze, samen met onder anderen kroonprinses Victoria en prins Carl Philip, af naar het openluchtmuseum Skansen in Stockholm. De dag wordt met de familie afgesloten op het koninklijke slot.</p><p>Carl Philip en zijn echtgenote Sofia openen de poorten van het koninklijk paleis in Stockholm dat traditiegetrouw de hele dag geopend is voor het publiek. De prins blijft op het paleis om vervolgens naar het museum te gaan en aan het einde van de dag bij de afsluiting aanwezig te zijn.</p><p>Kroonprinses Victoria en echtgenoot Daniel trappen de feestdag donderdagmiddag af met een balletvoorstelling in het Hagapark in Stockholm. Ook zij reizen af naar Skansen en sluiten de festiviteiten af op het koninklijk slot.</p>
