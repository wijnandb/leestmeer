---
layout: post
title: "Friese slachterij Vion wordt vegafabriek"
date: Wed, 30 Oct 2019 15:11:36 +0100
category: financieel
externe_link: "https://www.telegraaf.nl/financieel/1602123146/friese-slachterij-vion-wordt-vegafabriek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2f378ebe-fb1f-11e9-bcc9-02d1dbdc35d1.jpg"
aantal: 190
unieke: 135
bron: "De Telegraaf"
---

<p class="intro">De Nederlandse vleesverwerker Vion bouwt zijn slachterij in Leeuwarden om tot fabriek voor vleesvervangers. Waar de Friese locatie tot voor kort nog runderen tot vleesproducten verwerkte, moeten er vanaf komend voorjaar volledig plantaardige 'schnitzels' en 'worstjes' van de band rollen.</p> <p>Vion, een van de grootste vleesconcerns van Nederland, maakte al vegaproducten op kleinere schaal in het Gelderse Groenlo. Met de verplaatsing van die activiteiten naar de veel grotere Leeuwardense vestiging, begint Vion aan grootschalige productie van vleesvervangers.</p><p>De fabriek is groot genoeg om de komende jaren de thuismarkten van Vion te bedienen, zegt een woordvoerster. Daar hoort naast Nederland ook Duitsland bij. Aanvankelijk produceert het bedrijf voornamelijk voor huismerken van bijvoorbeeld supermarkten.</p><p>Vion hoopt een graantje mee te pikken van de groeiende vraag naar vleesvervangers. Daarbij heeft het bedrijf hoge verwachtingen van de toename van zogeheten flexitariÃ«rs, die vlees niet volledig hebben afgezworen maar de consumptie ervan wel willen minderen.</p><p>Achter de verbouwing van de slachterij gaat ook een andere reden schuil. Door de inkrimping van de Nederlandse veestapel hebben runderslachterijen te maken met een tanende vraag naar hun diensten. Tegelijkertijd hebben vleesverwerkers hun capaciteit de afgelopen twee jaar juist fors uitgebreid.</p>
