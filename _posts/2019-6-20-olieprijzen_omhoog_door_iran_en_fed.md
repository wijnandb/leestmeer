---
layout: post
title: "Olieprijzen omhoog door Iran en Fed"
date: Thu, 20 Jun 2019 11:54:51 +0200
categories: 
- financieel 
- koersen 
externe_link: "https://www.telegraaf.nl/financieel/1461053103/olieprijzen-omhoog-door-iran-en-fed"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c6fe1998-9341-11e9-8ff9-0217670beecd.jpg"
---

<p class="intro">De olieprijzen gingen donderdag omhoog, na het neerschieten van een Amerikaanse drone door Iran en de mogelijkheid van een renteverlaging door de Federal Reserve.</p> <p>De prijs van een vat Amerikaanse olie (van 159 liter) steeg 2,8 procent tot 55,28 dollar en Brentolie werd 2,6 procent duurder op 63,45 dollar per vat. Door het neerhalen van de drone nemen de spanningen tussen de Verenigde Staten en Iran verder toe, na de eerdere vermoedelijke aanvallen op twee tankers in de Golf van Oman. Washington beschuldigt Iran van die aanvallen. Teheran ontkent.</p><p>De Fed gaf woensdag bij zijn rentebesluit aan de rente te kunnen verlagen als de Amerikaanse economie verder afzwakt. Door de economie te stimuleren kan de olievraag in de VS sterker toenemen. Ook bleek dat de Amerikaanse olievoorraden vorige week sterker zijn gedaald dan verwacht.</p>
