---
layout: post
title: "Hugh Jackman dankbaar voor lintje"
date: Sun, 09 Jun 2019 17:41:20 +0200
category: entertainment
externe_link: "https://www.telegraaf.nl/entertainment/814285773/hugh-jackman-dankbaar-voor-lintje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/36925148-8acd-11e9-8062-02d1dbdc35d1.jpg"
---

<p class="intro">Hugh Jackman is dit weekeinde door de Britse koningin Elizabeth benoemd tot Companion of the Order of Australia. De acteur kreeg de onderscheiding voor zijn liefdadigheidswerk. In een reactie spreekt Jackman zijn dankbaarheid uit voor de kansen die hij heeft gekregen dankzij zijn thuisland Australië.</p> <p>„Als de jongste zoon van ouders die een jaar voor mijn geboorte besloten naar Australië te emigreren, stemt de eer die mij nu ten deel valt me emotioneel en nederig”, zegt de Wolverine-acteur. „Ik ben ontzettend trots om Australiër te zijn en ik ben dankbaar voor de kansen die ik er heb gekregen tijdens mijn jeugd.”</p><p>Jackman ondersteunde verschillende liefdadigheidsprojecten. Zo is hij een van de gezichten van de Fight Cancer Foundation en heeft hij geld opgehaald voor een fair trade koffiebedrijf. Met zijn vrouw heeft Jackman een stichting opgericht ten behoeve van de Australische theaterwereld.</p><p>De 50-jarige acteur was zaterdag een van de vele Australiërs die een onderscheiding van de Britse koningin ontving. Ook voormalig minister-president Kevin Rudd en acteur Eric Bana viel de eer ten deel.</p>
