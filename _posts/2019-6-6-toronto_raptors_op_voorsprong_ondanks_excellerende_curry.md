---
layout: post
title: "Toronto Raptors op voorsprong ondanks excellerende Curry"
date: Thu, 06 Jun 2019 08:50:33 +0200
category: sport
externe_link: "https://nos.nl/l/2287827"
feature_image: "https://nos.nl/data/image/2019/06/06/554917/1008x567.jpg"
---

<p>Toronto Raptors heeft een 2-1 voorsprong genomen op Golden State Warriors in de finale van de NBA. De basketballers uit Canada waren in de derde wedstrijd met 123-109 te sterk voor de titelverdediger.</p>
<p>De Warriors hadden in eigen huis te maken met een waslijst aan blessures. Kevin Durant, Klay Thompson en Kevon Looney waren er niet bij in Oakland. Stephen Curry deed wel mee en dat was te merken ook: de sterspeler was goed voor liefst 47 punten.</p>
<p>Maar dat was niet genoeg voor de winst tegen Toronto, dat in het eerste kwart al afstand nam en die voorsprong de rest van het duel vasthield. Kawhi Leonard was bij de Raptors goed voor 30 punten, maar ook Kyle Lowry (23 punten) en Danny Green (18 punten) waren productief.</p>
<p>Golden State stond de afgelopen vier jaar in de NBA-finale en behaalde de titel drie keer. Toronto Raptors staat voor het eerst in de geschiedenis in de eindstrijd. Komende vrijdag is het vierde duel in Oakland.</p>
