---
layout: post
title: "Regering Oostenrijk valt na motie van wantrouwen"
date: Mon, 27 May 2019 16:35:49 +0200
categories: 
- entertainment 
- opinie 
externe_link: "https://www.telegraaf.nl/nieuws/3655399/regering-oostenrijk-valt-na-motie-van-wantrouwen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bd934648-808c-11e9-9dcd-02d1dbdc35d1.jpg"
---

<p class="intro">De Oostenrijkse minderheidsregering is gevallen nadat in het parlement een motie van wantrouwen tegen het kabinet van bondskanselier Sebastian Kurz is aangenomen. De positie van de leider van de conservatieve ÖVP stond onder druk nadat hij onlangs een einde maakte aan de regeringssamenwerking met de rechts-populistische FPÖ.</p> <p>Kurz verweet de FPÖ zijn hervormingsplannen te schaden. De druppel was een video uit 2017 waarin de latere vicekanselier Heinz-Christian Strache met een vrouw die een Russische investeerder zou zijn, praat over overheidsopdrachten in ruil voor steun bij de verkiezingscampagne. Strache trad zaterdag noodgedwongen af.</p><p>De FPÖ trok daarop al haar ministers terug. De populistische partij stemde maandag voor de motie van wantrouwen waardoor er een meerderheid ontstond om de regering weg te sturen. Het is de eerste keer dat een bondskanselier gedwongen moet aftreden in Oostenrijk.</p>
