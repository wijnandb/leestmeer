---
layout: post
title: "Aanklager Kevin Spacey is telefoon met bewijs kwijt"
date: Thu, 20 Jun 2019 07:52:33 +0200
categories: 
- entertainment 
- gossip 
externe_link: "https://www.telegraaf.nl/entertainment/636470085/aanklager-kevin-spacey-is-telefoon-met-bewijs-kwijt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f4d1808-931f-11e9-a55f-0217670beecd.jpg"
---

<p class="intro">De jongen die beweert dat Kevin Spacey hem in juli 2016 in een bar in Nantucket onzedelijk heeft betast, is de telefoon kwijt die hij moest inleveren bij de advocaten van Spacey, waarmee volgens hen de onschuld van de acteur aangetoond kan worden. Dit heeft de advocaat van het vermeende slachtoffer laten weten, meldt USA Today.</p> <p>Spacey’s juridische team eiste dat de telefoon als bewijsstuk werd ingebracht, omdat ze vermoeden dat de jongen tekstberichten van de Oscarwinnaar zou hebben verwijderd die zouden aantonen dat de acteur geen blaam treft. Volgens de advocaat van de man ’hebben hij en zijn ouders overal gezocht, maar hebben ze het toestel niet gevonden’.</p><p>De rechter geeft hen nu tot 8 juli de tijd om het mobieltje boven water te krijgen of anders dienen de aanklager, zijn moeder en de advocaat in de rechtbank te verklaren hoe dit heeft kunnen gebeuren.</p><p>Kevin zou de man, die ten tijde van het incident 18 jaar was, destijds minutenlang onzedelijk hebben betast en zijn gulp hebben opengeritst nadat het vermeende slachtoffer om een foto en een handtekening vroeg. De 59-jarige acteur stelt dat hij zich niet schuldig heeft gemaakt aan deze aantijgingen.</p>
