---
layout: post
title: "Verstappen wint chaotische GP van Duitsland"
date: Sun, 28 Jul 2019 17:04:51 +0200
categories: 
- sport 
- autosport 
externe_link: "https://www.telegraaf.nl/sport/713463458/verstappen-wint-chaotische-gp-van-duitsland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/769a7d7c-b153-11e9-833d-0217670beecd.jpg"
---

<p class="intro">Max Verstappen heeft de Grote Prijs van Duitsland op zijn naam geschreven. De Nederlandse Formule 1-coureur, die als tweede van start ging achter Lewis Hamilton, profiteerde in een chaotische race op een soms kletsnat circuit van een dramatisch slechte pitstop van de Brit halverwege de race.</p> <p>De eindoverwinning in Duitsland betekent voor Verstappen de zevende zege in de Formule 1 en zijn tweede dit seizoen. Eerder dit seizoen wist hij, net als vorig jaar, de GP van Oostenrijk te winnen. Naast zijn twee zeges dit jaar finishte Verstappen als eerste in Spanje (2016), MaleisiÃ« (2017) en Mexico (2017 en 2018).</p><p>Slechte start</p><p>Verstappen kende een slechte start. De coureur van Red Bull zakte meteen terug naar P4. Ook zijn teamgenoot Pierre Gasly zakte weg van P4 naar de achtste plek. Het lukte Verstappen weer om een plekje op te schuiven, derde achter Mercedes-coureurs Lewis Hamilton en Valtteri Bottas.</p><p>Het begin was chaotisch. Na de crash van Sergio Perez, die achterwaarts de muur in knalde, reed bijna iedereen naar binnen voor intermediates.</p><p>De virtual safety car moest er weer aan te pas komen toen Daniel Ricciardo in de 15e ronde opeens problemen kreeg. De motor leek te ploffen. Even later was Carlos Sainz die spinde, maar de Spanjaard kon verder.</p><p>Verstappen spint</p><p>Ondertussen bleef de achterstand van Verstappen op Bottas schommelen rond een seconde. De Nederlander viel weer terug naar P4 nadat hij zijn banden had gewisseld voor mediums. Niet veel later spinde hij half door het gras heen. Verstappen kreeg zijn bolide wel weer netjes op de baan en kon de race vervolgen.</p><p>Chaos bij pitstop Hamilton</p><p>Even later spinde ook Hamilton. Zijn pitstop draaide uit op chaos. Hij had een nieuwe vleugel nodig en ook stonden er ook geen banden. Pas na 50 seconden kon Hamilton weer weg. Inmiddels was hij teruggevallen naar P5. Hij kreeg ook nog eens een tijdstraf van 5 seconden aan zijn broek, omdat hij aan de verkeerde kant van de 'bollard' de pits in ging.</p><p>Omdat ook Bottas een pitstop had profiteerde Verstappen en schoof door naar P1. Het lukte de Nederlander om Bottas en Hamilton achter zich te houden. Ook na een pitstop voor een nieuw setje intermediates bleef de coureur van Red Bull aan de leiding. Na pitstop nummer vijf (!) reed Verstappen eventjes op de zesde plek maar hij pakte de koppositie al snel weer terug om die niet meer uit handen te geven.</p><p>Van de Duitser Sebastian Vettel werd niet veel verwacht in zijn thuisrace. De coureur van Ferrari begon de race als twintigste, maar wist door alle glijpartijen van concurrenten en uitvallers alsnog de tweede plaats te behalen. De Rus Daniil Kviat van Toro Rosso wist ook het trammelant goed te vermijden en reed verrassend naar de derde plaats.</p><p>De race werd een drama voor de coureurs van Mercedes. Hamilton, dit jaar al goed voor zeven overwinningen, glibberde zo vaak van de baan dat hij pijnlijk in de achterhoede terecht kwam. Bottas reed zijn Mercedes na een slip aan gort en viel uit.</p>
