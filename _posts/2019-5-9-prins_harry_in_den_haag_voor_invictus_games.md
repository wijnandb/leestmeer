---
layout: post
title: "Prins Harry in Den Haag voor Invictus Games"
date: Thu, 09 May 2019 12:09:10 +0200
categories: 
- entertainment 
- royalty 
externe_link: "https://www.telegraaf.nl/entertainment/3561065/prins-harry-in-den-haag-voor-invictus-games"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5ba6e9a2-724b-11e9-85b5-0217670beecd.png"
---

<p class="intro">Prins Harry is donderdag rond het middaguur gearriveerd in het Zuiderpark in Den Haag, waar hij met prinses Margriet demonstraties bijwoont van handboogschieten en basketbal. Dat zijn twee van de negen sportdisciplines die over precies een jaar op het programma staan tijdens de Invictus Games.</p> <p>De hertog van Sussex, die maandag vader is geworden, is initiatiefnemer en beschermheer van het internationale sportevenement voor (oud-)militairen die blijvend lichamelijk of psychisch letsel opliepen. De prins, zelf Afghanistan-veteraan, werd bij het Zuiderpark opgewacht door prinses Margriet.</p><p>De vijfde Invictus Games worden volgend jaar van 9 tot 16 mei in Den Haag gehouden. Het is dan 75 jaar na de bevrijding van Nederland. De organisatie verwacht 550 deelnemers uit negentien landen. Prins Harry krijgt een rondleiding door het Zuiderpark, waar volgend jaar een tijdelijk sportcomplex verrijst om het merendeel van de wedstrijden te huisvesten.</p>
