---
layout: post
title: "Talent Evenepoel wint tweede etappe Ronde van België én pakt leiderstrui"
date: Thu, 13 Jun 2019 15:50:05 +0200
categories: 
- sport 
- wielrennen 
externe_link: "https://nos.nl/l/2288900"
feature_image: "https://nos.nl/data/image/2019/06/13/556557/1008x567.jpg"
---

<p>Remco Evenepoel heeft de tweede rit in de Ronde van België gewonnen. De pas 19-jarige Belg, die bij de ploeg Deceuninck rijdt, kwam na 181 kilometer koers solo in Zottegem aan, boekte z'n eerste individuele profzege en reed Jan-Willem van Schip uit de leiderstrui.</p>
<p>Het tweede deel van de etappe ging door West-Vlaanderen. Onder meer de Tenbosse, de Muur van Geraardsbergen en de Berendries moesten worden beklommen.</p>
<p>Na een aanval van Evenepoel ontstond een omvangrijke kopgroep, die gestaag groter werd. Met nog 12 kilometer te rijden viel Evenepoel weer aan. Alleen Victor Campenaerts kon mee, maar op 6,5 kilometer van de meet viel de werelduurrecordhouder in een bocht en Evenepoel was gevlogen.</p>
<h2>Van Schip</h2>
<p>Woensdag verraste Van Schip. De Roompot-renner won op schitterende wijze de eerste etappe van de 89ste editie van de Ronde van België. De Utrechter was na 184 kilometer koers in de stromende regen het peloton te slim af.</p>
