---
layout: post
title: "Opnieuw schermutselingen in Hongkong"
date: Wed, 04 Sep 2019 08:34:05 +0200
category: buitenland
externe_link: "https://www.telegraaf.nl/nieuws/1964796948/opnieuw-schermutselingen-in-hongkong"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/afe30906-cedf-11e9-a6c6-02d1dbdc35d1.jpg"
---

<p class="intro">Na de rellen in het weekend in Hongkong waren er in de nacht van dinsdag op woensdag opnieuw schermutselingen.</p> <p>Rond middernacht verdreef de politie een groep demonstranten van een plein buiten het politiebureau in het district Mong Kok, meldde een lokaal radiostation. De politie arresteerde een persoon op metrostation Prince Edward. Bij beide operaties gebruikte de politie pepperspray.</p><p>Terwijl de protesten met grote demonstraties en botsingen steeds weer de krantenkoppen halen, doen zich ook doordeweeks steeds vaker kleinere incidenten voor. De protesten duren al meer dan drie maanden. Het ongenoegen van de demonstranten richt zich tegen de eigen regering, tegen politiegeweld, maar ook tegen de groeiende invloed van het communistische leiderschap van China.</p><p>Meer dan 1100 mensen zijn gearresteerd tijdens de protesten en rellen.</p>
