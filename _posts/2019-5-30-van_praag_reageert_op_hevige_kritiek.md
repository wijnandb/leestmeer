---
layout: post
title: "Van Praag reageert op hevige kritiek"
date: Thu, 30 May 2019 11:21:09 +0200
category: sport
externe_link: "https://www.telegraaf.nl/sport/3669556/van-praag-reageert-op-hevige-kritiek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a1dbb012-82c0-11e9-8a18-02d2fb1aa1d7.jpg"
---

<p class="intro">Door één simpele tweet van Michael van Praag stond woensdagavond en donderdagochtend half Twitter op zijn kop. „Indrukwekkend”, schreef de KNVB-voorzitter bij een foto van een (half)leeg stadion in Baku, het decor voor de Europa League-finale tussen Chelsea en Arsenal. Het kwam de UEFA-bestuurder op veel kritiek te staan. Zelf verklaart hij dat de zaken anders in elkaar steken. „Kijk eens naar het tijdstip van mijn tweet.”</p> <p>Hij vervolgt tegenover De Telegraaf. „19.41 uur. Dat is in Baku 21.41 uur. Oftewel, zowat anderhalf uur voor de wedstrijd begon. Natuurlijk is het stadion dan nog leeg.”</p><p>En met ’indrukwekkend’, doelde Van Praag naar eigen zeggen vooral op de grootsheid van het lege stadion. „Inderdaad indrukwekkend. En dat zeg ik dan omdat ik voorzitter van de stadion- en veiligheidscommissie van de UEFA ben. Ik kan stadions waarderen. Vooral als ze leeg zijn.”</p><p>Ophef over tweet Van Praag</p><p>De KNVB-voorzitter gaat verder: „En dan even over Baku. In Azerbeidzjan leven ook mensen. En die houden ook van voetbal. Dit land is UEFA-lid en heeft net zo veel rechten als Nederland. Het organiseren van finales is geen exclusiviteit voor West-Europa of Engeland, Spanje en Duitsland als je wilt.”</p>
