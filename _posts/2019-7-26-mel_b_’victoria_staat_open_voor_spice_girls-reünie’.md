---
layout: post
title: "Mel B: ’Victoria staat open voor Spice Girls-reünie’"
date: Fri, 26 Jul 2019 07:37:00 +0200
categories: 
- entertainment 
- gossip 
externe_link: "https://www.telegraaf.nl/entertainment/188718958/mel-b-victoria-staat-open-voor-spice-girls-reunie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/42239db6-af6a-11e9-8572-02c309bc01c1.jpg"
---

<p class="intro">Hoewel ze de grote afwezige was tijdens de dertien Spice Girls-concerten dit jaar, zou Victoria Beckham in 2020 zomaar eens met haar ex-collega’s op het podium kunnen staan bij de vijftigste editie van het Glastonbury Festival.</p> <p>Dit liet Mel B, ook wel bekend als Scary Spice, weten tijdens een bezoek aan The Lateish Show with Mo Gilligan.</p><p>„Mijn moeder was op een feestje van Victoria’s moeder en sprak daar met Victoria. Ze zei dat ze het ’enig zou vinden om mee te doen op Glastonbury’, volgend jaar. Dit is dus niet iets wat ik de wereld in heb geholpen, maar letterlijk wat zij tegen mijn moeder heeft gezegd”, aldus Mel, die eraan toevoegde dat ze hoopte dat het ook echt gaat gebeuren.</p><p>Beckham haakte af voor de Spice Girls-concerten in verband met onder meer haar drukke werkzaamheden en haar gezin.</p>
