---
layout: post
title: "Cardi B ruziet met tienjarige rappers"
date: Wed, 04 Sep 2019 16:16:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1094082959/cardi-b-ruziet-met-tienjarige-rappers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e6b3a866-cf1e-11e9-8538-0255c322e81b.jpg"
---

<p class="intro">Een video van vier rappende jongens op Instagram is behoorlijk verkeerd gevallen bij Cardi B. De rapper ging via Instagram Live los op vierling Bekim, Damien, Lukah en Maximus Zherka.</p> <p>De broers maakten een zogenoemde diss track over Cardi, waarin ze onder meer haar uiterlijk belachelijk maken. De jongens, die tien jaar oud zijn, noemen de rapper een bully en stellen verder dat het lijkt ’alsof je alleen schreeuwt en klaagt’.</p><p>Cardi reageerde met een tirade waarin ze nogal losgaat met scheldwoorden. Ze zegt onder meer dat ze het niet duldt dat ’witte jongetjes’ haar aanvallen. „Ken je plaats en drink je melk”, aldus de rapper, waar ze aan toevoegt: „Ik ben hier nog te aardig.”</p><p>De jongens, die onder de naam ZN8tion video’s op YouTube plaatsen, voegden de reactie van Cardi meteen toe aan hun clip. De jonge rappers gebruiken de artiestennamen Slim Z, Bonez, McKoy en Mr Great. De jongens zouden het nummer hebben geschreven omdat Cardi een pestkop zou zijn en ze haar een koekje van eigen deeg wilden geven. Na de reactie van Cardi hebben ze volgens de New York Post het gevoel dat dat is gelukt.</p>
