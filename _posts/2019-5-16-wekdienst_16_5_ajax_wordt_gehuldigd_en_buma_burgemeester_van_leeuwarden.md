---
layout: post
title: "Wekdienst 16_5: Ajax wordt gehuldigd en Buma burgemeester van Leeuwarden?"
date: Thu, 16 May 2019 06:53:00 +0200
category: binnenland
externe_link: "http://feeds.nos.nl/~r/nosnieuwsbinnenland/~3/wNLthxe6ruw/2284878"
feature_image: "https://nos.nl/data/image/2019/05/16/550306/1008x567.jpg"
---

<p>Goedemorgen! Vanmiddag wordt er in Amsterdam gevierd dat Ajax landskampioen is geworden. Ook wordt de nieuwe burgemeester van Leeuwarden bekendgemaakt. </p>
<p>De dag begint met wat zon, in de middag is er meer bewolking met vooral in het oosten kans op een spat regen. Voordat het begint te regenen wordt het 14 tot 17 graden, daarna koelt het af.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> De gemeenteraad van Leeuwarden maakt vanavond bekend wie de nieuwe burgemeester wordt. Het gerucht dat CDA-fractievoorzitter Sybrand Buma kandidaat is doet al langer de ronde. Ajax wordt vanmiddag vanaf 16.00 uur op het Museumplein in Amsterdam gehuldigd als landskampioen. En Duncan Laurence zingt vanavond in de halve finale van het Eurovisiesongfestival. Hij is als zestiende aan de beurt. Dit zijn de drie opvallendste acts tijdens de tweede halve finale volgens onze Songfestival-verslaggever Martijn van der Zande: </p>
<h2>Wat heb je gemist?</h2>
<p>Technologiebedrijf Huawei is mogelijk betrokken bij spionage door China in Nederland. Volgens de Volkskrant zou Huawei een verborgen achterdeur naar klantgegevens hebben van een van de grote telecomproviders in ons land. Of het gaat om Vodafone/Ziggo, T-Mobile/Tele2 of KPN is niet duidelijk. Tegen de krant wil de inlichtingendienst niet inhoudelijk reageren.</p>
<h2>Ander nieuws uit de nacht:</h2>
<p> De tv-show Nederland staat op tegen kanker  heeft 18.270 nieuwe donateurs opgeleverd voor KWF Kankerbestrijding. NPO 1 stond de hele avond in het teken van de wervingsactie. Het Oostenrijkse parlement heeft ingestemd met een wet tegen het dragen van hoofddoeken door kinderen op basisscholen. De wet verbiedt het dragen van "ideologische of religieuze kleding" waarmee grote delen van het hoofd worden bedekt. Van de Syrische vluchtelingen die tussen 2014 en 2016 een verblijfsstatus kregen, ziet 55 procent zijn toekomst in Nederland. Vooral progressieve Syrische statushouders willen graag in Nederland blijven, ook als ze veilig naar hun moederland zouden kunnen terugkeren. </p>
<h2>En dan nog even dit:</h2>
<p>We begonnen en eindigen de Wekdienst ermee. Gisteravond en vannacht werd er in Amsterdam al een voorschot genomen op het kampioensfeest van Ajax. Direct na het eindsignaal trokken honderden dolenthousiaste fans met fakkels en vlaggen door de Leidsestraat in het centrum van de hoofdstad.</p>
<p>De titelrace tussen Ajax en PSV bleef tot het laatste moment spannend. We hebben de ontwikkelingen nog eens op een rij gezet aan de hand van quotes van Ajacieden, betrokkenen en analisten. Lees het artikel hier.</p>
<p>Fijne dag!</p><img src="http://feeds.feedburner.com/~r/nosnieuwsbinnenland/~4/wNLthxe6ruw" height="1" width="1" alt=""/>
