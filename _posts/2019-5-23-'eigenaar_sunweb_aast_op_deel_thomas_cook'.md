---
layout: post
title: "'Eigenaar Sunweb aast op deel Thomas Cook'"
date: Thu, 23 May 2019 15:20:45 +0200
categories: 
- financieel 
- koersen 
externe_link: "https://www.telegraaf.nl/financieel/3637330/eigenaar-sunweb-aast-op-deel-thomas-cook"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a18935b6-7d5d-11e9-a983-02c309bc01c1.jpg"
---

<p class="intro">Investeerder Triton, eigenaar van vakantieaanbieder Sunweb, onderzoekt een overname van een deel van Thomas Cook. De firma is in gesprek over de aankoop van Scandinavische activiteiten van de Britse reisorganisatie, meldt Sky News op basis van ingewijden.</p> <p>Met de opbrengst van een eventuele afstoting zou Thomas Cook zijn financiële situatie willen verbeteren. Analisten uitten onlangs openlijk hun zorgen over financiën bij het bedrijf, dat zucht onder een zware schuldenlast. Thomas Cook maakte eerder al bekend zijn luchtvaartactiviteiten te willen verkopen.</p><p>Het Scandinavische onderdeel van Thomas Cook bedient jaarlijks zo'n 1,5 miljoen reizigers. Dat gebeurt onder meer met touroperators Globetrotter en Ving en de luchtvaartmaatschappij Thomas Cook Airlines Scandinavia.</p><p>Dat er gesprekken plaatsvinden, betekent volgens ingewijden nog niet dat er daadwerkelijk een deal komt tussen Triton en Thomas Cook. Die laatste partij zou alleen willen instemmen met een overeenkomst als die zorgt voor een stevigere basis voor resterende onderdelen.</p>
