---
layout: post
title: "Elliott koopt boekenketen Barnes & Noble"
date: Fri, 07 Jun 2019 13:13:00 +0200
categories: 
- financieel 
- koersen 
externe_link: "https://www.telegraaf.nl/financieel/1537437636/elliott-koopt-boekenketen-barnes-noble"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/94646f68-8915-11e9-abbe-02d2fb1aa1d7.jpg"
---

<p class="intro">Boekenketen Barnes &amp; Noble gaat van de beurs. Hedgefonds Elliott Management heeft de iconische Amerikaanse keten voor $683 miljoen gekocht.</p> <p>Dat meldt Bloomberg vrijdagmiddag.</p><p>Het hedgefonds uit New York bezit al de Britse sectorgenoot Waterstones. Elliott kijkt al langer met zorg naar de winstgevendheid van de in 1873 opgerichte boekenketen met zeshonderd filialen.</p><p>Barnes &amp; Noble werd in de jaren negentig opgebouwd uit een serie fusies en overnames in de kwakkelende boekensector.</p><p>Het gold lang als de grootste zelfstandige boekenketen, waar klanten voor het eerst in een stoel rustig kunnen lezen met een kop koffie zonder boeken te hoeven kopen.</p><p>Dalende omzet</p><p>Barnes &amp; Noble is ook de startplaats voor grote boekintroducties, van Harry Potter, Fifty Shades tot Fire &amp; Fury over president Trump.</p><p>Dat model kan de strijd met online winkel Amazon.com desondanks nauwelijks aan. Oktober vorig jaar meldde het de verkoop te overwegen. Vorig jaar daalde zijn omzet met 3,1%, bij $3,6 miljard omzet.</p><p>Het aandeel steeg donderdag al met ruim 25% op overnamegeruchten.</p><p>Elliott Management meldde zich in Nederland eerder tevergeefs bij AkzoNobel.</p><p>Elliott, geleid door Paul Singer, en in Nederland bekend als jager op AkzoNobel zou bij Barnes &amp; Noble $6,50 per aandeel bieden waarmee de iconische boekenketen een waarde van $476 miljoen zou krijgen.</p>
