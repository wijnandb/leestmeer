---
layout: post
title: "Lagere verkopen voor Britse super Sainsbury"
date: Wed, 03 Jul 2019 09:01:06 +0200
categories: 
- financieel 
- koersen 
externe_link: "https://www.telegraaf.nl/financieel/17373782/lagere-verkopen-voor-britse-super-sainsbury"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9e5441f6-9d60-11e9-afdb-02c309bc01c1.jpg"
---

<p class="intro">Het Britse supermarktconcern Sainsbury heeft een minder kwartaal achter de rug. De verkopen zakten ten opzichte van een jaar eerder, waarmee de noodzaak onderstreept wordt voor Sainsbury om zijn winkels een opfrisbeurt te geven.</p> <p>De vergelijkbare verkopen exclusief de benzine- en dieselverkopen bij de pompstations liepen met 1,6 procent terug en de totale retailomzet daalde met 0,6 procent. Volgens Sainsbury komt dit onder meer door het slechte weer. In de vergelijkbare periode vorig jaar was het juist erg warm. Ook kochten Britten toen extra veel vanwege het WK voetbal en het huwelijk van prins Harry en Meghan Markle.</p><p>Eerder dit jaar kreeg Sainsbury nog een grote tegenslag te verwerken, toen de geplande fusie met Walmart-dochter Asda geen goedkeuring kreeg van de Britse mededingingsautoriteiten. Het samengaan zou kunnen leiden tot hogere prijzen bij onder meer winkels en pompstations. De super heeft inmiddels een grote winkelvernieuwing aangekondigd. Daarbij krijgen 400 filialen een opfrisbeurt, met technologische verbeteringen en een breder assortiment aan cosmetica. Ook wil Sainsbury klanten trekken met prijsverlagingen en uitgebreidere webactiviteiten.</p>
