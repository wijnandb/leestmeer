---
layout: post
title: "Marcel Keizer alweer weg bij Sporting Portugal"
date: Tue, 03 Sep 2019 20:26:26 +0200
category: sport
externe_link: "https://www.telegraaf.nl/sport/1764235365/marcel-keizer-alweer-weg-bij-sporting-portugal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/42e291a8-ce87-11e9-ad0b-02c309bc01c1.jpg"
---

<p class="intro">PSV komt Marcel Keizer niet tegen in de Europa League. Sporting Portugal heeft de Nederlandse trainer dinsdag aan de kant gezet.</p> <p>De Portugese topclub heeft het nieuws nog niet officieel naar buiten gebracht, maar in gesprek met Sporting TV neemt de coach al wel afscheid.</p><p>„Ik wens de club veel succes en ik wil iedereen bedanken met wie ik heb samengewerkt”, zei Keizer voor de camera van het clubkanaal. „Het was een mooie tijd. Nu is het tijd voor iemand anders. Ik hoop dat Sporting nog meer prijzen wint in de toekomst.”</p><p>In november vorig jaar kwam Keizer over van Al-Jazira. De club uit Abu Dhabi was zijn eerste aanstelling na zijn gedwongen vertrek bij Ajax eind 2017. Keizer won het afgelopen seizoen met Sporting beide bekertoernooien van Portugal. In de competitie eindigde de club als derde, op grote afstand van Benfica en FC Porto. Zijn taken zouden voorlopig worden waargenomen door Leonel Pontes, die hiervoor de jeugdploeg onder zijn hoede had.</p><p>Sporting Portugal is een van de tegenstanders van PSV in de groepsfase van de Europa League.</p>
