---
layout: post
title: "Mediapark blijft thuisbasis van RTL"
date: Tue, 09 Jul 2019 09:50:56 +0200
category: entertainment
externe_link: "https://www.telegraaf.nl/entertainment/443345747/mediapark-blijft-thuisbasis-van-rtl"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/48ba746e-a21e-11e9-9ef9-0255c322e81b.jpg"
---

<p class="intro">RTL Nederland blijft voorlopig actief op het Mediapark in Hilversum. Het bedrijf achter televisiezenders als RTL 4 en RTL 5 heeft de huurovereenkomst voor zijn hoofdkantoor in het bekende mediacentrum verlengd tot 2031.</p> <p>Het Mediapark is al jaren de thuishaven voor veel Nederlandse media. Zo biedt de locatie plaats aan omroepen als BNNVARA en NOS. Het hoofdkantoor van RTL Nederland aan de Barend en Van Dorpweg bestaat uit drie onderling verbonden panden met een totale oppervlakte van 20.000 vierkante meter.</p><p>Begin dit jaar wisselde het Mediapark van eigenaar. Investeerder Pinnacle, waarvan prins Bernhard een aandeelhouder is, nam het over van Europa Capital. De gemeente Hilversum kondigde eerder al aan dat het bedrijventerrein moet transformeren tot een multifunctionele omgeving voor wonen, werken en leren.</p>
