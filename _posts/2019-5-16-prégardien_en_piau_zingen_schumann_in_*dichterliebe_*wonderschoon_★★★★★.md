---
layout: post
title: "Prégardien en Piau zingen Schumann in *Dichterliebe *wonderschoon ★★★★★"
date: Thu, 16 May 2019 15:54:00 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/pregardien-en-piau-zingen-schumann-wonderschoon~b428125f/"
feature_image: "https://images1.persgroep.net/rcs/vBazZdvpsBtNI-ExjqjvwythRto/diocontent/148243446/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Julian Prégardien is een avonturier. Zijn nieuwe cd, Dichterliebe, neemt Schumanns gelijknamige liedcyclus wel als vertrekpunt maar komt uit bij Prégardiens eigen visie op een liederenavond zoals die ten huize van de familie Schumann kan hebben geklonken. De tenor bestudeerde handschriften en verslagen van concerten en ontdekte dat Robert Schumanns echtgenote Clara, pianiste, middenin de toch al bondige Dichterliebe zomaar een deel uit Roberts pianocyclus Kreisleriana kon invoegen. Zo ver gaan Prégardien en de fortepianist Éric le Sage niet, maar hun afwisseling van soms nauwelijks bekende liederen en pianostukken, ook van Clara Schumann, intrigeert. Sandrine Piau leent haar ranke sopraanstem voor duetten met Prégardien. In een deel uit Spanisches Liederspiel bijvoorbeeld. Wie goed luistert, hoort in het vierde lied van Dichterliebe hoe ze heel zachtjes met Julian Prégardien ‘Ich liebe dich’ meezingt. Wonderschoon.
