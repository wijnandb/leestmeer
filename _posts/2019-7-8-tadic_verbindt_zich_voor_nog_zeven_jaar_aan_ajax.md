---
layout: post
title: "Tadic verbindt zich voor nog zeven jaar aan Ajax"
date: Mon, 08 Jul 2019 18:03:46 +0200
category: sport
externe_link: "https://nos.nl/l/2292629"
feature_image: "https://nos.nl/data/image/2019/07/08/562101/1008x567.jpg"
---

<p>Dusan Tadic lijkt van zins zijn carrière bij Ajax te willen voltooien. De Servische aanvaller heeft zijn verbintenis namelijk verlengd tot maar liefst 2026.</p>
<p>Het oude contract van Tadic liep door tot medio 2022. De nieuwe overeenkomst loopt nu een jaar langer door, maar er is afgesproken dat hij zich na 2023 drie jaar lang bij Ajax gaat bekwamen in het trainersvak. Hoe dat precies wordt ingevuld, wordt volgens Ajax later bepaald.</p>
<p>De Serviër kwam vorige zomer over van Southampton en ontwikkelde zich in rap tempo tot een van de gezichtsbepalende spelers van Ajax. In 56 officiële wedstrijden maakte Tadic 36 doelpunten. Met Tadic als een van de leiders pakte Ajax de dubbel en werd de halve finale van de Champions League bereikt.</p>
<p>Tadic is niet de eerste belangrijke pion die zijn contract heeft verlengd. Ook André Onana, Nicolas Tagliafico, Klaas-Jan Huntelaar en Noussair Mazraoui tekenden de afgelopen maanden een nieuwe verbintenis.</p>
