---
layout: post
title: "Natalie Portman boos om uitlatingen Moby"
date: Wed, 22 May 2019 08:29:47 +0200
categories: 
- entertainment 
- gossip 
externe_link: "https://www.telegraaf.nl/entertainment/3627399/natalie-portman-boos-om-uitlatingen-moby"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/068b592a-7c5b-11e9-9d09-02d1dbdc35d1.png"
---

<p class="intro">Volgens Moby heeft hij zo’n 20 jaar geleden eventjes ’iets’ gehad met Natalie Portman, zo laat hij in zijn biografie Then It Fell Apart weten. Maar volgens de actrice klopt daar helemaal niets van en was de zanger destijds ’een enge oudere man’. Dit heeft Portman in een statement aan Harper’s Bazaar laten weten.</p> <p>„Ik was verrast om te horen dat hij de zeer korte tijd dat we elkaar kenden omschrijft alsof we aan het daten waren. Want in mijn beleving was hij een oudere man die creepy deed terwijl ik net geslaagd was op de middelbare school. Hij zei dat ik toen 20 was, dat was ik niet. Ik was net 18 geworden. Hij en zijn uitgeverij hebben nooit de feiten gecheckt, wat bijna opzettelijk voelt voor mij. Dat hij vervolgens dit verhaal heeft gebruikt om zijn boek te verkopen vind ik erg vervelend. Ik had het op prijs gesteld als deze passage aan mij was voorgelegd, want hier is gewoon niets van waar”, aldus Natalie.</p><p>Het klopt wel dat de twee elkaar toentertijd hebben ontmoet. „Ik was fan van hem en ging naar een concert toe. Toen we elkaar na afloop backstage ontmoetten, zei hij: laten we vrienden zijn. Hij was op tournee, ik was een film aan het opnemen dus we hebben elkaar maar een paar keer gezien. Toen realiseerde ik me dat hij een oudere vent was die op een verkeerde manier in mij geïnteresseerd was.”</p><p>Moby heeft hele andere herinneringen aan de betreffende periode: hij beweert dat Natalie backstage met hem begon te flirten. „Ik was nerveus, dus begon maar een beetje over koetjes en kalfjes te kletsen. Uiteindelijk zouden we elkaar nog in New York zien, maar hoewel ik geprobeerd heb een paar weken haar vriendje te zijn was ik opgelucht toen ze me op een avond belde om te zeggen dat ze iemand anders had ontmoet. Ik was emotioneel helemaal niet klaar voor een relatie, maar dat hoefde ik haar gelukkig niet meer te vertellen.”</p>
