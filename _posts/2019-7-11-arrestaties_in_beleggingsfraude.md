---
layout: post
title: "Arrestaties in beleggingsfraude"
date: Thu, 11 Jul 2019 09:31:06 +0200
categories: 
- entertainment 
- opinie 
externe_link: "https://www.telegraaf.nl/financieel/256288783/arrestaties-in-beleggingsfraude"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d3b2cb8-a3ae-11e9-b258-02d2fb1aa1d7.jpg"
---

<p class="intro">De FIOD heeft twee mannen uit Amsterdam en uit Schagen (55 en 48 jaar) aangehouden wegens beleggingsfraude. Ze worden verdacht van witwassen, oplichting en verduistering. Er is beslag gelegd op de administratie, 20 bankrekeningen, 3 auto’s, een goudbaar van 500 gram, geld, dure horloges en 6 schilderijen. De FIOD doorzocht twee woningen, een bedrijfspand en een opslagbox in Amsterdam, Amstelveen en Schagen.</p> <p>Uit het onderzoek blijkt dat twee bedrijven van het duo, Anglo Dutch Mining (ADM) en Royal Gold Mining (RGM), vermoedelijk 2 miljoen euro hebben ontvangen door de verkoop van certificaten van aandelen voor de financiering van mijnbouwconcessies. Ze hadden de investeerders voorgehouden dat geld aan te wenden voor goudmijnen in Australië, Canada, Suriname en West-Afrika, maar dat gebeurde niet. Vermoedelijk is de inleg van de investeerders door beide verdachten gebruikt voor privébestedingen.</p><p>Het strafrechtelijk onderzoek is gestart na een aangifte van de Autoriteit Financiële Markten. De FIOD roept gedupeerde investeerders op zich te melden.</p>
