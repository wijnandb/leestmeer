---
layout: post
title: "Facebook verzamelde ’per ongeluk’ contactenlijst gebruikers"
date: Thu, 18 Apr 2019 13:24:24 +0200
category: buitenland
externe_link: "https://www.telegraaf.nl/nieuws/3464900/facebook-verzamelde-per-ongeluk-contactenlijst-gebruikers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b58fe732-61cc-11e9-bf44-02d2fb1aa1d7.jpg"
---

<p class="intro">Facebook heeft de contactpersonen van 1,5 miljoen gebruikers binnengehaald. Per ongeluk, zegt Facebook zelf. Op het moment dat de gebruikers een account aanmaakten, vroeg de dienst om het wachtwoord van hun e-mailadres, om hun identiteit te bevestigen. Vervolgens kopieerde Facebook alle gegevens uit de adressenlijst, zonder dat mensen daar toestemming voor gaven of het konden weigeren.</p> <p>Het gaat om de contactlijsten van 1,5 miljoen gebruikers, maar het is niet bekend hoeveel mensen op die lijsten stonden. Alle mensen van wie de gegevens zijn verzameld, krijgen bericht en alle contactgegevens worden verwijderd, belooft Facebook.</p><p>Nieuwssite Business Insider onthulde de handelwijze. Die begon in mei 2016. Facebook benadrukt dat het geen mails heeft gelezen.</p><p>Als Facebook weet met wie iemand contact heeft, kan het een nauwkeurig profiel van die gebruiker maken. Facebook kan zo bijvoorbeeld inschatten wat voor achtergrond de gebruiker heeft, en mogelijk wat voor voorkeuren. Dat kan helpen bij het verkopen van advertenties.</p>
