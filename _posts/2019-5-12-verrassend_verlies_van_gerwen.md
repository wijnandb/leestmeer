---
layout: post
title: "Verrassend verlies Van Gerwen"
date: Sun, 12 May 2019 21:10:54 +0200
categories: 
- sport 
- darts 
externe_link: "https://www.telegraaf.nl/sport/3575492/verrassend-verlies-van-gerwen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d36a280-74ef-11e9-8aa7-02d1dbdc35d1.jpg"
---

<p class="intro">Michael van Gerwen wint veel toernooien waaraan hij meedoet, maar tijdens de European Darts Grand Prix ging het mis in de kwartfinales.</p> <p>In Sindelfingen moest de 30-jarige Nederlander zijn meerdere erkennen in Peter Wright. Van Gerwen ging met 3-6 in legs de boot in. Van Gerwen benutte de helft van zijn dubbels, maar kon scorend niet genoeg brengen. Hij gooide een gemiddelde van 99.35. Afgelopen week vernederde hij Wright nog in de Premier League: 8-1.</p><p>Van Gerwen had in de eerste ronde een bye en won in de tweede schifting met 6-5 in legs van Bredan Dolan. Bij de laatste zestien rekende de nummer één van de wereld simpel (6-1) af met James Richardson. Zijn gemiddelde score kwam net boven de 100 punten per drie pijlen uit.</p><p>Ook voor Jeffrey de Zwaan eindigde het toernooi in de kwartfinales. De 23-jarige Rijswijker moest diep buigen voor Ian White. De Engelsman nam De Zwaan met 6-1 te grazen. De Zwaan zegevierde in de achtste finales met 6-4 in legs over Michael Smith. Dat deed de Nederlander met knappe cijfers, zo gooide hij liefst 106,45 gemiddeld.</p>
