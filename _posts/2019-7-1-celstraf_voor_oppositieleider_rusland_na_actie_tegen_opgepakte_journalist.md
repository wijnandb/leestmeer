---
layout: post
title: "Celstraf voor oppositieleider Rusland na actie tegen opgepakte journalist"
date: Mon, 01 Jul 2019 19:40:19 +0200
category: buitenland
externe_link: "https://www.telegraaf.nl/nieuws/125788232/celstraf-voor-oppositieleider-rusland-na-actie-tegen-opgepakte-journalist"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8051e0ee-9c27-11e9-bc2e-02d1dbdc35d1.jpg"
---

<p class="intro">Een rechtbank in Moskou heeft de Russische oppositieleider Alexej Navalni maandag veroordeeld tot een gevangenisstraf van tien dagen. Hij was schuldig bevonden aan overtreding van de wet toen hij vorige maand deelnam aan een demonstratie op straat.</p> <p>De Kremlin-criticus was een van de meer dan vijfhonderd demonstranten die door de politie werden opgepakt toen zij in Moskou actie voerden. Zij eisten dat de politiemensen die bij de arrestatie van onderzoeksjournalist Ivan Goloenov betrokken waren, worden vervolgd.</p><p>De 36-jarige journalist Goloenov, die werkt voor een onafhankelijke nieuwssite, werd opgepakt op verdenking van drugssmokkel. Maar zijn huisarrest werd onverwachts opgeheven. De arrestatie vanwege vermeend drugsbezit veroorzaakte een golf van verontwaardiging onder journalisten en prominenten in de Russische cultuurwereld.</p><p>De Russische president Vladimir Poetin ontsloeg twee kopstukken bij de politie die betrokken waren bij de omstreden arrestatie.</p><p>Minister van Binnenlandse Zaken Vladimir Kolokoltsjev verklaarde dat de zaak werd afgeblazen omdat er geen bewijs was dat de journalist iets verkeerd had gedaan. Hij kondigde toen al aan dat hij Poetin zou vragen belangrijke politiemensen te ontslaan. De twee ontslagen politiemensen hebben de rang van generaal-majoor.</p>
