---
layout: post
title: "Moeder gelyncht na nepnieuws ritueel geofferde kinderen"
date: Wed, 24 Jul 2019 13:56:56 +0200
category: opmerkelijk
externe_link: "https://www.telegraaf.nl/nieuws/1761073661/moeder-gelyncht-na-nepnieuws-ritueel-geofferde-kinderen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ff37af8-ae0a-11e9-8218-0217670beecd.jpg"
---

<p class="intro">Zeker acht mensen zijn gelyncht in Bangladesh nadat onrust was ontstaan door geruchten op sociale media. Daar circuleren verhalen over kinderen die worden ontvoerd en ritueel geofferd.</p> <p>Een van de slachtoffers was een moeder van twee kinderen, Taslima Begum. Een boze meute sloeg haar zaterdag dood bij een school in Dhaka nadat ze was aangezien voor een ontvoerder. Op diezelfde dag is ook een dove man gelyncht die onderweg was naar zijn dochter.</p><p>Politiechef Javed Patwary zegt dat zeker 60 Facebookpaginaâ€™s, 25 YouTube-kanalen en 10 websites zijn gesloten vanwege de geruchten. Politiekorpsen in het hele land hebben volgens hem opdracht gekregen dergelijk nepnieuws te ontkrachten. Geen van de acht slachtoffers was volgens de politiechef een kidnapper.</p><p>Arrestaties</p><p>De politie heeft acht mensen opgepakt voor de moord op Begum. Ook zijn zeker vijf personen gearresteerd voor het verspreiden van de geruchten. Agenten gebruiken in landelijke dorpen luidsprekers om mensen voor te lichten.</p>
