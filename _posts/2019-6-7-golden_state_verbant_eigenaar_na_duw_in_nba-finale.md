---
layout: post
title: "Golden State verbant eigenaar na duw in NBA-finale"
date: Fri, 07 Jun 2019 08:36:16 +0200
category: sport
externe_link: "https://www.telegraaf.nl/sport/1283628755/golden-state-verbant-eigenaar-na-duw-in-nba-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8e405bf0-88ee-11e9-bfd9-02d1dbdc35d1.jpg"
---

<p class="intro">De Amerikaanse basketbalclub Golden State Warriors heeft een van zijn eigenaren verbannen voor een jaar en een boete van 500.000 dollar opgelegd.</p> <p>Het gaat om Mark Stevens, een miljardair uit Silicon Valley die tijdens wedstrijd drie uit de finale van de NBA tussen de Warriors en Toronto Raptors over de schreef ging. Hij gaf speler Kyle Lowry een duw en schold de guard van de Warriors uit.</p><p>De verbanning betekent dat Stevens, een kleine investeerder in de club, het komende seizoen geen enkele wedstrijd in de NBA mag bijwonen en zich ook niet mag vertonen bij de regerend NBA-kampioen uit Oakland. ''Het gedrag van Mark Stevens was onaanvaardbaar en hoort niet thuis in onze competitie'', verklaarde de NBA.</p><p>Stevens verontschuldigde zich na de wedstrijd voor zijn gedrag en bood ook Lowry zijn excuses aan. De speler zelf was zonder mededogen. ,,Ik hoop dat hij nooit meer een NBA-wedstrijd mag bezoeken.''</p><p>Het incident gebeurde in het vierde kwart van de wedstrijd. Lowry probeerde een bal in het veld te houden, maar raakte verzeild tussen de toeschouwers op de eerste rij. Terwijl Lowry weer probeerde overeind te komen, gaf Stevens hem een harde zet.</p>
