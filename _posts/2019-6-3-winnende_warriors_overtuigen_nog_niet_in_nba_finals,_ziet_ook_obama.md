---
layout: post
title: "Winnende Warriors overtuigen nog niet in NBA Finals, ziet ook Obama"
date: Mon, 03 Jun 2019 06:36:34 +0200
category: sport
externe_link: "https://nos.nl/l/2287394"
feature_image: "https://nos.nl/data/image/2019/06/03/554300/1008x567.jpg"
---

<p>Golden State Warriors heeft zich hersteld van de verrassende nederlaag in de openingswedstrijd van de NBA Finals. De titelfavoriet en regerend kampioen won in Toronto wel het tweede duel met de Raptors: 109-104.</p>
<p>De grote namen stonden op bij de Warriors. Klay Thompson was goed voor 25 punten, Stephen Curry voor 23 punten en de eerste achttien punten van de tweede helft gingen allemaal naar Golden State.</p>
<p>"In deze fase van de competitie gaat ons DNA opspelen", liet Curry na afloop weten.</p>
<h2>Staande ovatie voor Obama</h2>
<p>Volgens het publiek in Toronto was de man van de wedstrijd echter iemand anders. Niemand minder dan oud-president Barack Obama - een groot basketballiefhebber - zat op de eerste rij.</p>
<p>Toen hij in beeld kwam op het grote videoscherm begon het publiek "MVP, MVP!" te scanderen.</p>
<p>Ook de Canadese premier Justin Trudeau keek naar de wedstrijd. Niet in het stadion in Toronto, maar thuis voor de buis moedigde hij de Raptors aan.</p>
<p>Toch ging lang niet alles zoals gewenst voor de Warriors. Thompson verliet het veld in het vierde kwart met een hamstringblessure en nam in de ziekenboeg plaats naast Kevin Durant, die andere sterspeler.</p>
<p>En Golden State liet de Raptors in het vierde kwart met tien punten op rij terugkomen in de wedstrijd. Andre Iguodala maakte met een driepunter zes seconden voor tijd aan alle onzekerheid een eind.</p>
<p>De volgende twee wedstrijden worden in CaliforniÃ« gespeeld.</p>
