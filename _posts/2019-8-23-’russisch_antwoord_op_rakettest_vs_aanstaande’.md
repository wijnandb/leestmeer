---
layout: post
title: "’Russisch antwoord op rakettest VS aanstaande’"
date: Fri, 23 Aug 2019 12:36:03 +0200
category: buitenland
externe_link: "https://www.telegraaf.nl/nieuws/219969390/russisch-antwoord-op-rakettest-vs-aanstaande"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84bc8e42-c592-11e9-b1b3-0255c322e81b.jpg"
---

<p class="intro">Rusland zal „met passende maatregelen” reageren op een recente Amerikaanse test met een kruisraket. Daarnaast wil het land zich „niet in een nieuwe wapenwedloop begeven.” Dat zei de Russische president Vladimir Poetin in een vergadering van de Russische Veiligheidsraad geleid waarin de test is besproken.</p> <p>Poetin zei dat de Amerikaanse voornemens over het inzetten van nieuwe raketten in de regio Azië-Stille Oceaan „onze belangen aantasten omdat het dicht bij de grenzen van Rusland ligt.”</p><p>Kruisraket VS</p><p>Rusland beschuldigt de Verenigde Staten ervan de militaire spanningen tussen de twee landen aan te wakkeren door een test uit te voeren met een kruisraket, de eerste proef sinds het opzeggen van het INF-verdrag begin deze maand.</p><p>Het Pentagon maakte zondag bekend een conventionele kruisraket te hebben getest bij San Nicolas Island in Californië. Het projectiel raakte zijn doel na 500 kilometer. Die proef zou onder het oude verdrag verboden zijn geweest.</p><p>In het door de VS opgezegde INF-verdrag was het verbod op het testen met (nucleaire) middellangeafstandsraketten geregeld. Die overeenkomst werd in 1987 getekend door de Amerikaanse en Russische leiders Ronald Reagan en Michail Gorbatsjov.</p><p>De Amerikaanse president Trump vindt dat Rusland het verdrag heeft geschonden, maar Poetin bestrijdt dat.</p>
