---
layout: post
title: "Gajebi wil meer aandacht voor haar onbekende ziekte"
date: Thu, 05 Sep 2019 18:57:48 +0200
category: jeugdjournaal
externe_link: "http://feeds.nos.nl/~r/jeugdjournaal/~3/gXIgXlWckUM/2300490"
feature_image: "https://nos.nl/data/image/2019/09/05/575209/1008x567.jpg"
---

<p>Er moet meer aandacht komen voor ziektes die niet voorkomen bij mensen met een lichte huidskleur, maar wel bij mensen met een donkere huidskleur. Dat zeggen artsen. Nu krijgen deze ziektes veel minder aandacht en er is minder geld voor onderzoek.</p>
<p>Onderzoek</p>
<p>Gajebi van 10 is het eens met de artsen. Zij heeft de ongeneeslijke ziekte sikkelcel. Wereldwijd hebben 40 miljoen mensen deze ziekte, maar toch is er weinig geld voor onderzoek. Gajebi vindt dit oneerlijk en hoopt dat het verandert.</p>
<p>Gajebi wil dat de ziekte bekender wordt. Ze merkt dat bijna niemand het kent, als ze erover vertelt op school. Ze hoopt dat het helpt om haar verhaal aan het Jeugdjournaal te vertellen.</p>
<p>Vanaf haar geboorte heeft ze al last van sikkelcel. Ongeveer twee keer per jaar krijgt ze er extra veel last van en ze moet regelmatig naar het ziekenhuis. Ze hoopt dat er in de toekomst een geneesmiddel komt voor de ziekte. </p><img src="http://feeds.feedburner.com/~r/jeugdjournaal/~4/gXIgXlWckUM" height="1" width="1" alt=""/>
