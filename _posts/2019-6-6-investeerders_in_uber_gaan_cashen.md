---
layout: post
title: "Investeerders in Uber gaan cashen"
date: Thu, 06 Jun 2019 13:37:50 +0200
categories: 
- financieel 
- koersen 
externe_link: "https://www.telegraaf.nl/financieel/799665123/investeerders-in-uber-gaan-cashen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8407e116-884f-11e9-b76d-0255c322e81b.jpg"
---

<p class="intro">De beurskoers van Uber, het bedrijf achter de taxi-app, is eindelijk boven de emissieprijs uitgekomen. Hierdoor kunnen vroege investeerders alvast $1,2 miljard van hun bezit te gelde maken.</p> <p>De investeerders hadden voorafgaande aan de beursgang aangegeven in totaal 27 miljoen aandelen te willen verkopen via de zogenoemde green shoe, een paar procent van hun totale bezit.</p><p>Het zag er aanvankelijk echter niet naar uit dat banken deze zouden uitoefenen. De beurskoers dook namelijk direct onder de prijs van $45 waartegen Uber op 10 mei nieuwe aandelen uitgaf en belandde na een paar dagen op een dieptepunt van $36,10.</p><p>Dankzij de verbetering van het algehele beurssentiment en een reeks positieve analistenrapporten trok de koers de laatste dagen echter stevig aan. Woensdag sloot deze op $45,00 en de future wijst op een hogere opening om half vier vanmiddag. Bij het aantikken van $45 binnen een maand na de beursgang wordt de green shoe automatisch uitgeoefend.</p><p>Onder de aandeelhouders die cashen zitten de oprichters, rapper Jay Z en Kees Koolen. De Nederlander vangt $11,3 miljoen. Zijn resterende belang is $285 miljoen waard.</p>
