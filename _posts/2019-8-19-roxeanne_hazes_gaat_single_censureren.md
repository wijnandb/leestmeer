---
layout: post
title: "Roxeanne Hazes gaat single censureren"
date: Mon, 19 Aug 2019 17:14:37 +0200
categories: 
- entertainment 
- sterren 
externe_link: "https://www.telegraaf.nl/entertainment/1121385286/roxeanne-hazes-gaat-single-censureren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0f2695e8-c294-11e9-867f-02d2fb1aa1d7.jpg"
---

<p class="intro">Roxeanne Hazes gaat haar nieuwe single Mama was een klootzak opnieuw opnemen. Dat vertelde ze maandag in de uitzending van Gijs Staverman op NPO Radio 2. Bepaalde radiostations willen een gekuiste versie omdat het woord klootzak erin voorkomt. „Dat vinden ze toch een beetje moeilijk”, zei de zangeres.</p> <p>„Op zich vind ik het wel tof dat je gewoon een gecensureerde versie nodig hebt. Het klinkt heel erg popster-like, heel Amerikaans. Ik vind het wel cool dat mijn liedje gewoon eens een keer geblurd moet worden”, aldus Roxeanne. Om welke stations het gaat, wil de zangeres niet zeggen. „Nee, dat vind ik lullig. Ik wil er wel nog graag gedraaid worden”, zei de zangeres, die wel aangaf dat het om zenders gaat „die Nederlandse muziek draaien.”</p><p>„Je wil gewoon graag als artiest gedraaid worden op de radio en erkenning krijgen op je werk”, legde de Hazes-telg haar beslissing uit. „We hebben besloten om in ieder geval voor dat soort stations een andere versie in te zingen. Dan wordt het Mama is een rotzak of een drama, ik weet het nog niet precies.”</p><p>Fans die hopen dat ze straks de nieuwe versie kunnen bemachtigen, moet Roxeanne teleurstellen. „Het komt niet op Spotify en dat soort dingen. Het is echt alleen voor die stations.”</p>
