---
layout: post
title: "’Teen Mom’ Jenelle Evans krijgt voogdij terug na doodgeschoten hond"
date: Thu, 04 Jul 2019 11:08:35 +0200
categories: 
- entertainment 
- gossip 
externe_link: "https://www.telegraaf.nl/entertainment/1146549696/teen-mom-jenelle-evans-krijgt-voogdij-terug-na-doodgeschoten-hond"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4dcecb26-9e3b-11e9-9b65-0255c322e81b.jpg"
---

<p class="intro">Een van de oud-deelnemers van realityserie Teen Mom heeft de voogdij over twee van haar kinderen terug. Eerder waren de zoon (4) en dochter (2) van Jenelle Evans uit huis geplaatst, nadat haar echtgenoot David de hond van het gezin had doodgeschoten.</p> <p>Jenelle liet na de uitspraak van een rechter in haar thuisstaat North Carolina weten te huilen van blijdschap over de terugkeer van Kaiser, die ze deelt met ex Nathan Griffith en Ensley, haar dochter met David.</p><p>Vorige maand besloot MTV de banden met het gezin te verbreken vanwege het gedrag van David, die eerder al werd ontslagen vanwege zijn antihomo-uitspraken op sociale media. Daarna was hij niet meer in beeld in Teen Mom, terwijl de rest van het gezin wel gefilmd werd. Daar stopte de zender na het laatste incident ook mee.</p><p>Het was de vader van Kaiser die de autoriteiten belde na het incident met de hond. Op zijn verzoek werd zijn zoon uit het huis weggehaald, later verloren Jenelle en David ook de voogdij over hun dochter. Jenelle is ook moeder van de negenjarige Jace, die werd geboren toen zij meedeed aan realityshow 16 And Pregnant. Haar moeder Barbara heeft al jaren de voogdij over de jongen.</p>
