---
layout: post
title: "Neymar ontkent verkrachting en deelt expliciete foto's"
date: Sun, 02 Jun 2019 21:56:36 +0200
categories: 
- entertainment 
- opinie 
externe_link: "https://www.telegraaf.nl/sport/3681171/neymar-ontkent-verkrachting-en-deelt-expliciete-foto-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0679d316-8571-11e9-bfff-0255c322e81b.jpg"
---

<p class="intro">De Braziliaanse international Neymar heeft zichzelf met een lange en expliciete video op Instagram verder in de problemen gebracht.</p> <p>De 27-jarige aanvaller van Paris Saint-Germain ontkent in een verklaring alle beschuldigingen over een verkrachting die op 15 mei in een hotelkamer in Parijs zou hebben plaatsgevonden. Een Braziliaanse vrouw heeft daarvan aangifte tegen hem gedaan.</p><p>Volgens Neymar is hij het slachtoffer van een poging tot afpersing. Hij ondersteunt zijn pleidooi met expliciete berichten en foto's die de vrouw via WhatsApp met hem zou hebben gedeeld. De politie in Rio de Janeiro onderzoekt nu ook of hij met de publicatie van deze intieme beelden en pikante conversaties de Braziliaanse wet heeft overtreden.</p><p>De Braziliaanse vrouw, van wie de identiteit geheim wordt gehouden, zegt dat ze via Instagram in contact was gekomen met de topvoetballer. Zijn assistent zou vervolgens een vliegticket naar Parijs voor haar hebben gekocht. In een hotel zou Neymar met geweld en tegen haar wil seks met haar hebben gehad. De vrouw ging twee dagen later terug naar BraziliÃ« en deed daar aangifte. Ze was te aangeslagen en bang om dat in Parijs te doen, zei ze volgens het politiedossier.</p><p>Neymar is met het Braziliaanse elftal in voorbereiding op de Copa America in eigen land, die op 14 juni begint. Hij moest een paar dagen geleden zijn aanvoerdersband afstaan aan Dani Alves. Een paar weken geleden kreeg Neymar een schorsing omdat hij een toeschouwer had geslagen na de verloren Franse bekerfinale. In Europa werd hij ook geschorst, omdat hij de arbitrage had beledigd na de uitschakeling van PSG in de Champions League.</p><p>Bekijk hieronder de Instagram-post van Neymar:</p>
