---
layout: post
title: "Nederlands marineschip mogelijk in EU-verband naar Straat van Hormuz"
date: Thu, 22 Aug 2019 04:21:09 +0200
category: politiek
externe_link: "https://nos.nl/l/2298465"
feature_image: "https://nos.nl/data/image/2019/08/22/571660/1008x567.jpg"
---

<p>Als het kabinet ingaat op het Amerikaanse verzoek om een militaire bijdrage te leveren in de Straat van Hormuz, gebeurt dat mogelijk in Europees verband. De kwestie wordt volgende week ook besproken op een conferentie van EU-ministers in Helsinki.</p>
<p>De Verenigde Staten hebben veel landen, waaronder Nederland, gevraagd mee te doen aan een internationale zeemacht die de vrije doortocht in de Straat bij Iran moet garanderen.</p>
<p>Het kabinet denkt er al een tijd over na of het een fregat zal sturen. Ingewijden bevestigen een bericht uit De Telegraaf dat het antwoord wel eens positief zou kunnen zijn, op voorwaarde dat het een Europese missie wordt.</p>
<h2>Atoomakkoord</h2>
<p>Er zijn nog geen knopen over doorgehakt. Dat gebeurt mogelijk kort na de bijeenkomst in Helsinki. Als het kabinet inderdaad voor deelname in Europese verband kiest, zou het aan de ene kant een steentje bijdragen aan de bescherming van de doortocht van olietankers en aan de andere voorkomen dat Nederland wordt meegezogen in de confrontatie tussen Iran en de Verenigde Staten.</p>
<p>De spanningen tussen die twee landen zijn hoog opgelopen sinds president Trump zich heeft teruggetrokken uit het atoomakkoord met Iran. De EU gaat behoedzamer om met Iran en probeert het akkoord te redden.</p>
<p>Begin deze maand kondigde het Verenigd Koninkrijk aan dat het op het Amerikaanse verzoek ingaat. Gisteren sloot AustraliÃ« zich daarbij aan.</p>
<p>Wat maakt de Straat van Hormuz zo belangrijk en wat is daar de afgelopen maanden gebeurd? We leggen het uit in deze video:</p>
