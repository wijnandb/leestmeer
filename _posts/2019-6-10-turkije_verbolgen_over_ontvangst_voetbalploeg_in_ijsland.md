---
layout: post
title: "Turkije verbolgen over ontvangst voetbalploeg in IJsland"
date: Mon, 10 Jun 2019 14:14:27 +0200
category: sport
externe_link: "https://www.telegraaf.nl/sport/301133842/turkije-verbolgen-over-ontvangst-voetbalploeg-in-i-jsland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3b90650a-8b85-11e9-aada-0255c322e81b.png"
---

<p class="intro">Turkije is verbolgen over de manier waarop de nationale ploeg zondagavond is ontvangen op de luchthaven van Keflavik in IJsland. Dinsdag spelen beide landen tegen elkaar in de voorronde van het EK 2020.</p> <p>Het Turkse team moest drie uur wachten bij de paspoortcontrole en de bagage van de hele delegatie werd meermaals grondig doorzocht. Pesterijen, zo meenden de Turken. Aanvoerder Emre Belözoglu kreeg door een „supporter” ook nog eens een afwasborstel onder zijn neus geduwd tijdens een interview op de luchthaven.</p><p>„Dit is respectloos en vulgair”, reageerde aanvoerder Burak Yilmaz. „We hebben zes en een half uur gevlogen om vervolgens nog eens drie uur te moeten wachten!”</p><p>De Turkse minister van Buitenlandse Zaken maakte zijn ongenoegen duidelijk in een tweet. „De manier waarop de Turkse nationale voetbalploeg in IJsland werd behandeld, is in diplomatiek en menselijk opzicht onaanvaardbaar. Niemand moet eraan twijfelen dat wij zullen doen wat nodig is.”</p><p>Volgens een woordvoerder van de Turkse president Recep Tayyip Erdogan was de behandeling door de IJslanders „niet in lijn met de gangbare diplomatieke gebruiken.” „Ik veroordeel de overheidsdiensten en de officials die hiervoor verantwoordelijk zijn”, voegde hij eraan toe.</p><p>Omar Smarason, hoofd media en marketing bij de voetbalbond van IJsland, zei dat alle passagiers vanaf „niet-gecertificeerde” luchthavens soortgelijke checks ondergaan. Hij voegde eraan toen dat de spelers van IJsland vijf jaar geleden in Konya een soortgelijke behandeling kregen.</p><p>Turkije reisde vol vertrouwen naar IJsland af na de knappe 2-0 zege zaterdag tegen wereldkampioen Frankrijk. Met drie zeges in evenzoveel wedstrijden heeft de ploeg een perfecte start in groep H. Dinsdagavond spelen IJsland en Turkije tegen elkaar in Reykjavik.</p>
