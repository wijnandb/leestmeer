---
layout: post
title: "ADO pakt in Waalwijk eerste punten"
date: Sun, 25 Aug 2019 14:16:32 +0200
category: sport
externe_link: "https://www.telegraaf.nl/sport/493597667/ado-pakt-in-waalwijk-eerste-punten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4aa71c16-c733-11e9-a65f-0217670beecd.jpg"
---

<p class="intro">ADO Den Haag is ook van de ’nul’ af. De ploeg van trainer Fons Groenendijk boekte bij het gepromoveerde RKC Waalwijk de eerste overwinning van dit seizoen: 0-3. ADO had de eerste drie competitieduels verloren. Alleen PEC Zwolle is nu nog puntloos in de Eredivisie.</p> <p>Verdediger Tom Beugelsdijk kopte in de 19e minuut uit een hoekschop de openingstreffer binnen. Tomás Necid verdubbelde na bijna een uur spelen de voorsprong van ADO, na een fase waarin de thuisclub wat kansen op de gelijkmaker had gehad. De Tsjechische spits draaide op het middenveld weg bij zijn bewaker Melle Meulensteen en kon daarna ongehinderd opstomen. RKC-doelman Kees Heemskerk verkeek zich op het zwabberende schot vanaf zo’n 25 meter van Necid, die in de slotfase uit een strafschop ook voor de 0-3 zorgde. In de blessuretijd moest Danny Bakker van ADO met zijn tweede gele kaart van het veld.</p><p>ADO kon wel een succesje gebruiken na een roerige periode met teleurstellende resultaten en bestuurlijke perikelen. Met Mohammed Hamdi werd deze week dan eindelijk een opvolger van de vertrokken directeur Mattijs Manders aangesteld.</p><p>Dylan Vente, gehuurd van Feyenoord, debuteerde zondag als invaller voor RKC dat vorige week bij FC Twente het eerste punt van dit seizoen had gepakt (3-3).</p><p>Bekijk hier het programma, de uitslagen en de stand in de Eredivisie.</p>
