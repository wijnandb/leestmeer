---
layout: post
title: "Goede sfeer Damrak op weg naar ECB-besluit"
date: Thu, 06 Jun 2019 10:24:00 +0200
categories: 
- financieel 
- koersen 
externe_link: "https://www.telegraaf.nl/financieel/1353074453/goede-sfeer-damrak-op-weg-naar-ecb-besluit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/623f5546-8836-11e9-b56c-02c309bc01c1.jpg"
---

<p class="intro">Op het Damrak maakten de kopers steeds meer de dienst uit in de aanloop naar het rentebesluit van de Europese centrale bank later vanmiddag. Vooral DSM kon op flinke kopersinteresse rekenen.</p> <p>De AEX-index noteerde rond kwart over tien 0,7% hoger op 547,79 punten. De Midkap-index ging 0,8% vooruit naar 750,35 punten.</p><p>Elders in Europa kleurden de borden ook steeds groener. Frankfurt en Parijs wonnen 0,5% respectievelijk 0,7%. In Milaan zakte Fiat Chrysler 2,7%. De Italiaans-Amerikaanse automaker heeft zijn voorstel om te fuseren met het Franse Renault (min 6,8%) ingetrokken.</p><p>Vanmiddag zullen alle ogen zijn gericht op het rentebesluit van de Europese centrale Bank (ECB) die zo goed als zeker zal herhalen om de rentetarieven tot het einde van dit jaar ongewijzigd te laten. Naar verwachting zal ECB-voorzitter Draghi vandaag aankondigen tegen welke tarieven banken straks bij de ECB kunnen aankloppen. In de markt wordt gehoopt dat een nieuwe ronde van banensteun ruimer wordt dan eerder gedacht. Rein Schutte, beleggingsadviseur bij Boer &amp; Olij, benadrukt dat beleggers er rekening mee houden dat Draghi voor zijn vertrek later dit jaar nog extra steun zal geven aan de economie in de eurozone.</p><p>Wall Street hield gisteravond de vaart er aardig in voortbordurend op de hoop dat de Amerikaanse centrale Bank later dit jaar de beleiderente zal gaan verlagen. Verder kwam naar buiten dat Mexico en Amerika er nog niet in zijn geslaagd om een deal te bereiken over immigratie en handel. Volgende week zullen de gesprekken worden hervat. Eind vorige maand had president Trump nog gedreigd om importheffingen in te gaan voeren op alle Mexicaanse goederen. Trump liet verder weten dat China er alles aan gelegen is om tot een handelsdeal met de VS te komen.</p><p>In de AEX werd ING door beleggers 1,1% hoger gezet. Analisten van JPMorgan hebben het advies voor het financiële concern verhoogd van ’houden’ naar ’overwogen’ met een koersdoel van €12,50. De chemieconcerns zaten ook in de voorhoede. Voor DSM werd 2,1% meer betaald. Akzo Nobel koerste 1% hoger. ASML droeg ook een steentje bij en dikte 1,2% aan.</p><p>Aan de andere kant behoorde Arcelor Mittal bij de schaarse dalers en raakte 1% kwijt.</p><p>In de Midkap ging WDP aan kop met een 1% hogere notering. Het logistiek vastgoedfonds en VIB Vermögen kondigden aan hun logistieke vastgoedportefeuilles in Duitsland uit te breiden.</p><p>Meer financieel nieuws via mail? Schrijf je hier in voor onze nieuwsbrief!</p>
