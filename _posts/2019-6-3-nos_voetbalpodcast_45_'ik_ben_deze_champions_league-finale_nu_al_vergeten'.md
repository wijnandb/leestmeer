---
layout: post
title: "NOS Voetbalpodcast #45: 'Ik ben deze Champions League-finale nu al vergeten'"
date: Mon, 03 Jun 2019 14:35:08 +0200
category: sport
externe_link: "https://nos.nl/l/2287449"
feature_image: "https://nos.nl/data/image/2019/06/03/554395/1008x567.jpg"
---

<p>Elke week blikken de commentatoren van de NOS terug op het voetbalweekend. Meningen en scherpe analyses, verhalen en opvallende anekdotes. Dat en meer is te horen in de NOS Voetbalpodcast.</p>
<p>Deze week schuiven Jeroen Grueter en Arman Avsaroglu aan bij presentator Arno Vermeulen. Jeroen Stekelenburg belt in om het over de Nations League te hebben.</p>
<p>De oersaaie finale van de Champions League tussen Liverpool en Tottenham Hotspur (2-0) is een van de belangrijkste gespreksonderwerpen. "Het was een vreselijke finale. We hebben geen moment het gevoel gehad dat we naar een mooie wedstrijd hebben gekeken. Ik ben de finale nu al vergeten", zegt Arman Avsaroglu.</p>
<p>Bondscoach Ronald Koeman ontkrachtte tijdens een interview met de NOS de geruchten dat hij mogelijk naar Barcelona vertrekt. Jeroen Grueter is ge√Ørriteerd door de uitspraken van Koeman. "Hij probeert het volk gerust te stellen door te zeggen dat hij zeker blijft tot en met het EK. Maar eigenlijk hoopt hij daarna door te kunnen naar Barcelona. Zo zijn we niet getrouwd, hij heeft zich voor vier jaar gecommitteerd aan de KNVB."</p>
<p>Verder verbaast Arman Avsaroglu zich over de vreugde bij FC Utrecht over het behalen van Europees voetbal en komt de spectaculaire promotie van RKC ter sprake.</p>
