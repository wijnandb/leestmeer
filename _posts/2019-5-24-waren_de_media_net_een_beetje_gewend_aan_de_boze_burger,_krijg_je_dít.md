---
layout: post
title: "Waren de media net een beetje gewend aan de boze burger, krijg je dít"
date: Fri, 24 May 2019 14:30:17 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/waren-de-media-net-een-beetje-gewend-aan-de-boze-burger-krijg-je-dit~bff8fc33d/"
feature_image: "https://images2.persgroep.net/rcs/tr_EX0mCyWSQMD52kE9uspIr2uo/diocontent/128779168/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Hè, wat is dat weer vervelend. Net nu het tot de vermaledijde ‘mainstreammedia’ was doorgedrongen dat er buiten de maatschappelijke mainstream heel veel onvrede en electoraal vuurwerk ligt opgetast, gaat Frans Timmermans er bij de Europese verkiezingen met de winst vandoor. Een man die een imperfect Europa durft aan te prijzen in ten minste zes talen. Een exponent van het oude partijkartel. De belichaming van alles waaraan populisten ter linker- en rechterzijde hun bestaansrecht ontlenen. Om niet opnieuw door een electorale opstand te worden verrast, hebben de media lang en eerbiedig naar boze burgers geluisterd. En dan krijg je dít. Wat zou het fijn zijn om de actualiteit met de alwetendheid van de historicus te kunnen beschrijven. Dan zou de stabiliteit van het midden vast meer in het oog springen dan het rumoer aan de flanken.
