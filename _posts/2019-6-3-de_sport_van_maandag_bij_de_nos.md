---
layout: post
title: "De sport van maandag bij de NOS"
date: Mon, 03 Jun 2019 06:03:42 +0200
category: sport
externe_link: "https://nos.nl/l/2287388"
feature_image: "https://nos.nl/data/image/2019/06/03/554290/1008x567.jpg"
---

<p>Na een bomvol sportweekend met onder meer de finale van de Champions League en het slot van de Giro d'Italia kijken we vandaag vooral vooruit naar de voetbalevenementen die gaan komen.</p>
<p>In het Sportjournaal (18.45 uur, NPO 1) houden we de vinger aan de pols bij de Oranjemannen, die zich in Portugal voorbereiden op het eindtoernooi van de Nations League.</p>
<p>In de halve finale treedt de ploeg van bondscoach Ronald Koeman aan tegen Engeland. Die wedstrijd begint donderdag om 20.45 uur en is live te volgen bij de NOS op NPO 1. Een dag eerder treffen Portugal en Zwitserland elkaar in de andere halve finale.</p>
<p>Verder leven we langzaam toe naar de start van het WK voetbal voor vrouwen. Nederland begint op dinsdag 11 juni aan het eerste groepsduel met Nieuw-Zeeland.</p>
<p>Vandaag is Oranje een dagje vrij. Dat geeft mooi de tijd om op de YouTube-pagina van NOS Sport (vanaf 9.00 uur) te kijken naar de tweede aflevering van Rivkah tackelt... Rivkah op het Veld gaat deze keer langs bij middenvelder Victoria Pelova, de jongste speelster in de Nederlandse WK-selectie.</p>
<h2>Roland Garros</h2>
<p>In Parijs gaat vandaag de vierde ronde van Roland Garros verder. Bij de mannen komen onder anderen Novak Djokovic en Dominic Thiem in actie. In het vrouwentoernooi verschijnt Simona Halep, een van de laatst overgebleven topfavorieten, op de baan.</p>
<p>Beelden van Roland Garros zijn te zien in al onze uitzendingen op televisie.</p>
<p>In het Sportforum bij Langs de Lijn En Omstreken (21.30 uur, NPO Radio 1) zijn Jan Roelfs, Jan van Halst en Raymond Kerckhoffs te gast om het onder meer te hebben over voetbal, tennis en wielrennen.</p>
