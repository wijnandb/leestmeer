---
layout: post
title: "Prins Andrew en Sarah Ferguson vieren vakantie met Queen"
date: Sun, 11 Aug 2019 12:42:00 +0200
categories: 
- entertainment 
- royalty 
externe_link: "https://www.telegraaf.nl/entertainment/300872571/prins-andrew-en-sarah-ferguson-vieren-vakantie-met-queen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4cfce350-bc21-11e9-bcd2-0255c322e81b.jpg"
---

<p class="intro">Prins Andrew en zijn ex-vrouw Sarah Ferguson vieren hun vakantie samen met koningin Elizabeth in het Schotse Balmoral kasteel. Dat meldt Royal Central. De hertog van York en Ferguson verblijven ongeveer een week in het kasteel.</p> <p>Dat de ex-vrouw de tweede zoon van koningin Elizabeth vergezelt in Balmoral, is een teken dat de Queen haar terugkeer in de koninklijke familie heeft geaccepteerd. Ook al scheidden Andrew en Sarah in 1996, het stel bleef goede vrienden. Vorig jaar liet Ferguson zelfs weten dat een tweede huwelijk met de prins niet is uitgesloten. Het koninklijke stel heeft twee dochters, prinses Eugenie en prinses Beatrice.</p><p>Prins Andrew bevindt zich momenteel in een lastig parket, sinds hij onlangs in juridische documenten is beschuldigd van seksueel wangedrag op een feestje van Jeffrey Epstein. De prins was jarenlang goede vrienden met Epstein, die zaterdag zelfmoord pleegde in zijn cel. Buckingham Palace wees alle beschuldigingen van de hand: "Iedere suggestie van wangedrag met minderjarigen is volledig onwaar."</p>
