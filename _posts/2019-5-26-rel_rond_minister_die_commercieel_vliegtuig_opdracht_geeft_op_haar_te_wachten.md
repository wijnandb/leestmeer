---
layout: post
title: "Rel rond minister die commercieel vliegtuig opdracht geeft op haar te wachten"
date: Sun, 26 May 2019 07:42:19 +0200
categories: 
- entertainment 
- opinie 
externe_link: "https://www.telegraaf.nl/nieuws/3647388/rel-rond-minister-die-commercieel-vliegtuig-opdracht-geeft-op-haar-te-wachten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e3d86ee-7f79-11e9-b301-02d1dbdc35d1.jpg"
---

<p class="intro">De Mexicaanse minister van Milieu heeft haar ontslag ingediend omdat ze een commercieel vliegtuig opdracht had gegeven op haar te wachten. In haar ontslagbrief zegt Josefa Gonzalez Blanco Ortiz Mena dat niemand boven de wet staat.</p> <p>Het toestel van luchtvaartmaatschappij Aeromexico vertrok vrijdag door toedoen van de minister ongeveer 40 minuten te laat. De vertraging zorgde voor ophef in Mexico toen in de media naar buitenkwam dat de vlucht bij „presidentieel besluit” was vertraagd.</p><p>„Er is geen rechtvaardiging. De ware transformatie van Mexico vereist een totale vereenzelviging met de waarden gelijkheid en rechtvaardigheid”, motiveert Gonzalez Blanco haar besluit. Ze benadrukt dat president Andres Manuel Lopez Obrador er niets mee te maken had.</p><p>De linkse populist López Obrador beloofde in de verkiezingstijd dat hij het presidentiële vliegtuig van zijn voorganger zou verkopen. Sindsdien maakt hij gebruik van commerciële vluchten.</p>
