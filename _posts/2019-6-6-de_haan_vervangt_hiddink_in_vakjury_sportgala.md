---
layout: post
title: "De Haan vervangt Hiddink in vakjury Sportgala"
date: Thu, 06 Jun 2019 14:00:03 +0200
categories: 
- sport 
- voetbal 
externe_link: "https://nos.nl/l/2287861"
feature_image: "https://nos.nl/data/image/2018/01/24/446209/1008x567.jpg"
---

<p>Foppe de Haan is de vervanger van Guus Hiddink in de vakjury van het NOS | NOC*NSF Sportgala.</p>
<p>De Haan neemt plaats in de negenkoppige vakjury die op 18 december samen met de sporters en coaches de Sportman, Sportvrouw, Sportploeg, Paralympische sporter en Coach van het Jaar 2019 zal kiezen.</p>
<p>Door het vertrek van Hiddink moest juryvoorzitter Bas van de Goor op zoek naar een nieuwe vertegenwoordiger van de coaches. "In samenspraak met NL Coach kwamen we uit bij Foppe", zegt oud-volleyballer Van de Goor.</p>
<p>"Hij heeft een enorm palmares en een berg ervaring in het voetbal, maar hij heeft ook altijd belangstelling getoond over de grenzen van het voetbal heen. Zijn open blik op sport maakt dat we verwachten dat hij een mooie bijdrage kan leveren aan de verschillende prestaties die door het jaar heen geleverd worden."</p>
<p>De 75-jarige De Haan was in zijn lange trainerscarri√®re onder meer coach van sc Heerenveen en Jong Oranje. In 2017 was hij de assistent van bondscoach Sarina Wiegman toen de Oranjevrouwen het EK voetbal wonnen.</p>
<p>Bij de verkiezing op 18 december tellen de stemmen van de vakjury voor vijftig procent mee. De stemmen van de sporters en coaches tellen ook voor vijftig procent.</p>
