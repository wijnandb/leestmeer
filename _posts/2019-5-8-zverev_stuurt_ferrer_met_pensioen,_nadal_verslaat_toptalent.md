---
layout: post
title: "Zverev stuurt Ferrer met pensioen, Nadal verslaat toptalent"
date: Wed, 08 May 2019 18:27:17 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/x6scmEs51kU/2283750"
feature_image: "https://nos.nl/data/image/2019/05/09/548710/1008x567.jpg"
---

<p>De tenniscarrière van David Ferrer is voorbij. De 37-jarige Spanjaard speelde in Madrid zijn laatste toernooi en verloor in de tweede ronde van Alexander Zverev: 4-6, 1-6.</p>
<p>Ferrer veroverde in zijn rijke loopbaan 27 ATP-titels, haalde in 2013 de finale op Roland Garros en was in hetzelfde jaar de nummer drie van de wereld.</p>
<h2>Vliegende start</h2>
<p>De Spanjaard kende woensdag in Madrid tegen titelhouder Zverev nog wel een vliegende start en nam op imponerende wijze een 4-1 voorsprong.</p>
<p>De Duitser, die op weg naar dit toernooi maar drie van de negen partijen won en onder meer in Miami van Ferrer verloren had, stelde echter orde op zaken door liefst negen games op rij te winnen en maakte zodoende een einde aan de tennisloopbaan van Ferrer.</p>
<p>Rafael Nadal bereikt eerder op de dag de derde ronde door met 6-3, 6-3 te winnen van de jonge Canadees Félix Auger-Aliassime.</p>
<p>Auger-Aliassime geldt als een toptalent in het tennis en is met zijn 18 jaar en 9 maanden nu al de mondiale nummer dertig. Ter vergelijking: dat gold op die exacte leeftijd ook voor Nadal.</p>
<p>De Canadees kon in het duel met Nadal, het was pas de eerste keer dat de twee tegenover elkaar stonden, goed meekomen, maar bij een stand van 4-3 in de eerste set sloeg Nadal direct toe op zijn eerste breekpunt.</p>
<p>In de tweede set werd Auger-Aliassime direct weer gebroken en vervolgens kon hij de schade niet meer herstellen.</p>
<h2>Ongelukkige rentree Del Potro</h2>
<p>Voor Juan Martín del Potro viel het doel alweer in Madrid. De Argentijn maakte deze week zijn rentree nadat hij door een knieblessure tien weken uit de roulatie was geweest. Hij boog echter in drie sets (3-6, 6-2, 5-7) voor Laslo Djere uit Servië.</p><img src="http://feeds.feedburner.com/~r/nossporttennis/~4/x6scmEs51kU" height="1" width="1" alt=""/>
