---
layout: post
title: "Jongen (6) zomaar doodgeschoten op foodfestival"
date: Mon, 29 Jul 2019 12:37:00 +0200
category: buitenland
externe_link: "https://www.telegraaf.nl/nieuws/1439387038/jongen-6-zomaar-doodgeschoten-op-foodfestival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4acdf0f0-b1f5-11e9-9981-02d1dbdc35d1.jpg"
---

<p class="intro">Update 12.59 uur - „Je kon het buskruit ruiken en er was geschreeuw.” Zeker drie personen zijn om het leven gekomen door een schietpartij op een foodfestival in Californië, onder wie een 6-jarig jongetje.</p> <p>Behalve de drie onschuldige bezoekers die het leven lieten, is ook de vermoedelijke schutter dood, meldt de plaatselijke politie. Tenminste achttien mensen raakten gewond. Onduidelijk is of ze allemaal schotwonden hebben.</p><p>De dader begon te schieten op het zogeheten Garlic Festival in de stad Gilroy. Op videobeelden (zie onder) is te zien hoe mensen in paniek wegvluchten over een veld met kraampjes. Ook zijn schoten te horen.</p><p>Een getuige zegt tegen NBC Bay Area dat een man blindelings om zich heen schoot. „Hij vuurde alle kanten op, zonder op iemand in het bijzonder te mikken. Het ging gewoon van links naar rechts en van rechts naar links”, vertelt de vrouw.</p><p>Een andere getuige omschrijft de schutter als een blanke man, van rond de dertig jaar. „Hij droeg een pet en een zonnebril.” Volgens Jack van Breen, zanger van de band Tin Man, riep iemand naar hem ’Waarom doe je dit?’, waarop de schutter, in groen T-shirt, riep ’Ik ben superboos’.</p><p>Over het motief voor de aanval is nog niets bekend. De politie meldt dat de dader kennelijk op het terrein kwam door een hek te forceren. Vervolgens ontstond al snel een vuurgevecht met de politie. Uit verklaringen van getuigen blijkt dat de schutter mogelijk een handlanger had. De politie is nog op zoek naar een tweede verdachte.</p><p>Dochter</p><p>„Ik dacht dat het vuurwerk was”, vertelt een getuige. Haar collega riep: ’Het is een schietpartij!’ Ze bukten. „We sprongen vervolgens in de trucks en zijn gevlucht. Hoeveel schoten ik hoorde? Pfff... Veertig tot vijftig.” Ook een moeder is geschokt, vooral door hetgeen haar dochter heeft gezien. „Ze is tien! Ze zag alles.”</p><p>Directeur Brian Bowe van het Gilroy Garlic Festival reageert geschokt op het bloedbad. Hij zegt dat het festival al meer dan 40 jaar een jaarlijkse reünie voor de hechte gemeenschap is. „Dit is één van de meeste tragische en verdrietige dingen die ik ooit heb gezien.”</p>
