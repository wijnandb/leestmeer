---
layout: post
title: "Honderden fans in rij voor K-popgroep Blackpink"
date: Sat, 18 May 2019 14:53:14 +0200
category: entertainment
externe_link: "https://www.telegraaf.nl/entertainment/3608110/honderden-fans-in-rij-voor-k-popgroep-blackpink"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f77210a6-796b-11e9-a596-02d2fb1aa1d7.jpg"
---

<p class="intro">Hordes tieners zijn zaterdag uitgetrokken voor het concert van K-popsensatie Blackpink. Volgens een woordvoerder van organisator MOJO staan er al sinds zaterdagochtend honderden fans uit binnen- en buitenland te wachten voor de deuren van AFAS Live.</p> <p>De afgelopen dagen verzamelden fans zich al bij de Amsterdamse concertzaal. Ze konden echter niet de hele nacht voor de ingang bivakkeren omdat het niet toegestaan is in het gebied te overnachten. Onderling zijn er regelingen voor het verlaten van de rij. Speciaal voor het optreden is er een extra aggregaat neergezet om de show meer kracht te geven.</p><p>Blackpink trapt zaterdagavond in Amsterdam een Europese tournee af. De Zuid-Koreaanse meidengroep, bestaande uit Jisoo, Jennie, Ros√© en Lisa, debuteerde in 2016 met het album Square One. Naast het succes in eigen land wisten de dames, in Nederland vooral bekend door het nummer Kill This Love, ook internationaal door te breken met noteringen in onder meer de Amerikaanse hitlijst Billboard. Op Spotify wordt Blackpink gemiddeld ruim 17 miljoen keer per maand gestreamd.</p>
