---
layout: post
title: "Jan Roos in elkaar geslagen"
date: Mon, 09 Sep 2019 20:37:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1089529749/jan-roos-in-elkaar-geslagen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/23f4ded6-d332-11e9-baff-02d2fb1aa1d7.jpg"
---

<p class="intro">UPDATE - Jan Roos heeft gisteravond flinke klappen gekregen, schrijft hij op Twitter bij foto’s van zijn gezicht, dat behoorlijk gehavend is.</p> <p>„Zojuist in elkaar geslagen voor mijn eigen huis. Bont en blauw, neus waarschijnlijk gebroken”, aldus Jan.</p><p>Over wie de daders geweest zouden kunnen zijn, zegt de journalist vooralsnog niets. Later vulde hij echter aan: „Ik denk dat het met een dealer uit de buurt te maken heeft waar problemen mee zijn. Daar kwam die gozer vandaan. Hij herkende mij en begon te slaan. Motief onduidelijk.” Nog later op de avond laat hij weten dat het een ’joch van een jaar of 20’ was, ’NL met een mocro-accent’.</p><p>Ook meldt hij dat zijn neus inderdaad gebroken is.</p><p>Bij Radio Veronica meldde zijn partner Joyce dat ze aangifte hebben gedaan. „De politie heeft ons verzekerd dat dit uit de hand gelopen buurtprobleem zal worden onderzocht.”</p><p>Jan deelt ook de daaropvolgende haattweets die hij krijgt, waarin hem nog zwaardere mishandelingen toegewenst worden. Zo zegt iemand dat ’zijn dag niet beter kon beginnen’ en wenst een ander hem nog veel ergere mishandelingen toe. Weer een ander vindt dat hij ’elke dag klappen moet krijgen’. Daarop laat de opiniemaker weten het sociale media even te laten voor wat het is: „Ik meld me morgen weer. Merk dat ik er nogal slecht mee om kan gaan dat mensen een mishandeling toejuichen.”</p>
