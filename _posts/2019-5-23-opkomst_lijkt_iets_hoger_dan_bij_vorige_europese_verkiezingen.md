---
layout: post
title: "Opkomst lijkt iets hoger dan bij vorige Europese verkiezingen"
date: Thu, 23 May 2019 11:28:41 +0200
category: politiek
externe_link: "https://nos.nl/l/2285944"
feature_image: "https://nos.nl/data/image/2019/05/23/552058/1008x567.jpg"
---

<p>De opkomst bij de verkiezingen voor het Europees Parlement lijkt tot nu toe iets hoger dan bij de vorige stembusgang, vijf jaar geleden. Om 19.30 uur had 34 procent van de stemgerechtigden zijn stem uitgebracht, blijkt uit een indicatie van de opkomst van onderzoeksbureau Ipsos.</p>
<p>In 2014 was de opkomst op dat tijdstip 32 procent, in 2009 33 procent. Bij de vorige twee verkiezingen ging uiteindelijk 37 procent van de kiezers naar het stembureau.</p>
<p>De cijfers gaan alleen over de stembusgang in Nederland. In de meeste landen wordt pas zondag gestemd. Ook de Britten gaan vandaag naar de stembus.</p>
<p>Dat was eigenlijk niet de bedoeling met het oog op de brexit, maar omdat het vertrek uit de Europese Unie is uitgesteld tot het najaar moest het Verenigd Koninkrijk alsnog verkiezingen houden.</p>
<p>De stembureaus in Nederland gingen vanochtend om 7.30 uur open en sluiten om 21.00 uur.</p>
<p>Alles over de Europese verkiezingen is te lezen in ons liveblog.</p>
