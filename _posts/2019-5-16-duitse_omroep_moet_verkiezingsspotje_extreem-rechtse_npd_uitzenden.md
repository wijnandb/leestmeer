---
layout: post
title: "Duitse omroep moet verkiezingsspotje extreem-rechtse NPD uitzenden"
date: Thu, 16 May 2019 13:55:16 +0200
category: nieuws
externe_link: "https://nos.nl/l/2284929"
feature_image: "https://nos.nl/data/image/2019/05/16/550372/1008x567.jpg"
---

<p>De Duitse publieke omroep mag een verkiezingsspotje van de extreem-rechtse NPD niet weren van de zender. Volgens het constitutioneel hof in Karlsruhe is de reclame op zichzelf niet opruiend en moet die morgenmiddag worden uitgezonden op de ARD.</p>
<p>In de reclame stelt de NPD dat de veiligheid in gevaar is door "ongecontroleerde massa-immigratie". Daarom pleit de partij voor afgeschermde plekken "waar Duitsers zich veilig kunnen voelen".</p>
<p>"Vele steden en stadsdelen zijn verworden tot no-goarea's voor ons Duitsers", zegt partijleider Frank Franz. "Dat accepteren we niet langer."</p>
<p>Vorige maand weigerde de ARD de reclame, omdat de omroep die een overduidelijk opruiende boodschap vond hebben. De NPD spande een rechtszaak aan en verloor, maar het hof draait dat vonnis terug.</p>
<p>De omroep moet de reclame van 90 seconden morgenmiddag om 16.58 uur uitzenden.</p>
<h2>Geen rol van betekenis</h2>
<p>Begin 2017 oordeelde hetzelfde hof dat de NPD niet verboden werd omdat de neonazi-partij te klein was om de Duitse democratie in gevaar te brengen.</p>
<p>Landelijk heeft de partij nooit een rol van betekenis gespeeld, ook zitten er geen afgevaardigden meer in de regionale parlementen. Wel is de partij met een zetel vertegenwoordigd in het Europees Parlement.</p>
