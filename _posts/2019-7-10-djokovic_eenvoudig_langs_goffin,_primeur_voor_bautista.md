---
layout: post
title: "Djokovic eenvoudig langs Goffin, primeur voor Bautista"
date: Wed, 10 Jul 2019 16:21:36 +0200
category: sport
externe_link: "https://nos.nl/l/2292894"
feature_image: "https://nos.nl/data/image/2019/07/10/562528/1008x567.jpg"
---

<p>Novak Djokovic is op Wimbledon voor de negende keer doorgedrongen tot de halve finales. De ServiÃ«r, titelhouder en viervoudig kampioen, deed dat ten koste van de Belg David Goffin: 6-4, 6-0, 6-2. In de halve finale treft hij de Spanjaard Roberto Bautista Agut, die de Argentijn Guido Pella de baas was.</p>
<p>In zijn eerste kwartfinale op Wimbledon maakte Goffin het Djokovic aanvankelijk lastig. De mondiale nummer 23 kwam een break voor (4-3), maar Djokovic zette een tandje bij en stoomde (mede dankzij fouten van Goffin) door tien gewonnen games op rij door naar 1-0 in set drie.</p>
<p>Goffin behield daarna zijn service op love, maar dat bleek slechts een korte opleving. De Belg maakte in zijn volgende opslaggame op breakpoint een dubbele fout en het pleit was beslecht.</p>
<h2>Primeur voor Bautista</h2>
<p>Bautista Agut bereikte dankzij zijn zege op Pella voor het eerst de halve finale van een grandslamtoernooi. De Spanjaard maakte met 7-5, 6-4, 3-6, 6-3 een einde aan een sterk toernooi van de Argentijn, die eerder Kevin Anderson (4) en Milos Raonic (15) verraste.</p>
<p>Bautista (ATP-22), die dit jaar bij de Australian Open ook kwartfinalist was, toonde zich een completere speler dan Pella (ATP-26). Het eerste setverlies van de Spanjaard in deze editie was het gevolg van een slordige servicegame bij 0-1 in de derde set, waarin zijn vaak zo solide forehand het liet afweten.</p>
<p>In de vierde set kende Bautista na een stroef begin geen problemen meer.</p>
