---
layout: post
title: "Emmen verlengt verblijf in eredivisie dankzij zege op Willem II"
date: Sun, 12 May 2019 16:41:39 +0200
categories: 
- sport 
- voetbal 
externe_link: "https://nos.nl/l/2284268"
feature_image: "https://nos.nl/data/image/2019/05/12/549420/1008x567.jpg"
---

<p>FC Emmen heeft zich dankzij een 3-2 zege bij Willem II gehandhaafd in de eredivisie. Willem II, dat een week geleden de bekerfinale tegen Ajax met 4-0 verloor, raakte de achtste plaats kwijt aan FC Groningen en lijkt daardoor de play-offs om een Europa League-ticket te gaan missen.</p>
<p>Na een gezapig eerste half uur scoorde Willem II opeens binnen vier minuten twee keer. Alexander Isak bediende Vangelis Pavlidis en De Zweed scoorde zelf, met dank aan een been van De Leeuw, zijn dertiende eredivisiegoal van het seizoen. Al snel was het 2-1: Luciano Slagveer ging langs de mistastende doelman Michael Woud en viel, maar tikte de bal desondanks al liggend in het doel.</p>
<p>Na rust zette Emmen, dat was aangetreden zonder regisseur Anco Jansen, de zaken helemaal op zijn kop. Na een halve redding van Woud scoorden Hilal Ben Moussa en Michael de Leeuw uit de rebound. Pavlidis speelde zich kort voor tijd nog fraai vrij, maar faalde oog in oog met Emmen-doelman Kjell Scherpen.</p>
