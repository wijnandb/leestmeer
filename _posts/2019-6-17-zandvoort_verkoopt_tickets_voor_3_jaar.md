---
layout: post
title: "Zandvoort verkoopt tickets voor 3 jaar"
date: Mon, 17 Jun 2019 20:21:50 +0200
categories: 
- entertainment 
- opinie 
externe_link: "https://www.telegraaf.nl/sport/1044945428/zandvoort-verkoopt-tickets-voor-3-jaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cde57f0c-9135-11e9-a8f6-02c309bc01c1.jpg"
---

<p class="intro">Autosportfans kunnen voor de Grote Prijs van Nederland op circuit Zandvoort al voor drie jaar een kaartje veiligstellen.</p> <p>Een passe-partout voor drie dagen (vrijdag, zaterdag en zondag) op een mooie tribuneplaats bij de races in 2020, 2021 en 2022 kost een slordige 1500 euro. Voor 555 euro is voor de komende drie jaar op alle dagen een plekje in de duinen gegarandeerd.</p><p>De organisatie van de Dutch Grand Prix maakte maandag de prijzen bekend voor de Formule 1 op Zandvoort, die in 2020 na een afwezigheid van 35 jaar terugkeert op het circuit in de duinen. Het duurste kaartje is voor een plekje op de hoofdtribune met zicht op het rechte stuk met start en finish en kost op de racedag 448 euro. Wie de komende drie jaar op de zaterdag en zondag op de hoofdtribune wil zitten, betaalt 1755 euro.</p><p>Het goedkoopste kaartje is 21 euro voor kinderen tot 12 jaar op vrijdag, de dag van de vrije trainingen. Dat is voor een plekje in de duinen. Het goedkoopste kaartje voor volwassenen op de trainingsdag is 35 euro. Op de racedag bedraagt een ticket voor een plekje in de duinen 140 euro.</p><p>De run op de kaarten is overweldigend, meldt de organisatie. Belangstellenden hebben zich eerst moeten registreren. Die periode is inmiddels afgesloten. Alle geregistreerden ontvangen op maandag 24 juni per e-mail een unieke persoonlijke link waarmee ze toegang krijgen tot een portal en de kaartjes kunnen bestellen, maximaal zes tickets per persoon. Als er meer vraag is dan aanbod, zal er worden geloot. De exacte datum van de Dutch Grand Prix in 2020 is nog niet bekend. Het wordt ergens in mei.</p>
