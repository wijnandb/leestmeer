---
layout: post
title: "Bonden: Leroy gaat bij KPN België aanvallen"
date: Mon, 09 Sep 2019 11:08:45 +0200
categories: 
- financieel 
- koersen 
externe_link: "https://www.telegraaf.nl/financieel/130037425/bonden-leroy-gaat-bij-kpn-belgie-aanvallen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b32cc33c-d2f8-11e9-a85c-0218eaf05005.jpg"
---

<p class="intro">Belgische vakbonden eisen dat telecombedrijf Proximus per direct alle contacten verbreekt met topvrouw Dominique Leroy, nu ze is voorgedragen als hoogste bestuurder van KPN. De bonden vrezen dat ze het Belgische telecombedrijf in slechte staat zal achterlaten, om vanuit Nederland een „telecomaanval op België te lanceren.”</p> <p>De oproep staat in een open brief aan de voorzitter van de raad van bestuur, Stefaan De Clerck. De bonden hebben het schrijven op het hoofdkantoor van Proximus afgeleverd. Op de achtergrond speelt een transformatieplan dat Leroy eerder dit jaar aankondigde. Daarbij zullen 1900 banen verdwijnen, terwijl er 1250 nieuwe werknemers worden aangenomen.</p><p>De vakbond ACV vindt de huidige informatie over het transformatieplan te vaag. Dat Leroy in december de overstap naar KPN maakt, bewijst volgens de bond dat achter het transformatieplan niet de juiste bedoelingen zitten. Volgens een andere bond, ACOD, bemoeilijkt het aanstaande vertrek van Leroy onderhandelingen over de reorganisatie.</p><p>Eis afgewezen</p><p>Proximus heeft de eis van vakbonden om direct te breken met Leroy maandag naast zich neergelegd. De raad van bestuur van Proximus heeft besloten dat de zakenvrouw kan aanblijven tot 1 december, laat een van de betrokken vakbonden nu weten. KPN valt niet onder het concurrentiebeding in het contract dat ze heeft bij Proximus.</p>
