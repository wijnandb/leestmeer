---
layout: post
title: "Kabinet onderzoekt Frans hulpverzoek voor militaire bijstand Mali"
date: Thu, 05 Sep 2019 20:08:14 +0200
category: politiek
externe_link: "https://nos.nl/l/2300497"
feature_image: "https://nos.nl/data/image/2019/08/23/571969/1008x567.jpg"
---

<p>Nederland onderzoekt of er opnieuw militairen naar Mali gestuurd kunnen worden om de Franse militairen daar te ondersteunen. Dat schrijven de ministers Blok (Buitenlandse Zaken) en Bijleveld (Defensie) aan de Tweede Kamer. Het verzoek om militaire inzet komt uit Frankrijk; het zou gaan om enkele tientallen militairen.</p>
<p>De Fransen willen graag dat Nederland zich aansluit bij een internationale 'taakgroep' die de Malinese strijdkrachten moet ondersteunen en trainen: de Combined Joint Special Operations Task Force (CJSOTF). Dertien andere landen zijn eveneens om hulp gevraagd.</p>
<p>Het gaat om trainingen en steun in de regio Liptako Gourma, vlakbij Burkina Faso, Niger en Mali. In deze regio zijn rebellen en criminelen actief.</p>
<h2>'Oude missie' net beëindigd</h2>
<p>Drie maanden geleden beëindigde Nederland een zes jaar durende missie in Mali. De laatste onderdelen ervan worden nu nog afgebouwd.</p>
<p>Er waren gedurende de hele missie steeds 400 Nederlandse militairen in het West-Afrikaanse land. De meesten bleven ongeveer een half jaar. De missie drukte, zowel wat betreft mankracht als materieel, zwaar op Defensie.</p>
