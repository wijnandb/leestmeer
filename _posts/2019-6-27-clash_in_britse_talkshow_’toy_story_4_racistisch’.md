---
layout: post
title: "Clash in Britse talkshow: ’Toy Story 4 racistisch’"
date: Thu, 27 Jun 2019 12:21:26 +0200
categories: 
- entertainment 
- opinie 
externe_link: "https://www.telegraaf.nl/entertainment/1434829874/clash-in-britse-talkshow-toy-story-4-racistisch"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fe503100-98d3-11e9-92d5-0255c322e81b.jpg"
---

<p class="intro">Filmcritici hebben donderdagochtend op de Britse tv ruzie gemaakt over de vraag of Toy Story 4 ’genoeg diversiteit’ in zich heeft.</p> <p>De Britse geridderde schrijfster Stella Duffy begint de discussie over de nieuwste Pixar-film, door de kinderfilm te bekritiseren om een ’gebrek aan etnische minderheden en gehandicapte karakters’. Volgens haar zouden er donkere hoofdpersonen in de film moeten zitten. Het leidt ertoe dat sommigen de film zelfs als racistisch beschouwden.</p><p>Journalist van Glam Africa Magazine Afua Adom vindt het maar onzin wat ze zegt, zo laat ze weten in Good Morning Britain. „Mensen missen de essentie van Toy Story: het is een film over speelgoed.” Volgens haar zit er bovendien wel degelijk behoorlijk diversiteit in de karakters. „Ik zie een bewoner van Mars, ik zie een Meneer Aardappelhoofd en ik zie een dinosaurus.”</p><p>Advocate Shola Mos-Shogbamimu gaat daar vervolgens fel tegenin en noemt het ’duivels onwetend’ als mensen de kritiek op Toy Story niet begrepen. „Entertainment moet altijd een moralistische waarde hebben.”</p><p>Op Twitter krijgt echter vooral Afua Adom gelijk. „Waarom moet men de racismekaart spelen? Speelgoedfiguren zijn niet racistisch, iedereen kan met hen spelen.” En: „Toy Story racistisch? Totaal belachelijk.” En spottend met het feit dat dit issue überhaupt besproken wordt in de show: „Wat hebben ze morgen? Scooby Doo?”</p><p>De familiefilm kwam afgelopen vrijdag uit in Amerika en Engeland, en is sinds gisteren te zien in de Nederlandse bioscopen.</p>
