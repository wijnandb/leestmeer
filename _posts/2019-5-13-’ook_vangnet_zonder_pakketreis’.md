---
layout: post
title: "’Ook vangnet zonder pakketreis’"
date: Mon, 13 May 2019 06:30:00 +0200
categories: 
- entertainment 
- opinie 
externe_link: "https://www.telegraaf.nl/nieuws/3576340/ook-vangnet-zonder-pakketreis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5c534946-7506-11e9-8af2-02d1dbdc35d1.jpg"
---

<p class="intro">Een garantiefonds voor losse vliegtickets komt in Europa steeds dichterbij. Na Denemarken is nu ook Groot-Brittannië vóór financiële bescherming van de individuele passagier, als de luchtvaartmaatschappij failliet gaat.</p> <p>Vooruitbetalingen zijn dan gedekt, net als bij pakketreizen met vlucht en hotel al langer wettelijk verplicht is. Ook moeten gestrande reizigers gratis worden teruggehaald, blijkt uit aanbevelingen van een door de Britse regering aangestelde commissie. Die onderzocht de schade van toeristen na het bankroet van vakantievlieger Monarch.</p><p>„Het is niet meer zo dat alleen dubieuze prijsvechters failliet gaan. Ook gevestigde vliegmaatschappijen kunnen het loodje leggen. Dat bewijst de ondergang van de bekende Indiase KLM-partner Jet Airways, die ineens alle vluchten staakt door geldproblemen. Reisbureaus en consumenten zijn de dupe, omdat er geen vangnet is”, vindt ANVR-topman Frank Oostdam.</p><p>KLM erkent dat probleem. „Maar een garantiefonds is echt een politieke aangelegenheid in Europa”, aldus een woordvoerster.</p><p>Oostdam gaat zich namens alle betrokken partijen komende weken inspannen om in Den Haag de protectie van de vliegtoerist die ervoor kiest om alleen een ticket te kopen, te waarborgen op alle vluchten die vanuit Nederland vertrekken. „Voor een relatief klein bedrag, bijvoorbeeld een euro per ticket, kan zo’n luchtvaartfonds al opgetuigd worden.”</p>
