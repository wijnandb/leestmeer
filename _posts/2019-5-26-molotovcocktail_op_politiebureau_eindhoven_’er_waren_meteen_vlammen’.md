---
layout: post
title: "Molotovcocktail op politiebureau Eindhoven: ’Er waren meteen vlammen’"
date: Sun, 26 May 2019 13:43:00 +0200
category: binnenland
externe_link: "https://www.telegraaf.nl/nieuws/3647399/molotovcocktail-op-politiebureau-eindhoven-er-waren-meteen-vlammen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/83b95728-7fab-11e9-8145-02d2fb1aa1d7.jpg"
---

<p class="intro">Onbekenden hebben zondagochtend rond 6.00 uur geprobeerd brand te stichten in het hoofdbureau van de politie aan de Mathildelaan in Eindhoven. Rond die tijd werd een molotovcocktail (een fles met een ontvlambare vloeistof en een brandend lont) tegen de draaideur van het bureau gegooid. Agenten achter de balie hoorden een harde knal. Direct daarna zagen ze vlammen. Ze wisten het vuur snel te blussen, zei een woordvoerder van de politie. Niemand raakte gewond.</p> <p>''Er waren meteen vlammen'', aldus de woordvoerder. Door het vuur ontstond lichte schade aan de ingang. De dader is vooralsnog onbekend. Er is nog niemand aangehouden. ''We hebben nog geen vermoeden om wie het gaat. Het was niet iemand die uit het politiebureau kwam lopen'', aldus de woordvoerder. ''Geen klant van ons dus.''</p><p>De politie neemt de poging tot brandstichting hoog op. Agenten onderzoeken camerabeelden om de dader te achterhalen. De politie is op zoek naar getuigen.</p>
