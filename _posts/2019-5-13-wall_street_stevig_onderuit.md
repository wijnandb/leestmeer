---
layout: post
title: "Wall Street stevig onderuit"
date: Mon, 13 May 2019 19:42:12 +0200
categories: 
- financieel 
- koersen 
externe_link: "https://www.telegraaf.nl/financieel/3581123/wall-street-stevig-onderuit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/db51c88a-75a6-11e9-a207-0255c322e81b.jpg"
---

<p class="intro">De Amerikaanse aandelenbeurzen toonden maandag tijdens de middaghandel in New York forse verliezen. De weer oplaaiende handelsvete tussen de Verenigde Staten en China joeg beleggers op Wall Street schrik aan.</p> <p>De Dow-Jonesindex stond omstreeks 19.30 uur (Nederlandse tijd) 2,7 procent lager op 25.245 punten. De breder samengestelde S&amp;P 500 zakte ook 2,7 procent, naar 2804 punten, en technologiebeurs Nasdaq leverde 3,5 procent in op 7640 punten.</p><p>President Donald Trump waarschuwde China niet met vergeldingen te komen, maar Peking kondigde aan voor 60 miljard dollar aan Amerikaanse producten de tarieven per 1 juni te verhogen. De Amerikanen bereiden in de tussentijd heffingen voor op bijna alle goederen uit China waarvoor nog geen invoertarieven gelden.</p><p>Amerikaanse luchtvaartautoriteit</p><p>Vooral bedrijven die gevoelig zijn voor de handelsoorlog tussen Washington en Peking moesten het ontgelden. Zo was Apple met een min van 5,8 procent de grootste verliezer bij de Dow-fondsen. Grote exporteurs als maker van elektrische auto's Tesla en witgoedfabrikant Whirlpool verloren tot bijna 6 procent. Chipbedrijf Advanced Micro Devices (AMD) noteerde daarnaast een koersverlies van 6,4 procent. Juweliersketen Tiffany kreeg eveneens een tik en stond bijna 7 procent in de min.</p><p>Boeing daalde een kleine 5 procent. Naast de zorgen over de handelsoorlog kwam de vliegtuigproducent onder druk vanwege nieuws over zijn geplaagde 737 MAX-vliegtuig. De toestellen zouden nog maanden aan de grond moeten blijven omdat de goedkeuring van de Amerikaanse luchtvaartautoriteit langer op zich laat wachten.</p><p>Teleurstellende start Uber</p><p>Uber Technologies ging verder ruim 11 procent omlaag. De maker van de bekende taxi-app maakte vrijdag al een teleurstellende start op Wall Street door op zijn eerste handelsdag meteen bijna 8 procent in te leveren.</p><p>De euro was 1,1235 dollar waard, tegen 1,1236 dollar bij het slot van de Europese beurzen eerder op de dag. Een vat Amerikaanse olie werd 1 procent goedkoper en kostte 61,06 dollar. Brentolie zakte 0,7 procent in prijs tot 70,14 dollar per vat.</p>
