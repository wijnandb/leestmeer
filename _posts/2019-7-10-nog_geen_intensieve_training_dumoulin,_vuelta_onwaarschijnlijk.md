---
layout: post
title: "Nog geen intensieve training Dumoulin, Vuelta onwaarschijnlijk"
date: Wed, 10 Jul 2019 13:55:39 +0200
category: sport
externe_link: "https://nos.nl/l/2292865"
feature_image: "https://nos.nl/data/image/2019/07/03/560868/1008x567.jpg"
---

<p>Het ziet ernaar uit dat Tom Dumoulin na de Tour de France ook de Ronde van Spanje zal missen. Zijn ploeg Sunweb maakte vandaag bekend dat de Limburger na zijn val in de Ronde van ItaliÃ« nog steeds niet intensief kan trainen. "Tom traint licht, maar dat is zeker geen intensieve training", aldus het persbericht.</p>
<p>Naast knieproblemen heeft Dumoulin ook last van een beschadigde pees. Die belemmert hem ook in een snel herstel.</p>
<p>De Vuelta start 24 augustus met een vlakke ploegentijdrit in Torrevieja. Ook de deelname aan de wereldkampioenschappen in Yorkshire, eind september, is twijfelachtig.</p>
<h2>'Optimale combinatie zoeken'</h2>
<p>"De focus om de Tour te halen is nu verlegd naar volledig herstel", zegt teamarts Anko Boelens. "Zoals we allemaal weten is Tom in de Giro hard gevallen. Dat zorgde voor verschillende verwondingen aan zijn linkerknie: bot, pezen, kraakbeen en weefsel in zijn knie waren beschadigd."</p>
<p>"Met MRI-scans volgen we nadrukkelijk zijn herstel waarbij we met Tom de optimale combinatie zoeken tussen rust, training en behandeling. Met name de pees beperkt op dit moment zijn mogelijkheden. Dus hooguit op rollers, maar nog niet trainen. We zetten nu maximaal in om de knie weer pijnvrij en belastbaar te krijgen."</p>
<p>Het laat zich moeilijk voorspellen wanneer Dumoulin in staat zal zijn in wedstrijden uit te komen. "We weten niet of hij dit jaar nog in actie kan komen. Nadat we de Tour niet hebben gehaald, hebben we gezegd: geen sportieve doelen meer. Het medische doel is nu: de knie weer goed krijgen."</p>
