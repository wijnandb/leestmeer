---
layout: post
title: "Miedema weet hoe Italië te verslaan is"
date: Wed, 26 Jun 2019 09:18:25 +0200
category: sport
externe_link: "https://www.telegraaf.nl/sport/2119204048/miedema-weet-hoe-italie-te-verslaan-is"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/978283f2-97e2-11e9-82fa-0255c322e81b.jpg"
---

<p class="intro">Op het gezicht van Vivianne Miedema verschijnt een glimlach als ze wordt herinnerd aan de vorige ontmoeting met Italië.</p> <p>Op een koude en natte novemberavond in 2014 leidde de toen 18-jarige spits de Nederlandse voetbalsters in Verona in de finale van de play-offs met twee doelpunten naar het WK in Canada. Zaterdag komt Oranje de Italiaanse vrouwen opnieuw tegen, nu met als inzet een plek in de halve finales van de mondiale eindronde in Frankrijk.</p><p>„Ik heb in principe iedere wedstrijd van Italië op dit toernooi gezien, ik vind ze heel goed spelen. Vooral aanvallend zijn ze erg gevaarlijk”, zegt Miedema, die vrijwel alles kijkt en dinsdagavond kort voor het duel van Oranje met Japan (2-1) ook ’gewoon’ Italië - China volgde.</p><p>„Bij de Italianen gaat het spel heel snel op en neer. Wij moeten daar niet in meegaan, maar rust aan de bal hebben. Dan maken we zeker kans. Je loopt niet zomaar over Italië heen. Ze hebben zich ontwikkeld, maar wij ook. Als we zaterdag van ze winnen, ligt ook de weg naar de Olympische Spelen open. En we willen heel graag naar Tokio. Ik verwacht dat het een prachtige voetbalmiddag gaat worden.”</p>
