---
layout: post
title: "Disney draait recordjaar na succes Lion King"
date: Mon, 29 Jul 2019 09:21:00 +0200
category: entertainment
externe_link: "https://www.telegraaf.nl/entertainment/131099420/disney-draait-recordjaar-na-succes-lion-king"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8996c7d0-b1d2-11e9-80ed-0217670beecd.jpg"
---

<p class="intro">Filmstudio Disney heeft dit jaar wereldwijd al voor 7,67 miljard dollar (6,89 miljard euro) aan bioscoopkaartjes verkocht. Daarmee verslaat het bedrijf z’n eigen record uit 2016, toen de teller aan het eind van het jaar op 7,61 miljard dollar stond.</p> <p>Het lijkt erop dat Disney dit jaar flink boven de oude recordcijfers uit gaat komen: de studio heeft met Frozen 2, de Maleficent-sequel en Star Wars: The Rise of Skywalker nog drie grote filmprojecten op de rol staan.</p><p>Disney is sinds dit jaar eigenaar van Fox, maar de successen komen voornamelijk uit eigen stal. Drie Disneyfilms passeerden dit jaar al de miljard dollar-grens: Avengers: Endgame, Captain Marvel en Aladdin. Ook de meest recent uitgebrachte film van het ’huis van de muis’, de remake van The Lion King, stevent hard op die mijlpaal af. Analisten verwachten dat ook Toy Story 4 van Disney-dochteronderneming Pixar een miljard zal opleveren.</p>
