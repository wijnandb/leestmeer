---
layout: post
title: "Veldrijdster Worst boekt eerste wereldbekerzege, hattrick voor Iserbyt"
date: Sun, 20 Oct 2019 14:26:26 +0200
categories: 
- sport 
- wielrennen 
externe_link: "https://nos.nl/l/2306936"
feature_image: "https://nos.nl/data/image/2019/10/20/586251/1008x567.jpg"
aantal: 198
unieke: 132
bron: "NOS"
---

<p>Annemarie Worst heeft de wereldbekerwedstrijd veldrijden in het Zwitserse Bern gewonnen. De 23-jarige veldrijdster uit Nunspeet nestelde zich halverwege de eerste ronde op kop en kwam vier ronden later solo over de finish.</p>
<p>De Rotterdamse Ceylin del Carmen Alvarado werd op 33 seconden tweede. De Britse Anna Kay kwam op een minuutje van Worst als derde over de streep.</p>
<p>De zege in Bern was de eerste in de wereldbeker voor Worst. De Europees kampioene was niet van start gegaan bij de eerste twee WB-wedstrijden in de Verenigde Staten.</p>
<h2>Derde zege voor Iserbyt</h2>
<p>Bij de mannen ging de zege voor de derde keer dit seizoen naar Eli Iserbyt. Na eerdere overwinningen in Iowa en Waterloo was hij dus ook de sterkste in Bern.</p>
<p>Iserbyt versnelde halverwege de koers en loste daarmee zijn landgenoten Toon Aerts, Michael Vanthourenhout en Quinten Hermans. Vanthourenhout had Iserbyt wel steeds in het vizier, maar kon het gat van een handvol seconden almaar niet dichten.</p>
<p>Dat demoraliseerde Vanthourenhout, die in de voorlaatste ronde nog werd ingehaald door Hermans en Aerts, die voor de derde keer tweede werd. Corn√© van Kessel bleef na een sterke laatste ronde Lars van der Haar nipt voor en werd vijfde.</p>
