---
layout: post
title: "Beresterke Bertens zet nummer twee van de wereld Kvitov치 opzij in Madrid"
date: Thu, 09 May 2019 23:41:23 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/k9crfQDJ0yU/2283911"
feature_image: "https://nos.nl/data/image/2019/05/09/548873/1008x567.jpg"
---

<p>Kiki Bertens heeft op indrukwekkende wijze de halve finales bereikt van het masterstoernooi van Madrid. Ze was donderdagavond met 6-2, 6-3 de nummer twee van de wereld Petra Kvitov치 de baas.</p>
<p>Het treffen met de Tsjechische was een herhaling van de finale van vorig jaar en eind april ontmoetten ze elkaar ook in de halve finales van het toernooi in Stuttgart. Beide keren won Kvitov치 in drie sets.</p>
<p>Bertens, momenteel de mondiale nummer zeven, laat echter de hele week al prima tennis zien in Madrid. Ook nu was ze lange tijd superieur en na een half uur had ze de eerste set binnen.</p>
<p>Kvitov치, die het toernooi in Madrid ook in 2011 en 2015 op haar naam schreef, kwam halverwege de tweede set wel wat beter in haar spel en repareerde nog een break achterstand, maar Bertens brak direct terug met een puike passeerslag. Op haar tweede matchpoint sloeg ze vervolgens toe.</p>
<p>In de halve finale treft Bertens nu de als achtste geplaatste Sloane Stephens. De twee ontmoetten elkaar twee keer eerder, beide keren won Stephens.</p><img src="http://feeds.feedburner.com/~r/nossporttennis/~4/k9crfQDJ0yU" height="1" width="1" alt=""/>
