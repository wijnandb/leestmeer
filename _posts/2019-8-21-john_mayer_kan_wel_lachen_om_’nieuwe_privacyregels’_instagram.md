---
layout: post
title: "John Mayer kan wel lachen om ’nieuwe privacyregels’ Instagram"
date: Wed, 21 Aug 2019 23:32:00 +0200
categories: 
- entertainment 
- gossip 
externe_link: "https://www.telegraaf.nl/entertainment/892612408/john-mayer-kan-wel-lachen-om-nieuwe-privacyregels-instagram"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f3facdce-c45b-11e9-8ce8-02d1dbdc35d1.jpg"
---

<p class="intro">John Mayer heeft in navolging van andere sterren gereageerd op de post van Instagram over aangepaste privacyregels. Hoewel de meesten hun zorgen deelden over de aangekondigde aanpassing, die achteraf een ’grap’ bleek te zijn, kan John er juist wel om lachen. Sterker nog, de singer-songwriter doet er nog een schepje bovenop.</p> <p>John deelt op Instagram een lijstje met onderwerpen waar hij graag over post die Instagram van hem mag overnemen. „Mijn wereldberoemde recept voor gehaktbrood, Fight Club-filmblunders, foto’s van wasbakken, tekeningen van Jenga Jengison: mijn zelfbedachte pornoster die is gemaakt van blokken hout en mijn geweldige tovertrucjes”, aldus de zanger, die eraan toevoegt dat ’dit document gemaakt op zijn telefoon voor eeuwig en altijd een wettelijk bindend document is’.</p><p>Zijn volgers kunnen wel lachen om de post. „Your brain is a wonderland”, reageert een fan, doelend op Johns grote hit Your Body Is A Wonderland. De aanpassing zou onder meer betekenen dat het sociale medium zonder toestemming content van accounts mag gebruiken.</p>
