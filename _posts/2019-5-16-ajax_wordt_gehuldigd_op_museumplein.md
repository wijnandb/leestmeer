---
layout: post
title: "Ajax wordt gehuldigd op Museumplein"
date: Thu, 16 May 2019 07:17:30 +0200
categories: 
- entertainment 
- opinie 
externe_link: "https://www.telegraaf.nl/nieuws/3595219/ajax-wordt-gehuldigd-op-museumplein"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/253ad3aa-779c-11e9-902d-0218eaf05005.jpg"
---

<p class="intro">De spelers van Ajax worden donderdagmiddag gehuldigd op het Museumplein in Amsterdam. De club is voor de 34e keer landskampioen. Het is voor het eerst sinds jaren dat Ajax weer in de binnenstad wordt gehuldigd. Het plein is vanaf 13.00 uur toegankelijk en de spelers komen rond 16.00 uur op het podium om het feest met hun fans te vieren.</p> <p>Over het tijdstip van de huldiging ontstond vooraf veel ophef. Supporters klaagden dat veel mensen dan nog aan het werk of op school zijn. De gemeente koos hier echter voor uit veiligheidsoverwegingen. „Naar verwachting komt er veel publiek op de huldiging af en het plein heeft een beperkte capaciteit”, stond eerder deze week in een verklaring.</p><p>Omwonenden van het Museumplein waren niet blij met de gekozen locatie. De gemeente drukte ze echter op het hart er alles aan te doen om het evenement feestelijk en ordelijk te laten verlopen.</p><p>Huldigingen van Ajax vonden de afgelopen jaren doorgaans plaats bij de Johan Cruijff ArenA en niet meer in de stad, vanwege vernielingen en ongeregeldheden in het verleden.</p><p>De landstitel werd woensdagavond officieel door Ajax binnengesleept, na een 4-1 winstpartij tegen de Graafschap in Doetinchem.</p>
