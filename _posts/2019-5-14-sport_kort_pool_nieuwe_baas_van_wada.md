---
layout: post
title: "Sport Kort: Pool nieuwe baas van WADA"
date: Tue, 14 May 2019 21:44:00 +0200
categories: 
- entertainment 
- opinie 
externe_link: "https://www.telegraaf.nl/sport/3581979/sport-kort-pool-nieuwe-baas-van-wada"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/08275c50-7681-11e9-941a-02c309bc01c1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>21.42 uur: De Pool Witold Banka, minister van Sport en Toerisme, wordt de nieuwe president van het anti-dopingagentschap WADA. Hij is sinds dinsdag de enig overgebleven kandidaat voor de functie. „Een grote eer en een grote verantwoordelijkheid”, luidde zijn eerste reactie.</p><p>15.31 uur: De 470-zeilsters Afrodite Zegers en Lobke Berkhout hebben brons gehaald bij het EK in Sanremo. Het duo eindigde als vierde in de finale en klom in de eindstand naar de derde plaats. De Europese titel ging naar Camille Lecointre en Aloise Retornaz uit Frankrijk.</p><p>13.17 uur: Ruud Boymans hoopt zijn loopbaan te vervolgen bij Almere City. De 30-jarige spits, herstellende van een enkelblessure, hoopt in Flevoland een contract voor het nieuwe seizoen af te dwingen.</p><p>13.16 uur: De Nederlandse volleybalsters staan voor een bijzonder drukke periode, waarin ze zoeken naar de balans tussen goed presteren en fit blijven. Met het de Volleybal Nations League, het olympisch kwalificatietoernooi (OKT), het EK en de World Cup staan tot en met eind september vier grote evenementen op het programma.</p><p>12.42 uur: De Nederlandse baanwielrenners maken dinsdag in Apeldoorn kennis met de fiets waarmee ze volgend jaar medailles willen oogsten op de Olympische Spelen van Tokio. Na twee jaar bouwen, puzzelen en testen levert Koga een opvolger af van de in 2006 speciaal voor Theo Bos ontworpen Kimera.</p><p>08.12 uur: De Deen Kasper Asgreen heeft tijdens de tweede etappe van de Ronde van Californië zijn eerste succes geboekt. De 24-jarige Scandinaviër van Deceuninck - Quick-Step zette kort voor de finish van de zware bergetappe aan en sprintte weg uit een groepje van vier, dat met nog drie kilometer te gaan was ontstaan.</p>
