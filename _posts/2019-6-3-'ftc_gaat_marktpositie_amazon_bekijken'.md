---
layout: post
title: "'FTC gaat marktpositie Amazon bekijken'"
date: Mon, 03 Jun 2019 08:55:06 +0200
categories: 
- financieel 
- koersen 
externe_link: "https://www.telegraaf.nl/financieel/3681761/ftc-gaat-marktpositie-amazon-bekijken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cf6b155e-85cc-11e9-8118-0217670beecd.jpg"
---

<p class="intro">Techreus Amazon moet rekening houden met meer aandacht van marktwaakhond Federal Trade Commission (FTC). De toezichthouder sloot een deal met het Amerikaanse ministerie van Justitie dat zij het toezicht op Amazon gaan doen, schrijft de Amerikaanse krant The Washington Post. Doorgaans is zo'n deal volgens de krant een voorbode van een onderzoek naar de dominante marktpositie van bedrijven.</p> <p>Amazon heeft in de VS met zijn webwinkel een groot deel van de online retailmarkt in handen. Daarnaast kocht het supermarktketen Whole Foods, heeft het zijn eigen digitale assistent met bijbehorende slimme speakers, muziek- en videostreamingdienst en draaien veel websites op servers van Amazon.</p><p>De FTC en het ministerie van Justitie zouden onderling het toezicht op techreuzen Amazon en Google hebben verdeeld, waarbij Justitie Google onder het vergrootglas gaat leggen. De kritiek op beide ondernemingen en andere techbedrijven als Facebook en Apple neemt in de Verenigde Staten toe. De techgiganten zouden te veel macht hebben en te weinig gereguleerd worden.</p>
