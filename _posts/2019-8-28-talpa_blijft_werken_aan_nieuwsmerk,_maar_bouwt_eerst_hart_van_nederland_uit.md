---
layout: post
title: "Talpa blijft werken aan nieuwsmerk, maar bouwt eerst Hart van Nederland uit"
date: Wed, 28 Aug 2019 18:05:35 +0200
category: cultuur
externe_link: "https://nos.nl/l/2299345"
feature_image: "https://nos.nl/data/image/2019/08/28/573152/1008x567.jpg"
---

<p>Talpa ziet toch niet af van het voornemen een eigen nieuwsdienst op te zetten. Gisteren leek het erop dat John de Mol die ambitie had opgegeven, maar dat klopt volgens een woordvoerder niet.</p>
<p>"Talpa Network stopt niet met de ontwikkeling van een nieuwe nieuwsvoorziening", zegt ze. "Het concept bevindt zich nog in de onderzoeksfase. Als de plannen definitief zijn, komen we met meer informatie naar buiten."</p>
<p>In de tussentijd worden Hart van Nederland en Shownieuws uitgebouwd, met name digitaal. Ook worden bijvoorbeeld de decors aangepast.</p>
<h2>Nieuwsapp</h2>
<p>In december zei Talpa-eigenaar John de Mol bij Pauw dat hij zeer waarschijnlijk in de loop van dit jaar met een nieuwsapp zou komen, die zou moeten concurreren met kranten, omroepen en bijvoorbeeld NU.nl.</p>
<p>Kijk hier hoe John de Mol in maart aankondigde meer op nieuws te willen inzetten: </p>
<p>In aanloop naar de nieuwe nieuwsdienst werden de afgelopen maanden zo'n twintig journalisten aangenomen. Die kunnen volgens Talpa-woordvoerder Jacqueline Hekkers nu allemaal terecht bij Hart van Nederland. "Daar kunnen ze hun kennis en talent kwijt in de versterking en vernieuwing van Hart van Nederland, dat binnenkort 24 uur per dag via alle platforms te benaderen is."</p>
<p>"Ook blijft het onderzoek naar wat we nog meer met nieuws kunnen doen op volle kracht doorgaan", zegt directeur Radio en Televisie Paul RÃ¶mer. "We willen 24 uur per dag in de buurt zijn van de Nederlandse consument en luisteraar met nieuws, weer en entertainment."</p>
<p>Morgen worden de medewerkers bijgepraat over de nieuwe plannen.</p>
