---
layout: post
title: "Fiat Chrysler trekt fusievoorstel Renault in"
date: Thu, 06 Jun 2019 06:17:32 +0200
categories: 
- financieel 
- koersen 
externe_link: "https://www.telegraaf.nl/financieel/1453469577/fiat-chrysler-trekt-fusievoorstel-renault-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/18792dca-8812-11e9-bad4-0217670beecd.jpg"
---

<p class="intro">Fiat Chrysler Automobiles (FCA) heeft zijn voorstel om te fuseren met Renault ingetrokken. De samenvoeging had de ondernemingen tot de op twee na grootste autofabrikant van de wereld gemaakt.</p> <p>Het Italiaans-Amerikaanse concern nam het besluit, nadat het bestuur van Renault de beslissing over de deal wilde uitstellen. "Het bestuur was niet in staat een beslissing te nemen, vanwege het verzoek van de Franse staat de stemming uit te stellen tot een latere vergadering", aldus een officiële verklaring. De Franse overheid is de grootste aandeelhouder van Renault, met een belang van 15 procent.</p><p>FCA en Renault leken aanvankelijk de handen ineen te slaan. Frankrijk was ingenomen met de deal, op voorwaarde dat de binnenlandse arbeidsplaatsen bij Renault werden gegarandeerd. Kenners waarschuwden echter al voor complicaties en vooral voor de rol van de Franse staat en potentiële tegenstand van politici.</p><p>Het fusievoorstel werd eind vorige maand naar buiten gebracht, na gesprekken tussen de twee bedrijven waarbij werd gekeken naar samenwerkingen op het vlak van bijvoorbeeld het ontwikkelen en verkopen van nieuwe technologieën. Als Fiat Chrysler en Renault zouden samensmelten, was er sprake van een autofabrikant die jaarlijks circa 8,7 miljoen wagens verkoopt. De twee hebben een gezamenlijke marktwaarde van 32,6 miljard euro.</p>
