---
layout: post
title: "Hoe is het met Nemr?"
date: Thu, 05 Sep 2019 15:21:09 +0200
category: jeugdjournaal
externe_link: "http://feeds.nos.nl/~r/jeugdjournaal/~3/NA3_Fyw951g/2300453"
feature_image: "https://nos.nl/data/image/2019/09/05/575127/1008x567.jpg"
---

<p>Waarschijnlijk ken je Nemr nog wel. Hij was vorig schooljaar veel in het nieuws. Hij zou worden uitgezet naar Irak en speelde een grote rol in de BOOS-film Terug naar je eige land.</p>
<p>Veel mensen voerden actie, waardoor Nemr en veel andere kinderen in Nederland mochten blijven. Verslaggever Bart zocht hem op, om te kijken hoe het met hem gaat.</p>
<p>Nemr woont zijn hele leven in Nederland, maar het leek er lange tijd op dat Nemr naar Irak moest vertrekken. Dat is het land waar zijn ouders geboren zijn. Daardoor was hij heel veel in het nieuws.</p>
<p>Nu is zijn leven een stuk rustiger. Nemr en zijn familie verhuizen binnenkort naar een eigen huis in Nederland.</p>
<p>Tot nu toe woonde het gezin in verschillende opvanglocaties voor vluchtelingen. Daardoor wist hij niet goed bij welke groep hij hoorde. Nu is dat heel anders.</p>
<p>En er zijn meer leuke dingen gebeurd voor het gezin. Doordat ze nu een officiÃ«le verblijfsvergunning hebben, konden ze voor het eerst op vakantie naar het buitenland. Deze zomer gingen Nemr en zijn familie naar Parijs.</p><img src="http://feeds.feedburner.com/~r/jeugdjournaal/~4/NA3_Fyw951g" height="1" width="1" alt=""/>
