---
layout: post
title: "Panty’s komen Astana in Tour duur te staan"
date: Wed, 24 Jul 2019 15:35:00 +0200
categories: 
- sport 
- wielrennen 
externe_link: "https://www.telegraaf.nl/sport/1116726666/panty-s-komen-astana-in-tour-duur-te-staan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e2d5f20a-ae1a-11e9-9c3d-02c309bc01c1.jpg"
---

<p class="intro">De renners in het Tour-peloton doen er dezer dagen alles aan om verkoeling te zoeken tegen de drukkende hitte tijdens de etappes.</p> <p>Ontelbare bidons werden aangerukt. Bij sommige renners stak het ijs onder hun trui en helm vandaan. Anderen doken voor en na de rit weg in hun ijsvest. De meest opvallende methode om af te koelen zijn met ijsblokjes gevulde panty’s die rond de nek van de coureurs worden gehangen.</p><p>Die bijzondere ijspanty’s leverden Astana dinsdag een flinke boete op. Sportief directeur Dmitriy Fofonov kreeg tijdens de zestiende etappe twee boetes van 455 euro omdat hij zijn renners met die ijspanty’s bevoorraadde. En 910 euro boete in totaal dus om de renners koel te houden.</p><p>Wel heeft de organisatie van de Tour de France woensdag voor de start van de zeventiende etappe enkele beperkte maatregelen genomen om de renners tegemoet te komen bij de loodzware hitte die momenteel ook het Frankrijk in zijn greep houdt.</p><p>Zo worden er al bidons à volonté toegelaten bij de neutrale start en zal de tijdslimiet niet berekend worden op basis van de eindtijd van de winnaar, maar op die van het peloton.</p>
