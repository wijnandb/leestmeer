---
layout: post
title: "De uitreiking van de P.C. Hooftprijs aan Marga Minco leverde een pijnlijke onthulling op"
date: Fri, 07 Jun 2019 09:37:00 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/de-uitreiking-van-de-p-c-hooftprijs-aan-marga-minco-leverde-een-pijnlijke-onthulling-op~b7cc5730/"
feature_image: "https://images0.persgroep.net/rcs/ASzASk8YqZ4E-cJxqZ5qCQ__Xiw/diocontent/137852484/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Foute ouders zijn al enige tijd een begrip, met dank aan mensen als Sytze van der Zee, Marcel Rözer en Chris van der Heijden, die er mooie boeken over schreven. Nu doen de foute grootouders hun intrede. Maandag verscheen een speciale P.C. Hooftprijseditie van Marga Minco’s korte verhaal Het adres uit 1957. In dat verhaal reist een Joodse vrouw wier familie in de oorlog is vermoord, na de bevrijding naar de vage kennissen die een deel van de huisraad van het gezin in bewaring hebben genomen. Minco beschrijft met schitterende distantie hoe ‘mevrouw Dorling’, een muf en vormeloos type, de deur op een kier doet en weigert de ik-persoon binnen te laten. Enige tijd later doet ze een tweede poging. Nu doet een jong meisje open en mag ze wel naar binnen. ‘Geschrokken bleef ik staan. Ik was in een vertrek dat ik kende en niet kende. Ik bevond mij te midden van dingen die ik terug had willen zien, maar die mij in de vreemde atmosfeer beklemden.’ De ik-persoon gaat ervandoor; haar spullen zal ze nooit terugkrijgen.
