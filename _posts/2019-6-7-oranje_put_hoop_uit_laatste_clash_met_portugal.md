---
layout: post
title: "Oranje put hoop uit laatste clash met Portugal"
date: Fri, 07 Jun 2019 17:04:51 +0200
categories: 
- entertainment 
- opinie 
externe_link: "https://www.telegraaf.nl/sport/1664402575/oranje-put-hoop-uit-laatste-clash-met-portugal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/99bfaf16-8935-11e9-bd66-0217670beecd.jpg"
---

<p class="intro">Het Nederlands elftal bewaart goede herinneringen aan de laatste ontmoeting met Portugal, zondag de tegenstander in de finale van de Nations League.</p> <p>Oranje versloeg Cristiano Ronaldo en zijn ploeggenoten vorig jaar met 3-0. Memphis Depay, Ryan Babel en Virgil van Dijk scoorden al voor rust tijdens een oefenduel in Gen√®ve.</p><p>Oranje vierde vorig jaar pas de tweede zege in dertien ontmoetingen met Portugal. Zeven onderlinge wedstrijden gingen verloren, vier eindigden er onbeslist.</p><p>De eerste zege van Nederland op Portugal dateert van 16 oktober 1991 toen Richard Witschge een duel in de EK-kwalificatie besliste (1-0). Het voorlaatste treffen tussen beide landenploegen eindigde onbeslist (1-1). Kevin Strootman en Cristiano Ronaldo scoorden op 14 augustus 2013 tijdens een oefenduel in Faro (1-1).</p><p>In de drie duels daarvoor was Portugal de Nederlandse nationale ploeg de baas op het EK van 2004 (2-1), WK van 2006 (1-0) en EK van 2012 (2-1).</p>
