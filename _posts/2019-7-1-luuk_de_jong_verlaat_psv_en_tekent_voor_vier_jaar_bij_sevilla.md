---
layout: post
title: "Luuk de Jong verlaat PSV en tekent voor vier jaar bij Sevilla"
date: Mon, 01 Jul 2019 20:11:40 +0200
category: sport
externe_link: "https://nos.nl/l/2291526"
feature_image: "https://nos.nl/data/image/2019/07/01/560473/1008x567.jpg"
---

<p>Luuk de Jong vertrekt definitief van PSV naar Sevilla. De 28-jarige spits tekent bij de Spaanse subtopper een contact voor vier seizoenen.</p>
<p>PSV ontvangt voor De Jong volgens het Eindhovens Dagblad een transfersom van om en nabij de 15 miljoen euro.</p>
<p>De Jong speelde sinds 2014 voor PSV en groeide, mede door zijn 112 doelpunten in 204 wedstrijden, uit tot een van de boegbeelden van de Eindhovenaren. Ook droeg hij de aanvoerdersband.</p>
<p>"Wat een fantastische tijd heb ik gehad in ons mooie Eindhoven", richtte De Jong zich tot de supporters van PSV via Instagram.</p>
<p>"Drie keer werden we kampioen, drie keer speelden we Champions League. Een keer reikten we tot de knock-out-fase, iets wat destijds onmogelijk leek te zijn. Ik ben er ontzettend trots op dat ik jullie verlaat als ambassadeur van ons mooie PSV."</p>
<p>De Jong werd met PSV drie keer landskampioen (2015, 2016 en 2018) en kroonde zich afgelopen seizoen met Ajax-aanvaller Dusan Tadic tot topscorer (28 goals). Hij deed het voorbije jaar ook van zich spreken met vier doelpunten in de Champions League.</p>
<p>De Achterhoeker speelde eerder voor De Graafschap, FC Twente, Borussia MÃ¶nchengladbach en Newcastle United.</p>
