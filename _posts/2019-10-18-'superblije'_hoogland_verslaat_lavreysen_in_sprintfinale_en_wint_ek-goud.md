---
layout: post
title: "'Superblije' Hoogland verslaat Lavreysen in sprintfinale en wint EK-goud"
date: Fri, 18 Oct 2019 19:03:15 +0200
categories: 
- sport 
- wielrennen 
externe_link: "https://nos.nl/l/2306705"
feature_image: "https://nos.nl/data/image/2019/10/18/585856/1008x567.jpg"
aantal: 250
unieke: 160
bron: "NOS"
---

<p>Baanwielrenner Jeffrey Hoogland heeft in Apeldoorn zijn Europese titel op de sprint geprolongeerd. In een herhaling van de WK-finale van eerder dit jaar was hij wereldkampioen Harrie Lavreysen in beide heats de baas.</p>
<p>In de eerste heat won de 26-jarige Hoogland met overmacht, maar in de tweede race klopte hij de 22-jarige Lavreysen net in de eindsprint.</p>
<p>Hoogland had in de halve finales al afgerekend met de Rus Denis Dmitriev, de wereldkampioen van 2017 (hij won in de finale van Lavreysen) en de Europees kampioen van 2010, 2012 en 2013.</p>
<p>Regerend wereldkampioen Lavreysen, die vorig jaar in de halve finales werd geklopt door Hoogland, was te sterk voor Mateusz Rudyk. Hij versloeg de Pool dit jaar ook bij de WK en de Europese Spelen in de halve finales.</p>
<p>Hoogland was na afloop superblij met zijn gouden medaille. "Ik heb Harrie verslagen. Hier heb ik de hele zomer voor gewerkt en ik heb elke dag naar Harrie kunnen kijken. Niets motiveert beter dan dat."</p>
<p>En dus was er (weer) goud en zilver voor Nederland. "Het blijft bijzonder om er met z'n tweeÃ«n zo bovenuit te steken. Eigenlijk zijn het gewoon oefenraces voor de Olympische Spelen. Dat willen wij graag zo houden."</p>
<p>Lavreysen: "Ik voel me wel verslagen, maar als ik van iemand wil verliezen dan is het van Jeffrey. Vandaag was hij gewoon beter."</p>
<p>Hoogland en Lavreysen pakten woensdag, samen met Roy van den Berg, ook al het goud op de teamsprint in Apeldoorn. De Nederlandse sprintsters werden donderdag al uitgeschakeld.</p>
