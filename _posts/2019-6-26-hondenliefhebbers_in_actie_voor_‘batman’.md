---
layout: post
title: "Hondenliefhebbers in actie voor ‘Batman’"
date: Wed, 26 Jun 2019 17:57:27 +0200
category: binnenland
externe_link: "https://www.telegraaf.nl/nieuws/1454270244/hondenliefhebbers-in-actie-voor-batman"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3965c694-9841-11e9-82fa-0255c322e81b.jpg"
---

<p class="intro">Hondenliefhebbers zijn een online petitie begonnen na de trieste dood van de Rijswijkse hond, die maandag vastgebonden aan een boom werd gevonden in het Wilhelminapark. De initiatiefnemers willen dat er een diepgaand onderzoek wordt ingesteld naar de dood van de pitbull/stafford, die vermoedelijk luistert naar de naam Batman.</p> <p>De (voormalig) eigenaren van de hond lieten woensdag via hun Facebookpagina weten de hond anderhalve maand geleden te hebben verkocht, omdat hun huis te klein is en ze veel aan het werk zijn. Korte tijd later heeft het stel hun beider Facebookpagina’s verwijderd. Ze zouden inmiddels meerdere doodsbedreigingen hebben gehad.</p><p>De politie heeft de zaak in onderzoek, maar kon woensdag nog niet zeggen aan wie de hond toebehoort. ,,De Dierenpolitie is er mee bezig”, aldus een woordvoerder.</p><p>De initiatiefnemers van de petitie ‘Doe Batman postuum eer aan’ kunnen op massale steun vanuit het hele land rekenen. Naast een onderzoek willen ze ook dat de politiek ervoor zorgt dat er hogere straffen komen op dierenmishandeling.</p><p>Misselijkmakend</p><p>De Rijswijkse dierenarts Saskia Engmann vindt het ’verdrietig en misselijkmakend’ nieuws. „Waarom zo van je hond af willen komen?!” zegt ze verbaasd. „Het dier moet vreselijk geleden hebben, zowel psychisch als lichamelijk. Hij zal van uitdroging gestorven zijn. Waarom niemand hem heeft gehoord? Je kan alleen maar hopen dat het arme dier gedrogeerd was en niet bij machte om om hulp te blaffen. Dan zal hij ook minder bewust zijn geweest van de situatie.”</p><p>Het Wilhelminapark in Rijswijk staat erom bekend dat er vaak honden worden uitgelaten. Het is vooralsnog dan ook een raadsel hoe het kan dat niemand de vastgebonden viervoeter heeft gehoord of gezien. De hond die in staat van ontbinding was, werd uiteindelijk gevonden door een stel dat een vieze lucht rook die op tientallen meters afstand te ruiken was.</p>
