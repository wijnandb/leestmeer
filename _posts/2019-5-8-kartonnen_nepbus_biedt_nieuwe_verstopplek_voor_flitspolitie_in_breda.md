---
layout: post
title: "Kartonnen nepbus biedt nieuwe verstopplek voor flitspolitie in Breda"
date: Wed, 08 May 2019 20:51:19 +0200
categories: 
- entertainment 
- opmerkelijk 
externe_link: "https://nos.nl/l/2283768"
feature_image: "https://nos.nl/data/image/2019/05/08/548637/1008x567.jpg"
---

<p>De gemeente Breda heeft een bijzondere oplossing bedacht om automobilisten op de Graaf Engelbertlaan te dwingen snelheid te minderen. Omdat de bosjes waar de politie zich eerst achter verstopte zijn weggesnoeid, heeft de gemeente nu een levensgroot kartonnen bord van een flitsbusje geplaatst.</p>
<p>Vanaf een afstand lijkt het voertuig levensecht. Zo is op de achterbank te zien dat er iemand zit te flitsen. Op zichzelf moet het busje snelheidsduivels dwingen snelheid te minderen, maar het biedt ook een goede verstopplek voor de politie zodat zij alsnog snelheidscontroles kunnen uitvoeren.</p>
<p>Het bord moet auto's dwingen snelheid te minderen:</p>
<p>De nepflitsbus is een nieuwe poging om de snelheidslimiet op de Graaf Engelbertlaan te handhaven. Vorige maand werden er op verschillende plekken langs de weg struiken geplant zodat de politiebusjes minder opgemerkt zouden worden, schrijft Omroep Brabant. Een week later werden die verstopstruiken door een nog onbekende dader kort gesnoeid.</p>
<p>De gemeente bedacht daarop een tijdelijke oplossing en plaatste een groot geel bord met daarop de tekst: 'Slow down! Hier komt iets nieuws.' Die borden zijn nu vervangen door het kartonnen flitsbusje.</p>
