---
layout: post
title: "Door de digitale voetafdruk is rouwen niet meer wat het geweest is"
date: Fri, 24 May 2019 14:44:00 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/door-de-digitale-voetafdruk-is-rouwen-niet-meer-wat-het-geweest-is~b6f865e2/"
feature_image: "https://images2.persgroep.net/rcs/cLRF6APtI2ydFUVWOR4mkp0VwMg/diocontent/148618764/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Mijn enige dode Facebookvriend kan ik nog steeds een chatbericht sturen, als ik dat zou willen. Ik kan het verloop van onze vriendschap op het medium bekijken, die tien jaar geleden in een twijfelaar werd beklonken, en zien dat ik pas mijn eerste berichtje op zijn wall plaatste nadat ik er had gelezen dat hij was verongelukt. Al scrollend kom ik langs evenementen die hij nog net wel en niet meer heeft kunnen bezoeken, de geruite jas die hij droeg toen we elkaar ontmoetten, fotoâ€™s van eten, feestjes, dieren, de felicitaties die hij niet meer zou lezen maar die daardoor misschien juist extra gemeend waren. Voor iemand die zo verdrietig aan zijn einde kwam, bleek hij een verrassend opbeurend online voortbestaan te hebben. Wellicht is dat ook de reden dat zijn nabestaanden zijn account nooit hebben verwijderd.
