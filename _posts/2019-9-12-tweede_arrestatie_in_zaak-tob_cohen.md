---
layout: post
title: "Tweede arrestatie in zaak-Tob Cohen"
date: Thu, 12 Sep 2019 14:20:22 +0200
categories: 
- entertainment 
- opinie 
externe_link: "https://www.telegraaf.nl/nieuws/1987957112/tweede-arrestatie-in-zaak-tob-cohen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/61893120-d558-11e9-9d4d-0218eaf05005.jpg"
aantal: 253
unieke: 157
bron: "De Telegraaf"
---

<p class="intro">De politie in Kenia heeft een tweede verdachte opgepakt in het onderzoek naar de vermiste Nederlander Tob Cohen. Het gaat vermoedelijk om een vriend van de al eerder gearresteerde echtgenote van Cohen.</p> <p>De verdachte is gisteravond gearresteerd na forensisch onderzoek de afgelopen dagen in de villa van Cohen in Nairobi. De politie zoekt al twee dagen naar sporen in de woning, waar Tob Cohen in onmin samenleefde met zijn echtgenote Sarah.</p><p>De ex-topman van Philips wilde scheiden van zijn vrouw en Keniaan worden om te voorkomen dat hij na de scheiding het land zou worden uitgezet. De politie in Kenia vermoedt dat Sarah haar zinnen had gezet op de villa en het vermogen van Cohen en hem daarom liet vermoorden.</p><p>De vrouw stond vandaag in Nairobi terecht voor het criminal Highcourt. Ze is officieel aangeklaagd voor moord en blijft langer vastzitten, dat besloot de rechtbank in Kenia. Volgens de rechter zijn er genoeg redenen de van de moord op haar echtgenoot verdachte vrouw vast te houden. Een andere rechter gaat zich maandag opnieuw over de zaak buigen.</p><p>Van Tob Cohen ontbreekt nog ieder spoor. Hij is al sinds eind juli vermist. Zijn zus Gabrie en haar man Roy zijn gisteren gearriveerd om de rechtszaak bij te wonen.</p><p>„Ik ben bij met deze nieuwe ontwikkelingen”, vertelde Gabrie. „Het geeft aan dat de politie het onderzoek nu serieus oppakt. Het scenario dat zich nu ontvouwt verbaast me niets. Ik heb steeds vermoed dat Sarah met de verdwijning van Tob te maken heeft en dat ze hulp heeft gehad.”</p>
