---
layout: post
title: "Activisten verstoren vergadering Tweede Kamer"
date: Tue, 11 Jun 2019 16:14:49 +0200
categories: 
- entertainment 
- opinie 
externe_link: "https://www.telegraaf.nl/nieuws/799717264/activisten-verstoren-vergadering-tweede-kamer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/28fc6338-8c59-11e9-983a-02d2fb1aa1d7.jpg"
---

<p class="intro">Een tiental milieuactivisten heeft een vergadering van de Tweede Kamer verstoord. Op de publieke tribune ontvouwden ze spandoeken met teksten als De Tijd Dringt. Die hadden ze binnengesmokkeld door ze als rokjes te dragen. Ook riepen ze leuzen, samen met enkele andere activisten.</p> <p>Agenten en andere bewakers hebben de demonstranten verwijderd. Tegenstribbelende betogers werden over de grond naar buiten gesleept.</p><p>De actievoerders protesteerden tegen een besluit van de Kamer. Een meerderheid wilde geen noodtoestand uitroepen voor het klimaat en de biodiversiteit. Oproepen daartoe van de Partij voor de Dieren werden verworpen.</p><p>De activisten van de groep Extinction Rebellion protesteerden ook buiten de Kamer. Het is een van oorsprong Britse beweging, die een forsere aanpak van de klimaatverandering eist.</p>
