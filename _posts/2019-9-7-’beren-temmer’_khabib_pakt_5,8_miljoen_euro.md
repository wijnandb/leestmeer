---
layout: post
title: "’Beren-temmer’ Khabib pakt 5,8 miljoen euro"
date: Sat, 07 Sep 2019 22:57:59 +0200
categories: 
- entertainment 
- opinie 
externe_link: "https://www.telegraaf.nl/sport/31685732/beren-temmer-khabib-pakt-5-8-miljoen-euro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5de4058e-d1b3-11e9-a59e-0218eaf05005.jpg"
---

<p class="intro">Khabib Nurmagomedov heeft zaterdag in Abu Dhabi met succes zijn UFC-titel in het lichtgewicht verdedigd.</p> <p>De 30-jarige Rus versloeg de Amerikaanse uitdager Dustin Porier door in de derde ronde een nekklem te plaatsen. In de eerste twee rondes was Nurmagomedov, die in zijn jeugd met beren trainde om een betere worstelaar te worden, ook al de bovenliggende partij geweest.</p><p>Met zijn overwinning verdiende Nurmagomedov maar liefst 5,8 miljoen euro. De Dagestani vergaarde vorig jaar oktober wereldfaam door Conor McGregor te verslaan.</p><p>Net als Porier moest de Ier destijds afkloppen nadat Nurmagomedov hem met een verwurging naar lucht had laten happen. Met dat gevecht incasseerde de Russische vechter ’slechts’ een kleine twee miljoen. McGregor ontving ondanks zijn nederlaag een meervoud van dat bedrag.</p><p>Nurmagomedov is een van de meest dominante kampioenen in de geschiedenis van de UFC. Al zijn 12 partijen onder de vlag de grootste MMA-organisatie ter wereld won hij. Over zijn gehele carrière gezien heeft hij een palmares opgebouwd met 28 overwinningen en nul nederlagen.</p><p>Bekijk hieronder beelden van een jonge Khabib trainend met een klein beer:</p>
