---
layout: post
title: "’Lik a.u.b. geen korstmos op straat’"
date: Wed, 14 Aug 2019 16:45:48 +0200
category: opmerkelijk
externe_link: "https://www.telegraaf.nl/nieuws/1913762738/lik-a-u-b-geen-korstmos-op-straat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6a6ef420-bed1-11e9-86d3-0217670beecd.jpg"
---

<p class="intro">Mannen kunnen beter niet op straat korstmossen gaan likken om hun erectieproblemen te verhelpen. De korstmossen - alg en schimmel samen - kunnen grote hoeveelheden schadelijke stoffen opnemen, waarschuwen experts.</p> <p>De korstmos ’Xanthoparmelia scabrosa’ wordt door Chinese websites in grote hoeveelheden verkocht. Het zou Viagra-achtige effecten hebben en op lange termijn erectieproblemen kunnen oplossen.</p><p>Korstmossen groeien in bossen, maar ook in steden, veelal op asfalt en op stoepen. In Nieuw-Zeeland tiert de ’Viagra-achtige’ soort welig en daardoor is een serieuze waarschuwing verschenen in plaatselijke media aldaar. Het opmerkelijke advies wordt door Britse media gretig geciteerd.</p><p>De groene plakaten nemen stoffen als cadmium, arseen, kwik en lood op. „De korstmos bevat inderdaad stoffen die vergelijkbaar zijn met Viagra, maar ik leg altijd uit dat het niet verstandig is om naar buiten te gaan en de korstmossen op te likken op straat”, legt Allison Knight van de Universiteit van Otago uit aan Newsroom.</p><p>Door de schadelijke stoffen zou de verondersteld heilzame werking, die overigens niet is aangetoond, teniet worden gedaan. De soort Xanthoparmelia scabrosa komt voor in landen als Australië, Nieuw-Zeeland, Japan, Zuid-Afrika en Argentinië, niet in Nederland.</p>
