---
layout: post
title: "Ontketende Lavreysen wint EK-goud, B端chli brons, Van Schip tweede in puntenkoers"
date: Sat, 19 Oct 2019 19:32:20 +0200
categories: 
- sport 
- wielrennen 
externe_link: "https://nos.nl/l/2306830"
feature_image: "https://nos.nl/data/image/2019/10/19/586090/1008x567.jpg"
aantal: 325
unieke: 199
bron: "NOS"
---

<p>Harrie Lavreysen heeft in Apeldoorn bij de EK baanwielrennen op prachtige wijze goud veroverd op het onderdeel keirin. Wereldkampioen Matthijs B端chli legde beslag op de bronzen medaille.</p>
<p>In de finale verraste Lavreysen zijn concurrenten met een versnelling op twee ronden van het einde. Toen hij met nog een ronde te gaan achterom keek en zag dat hij nog altijd een gaatje had stampte hij vol door.</p>
<p>De Rus Denis Dmitrijev kon het gat niet meer dichten en werd tweede. Ook B端chli kwam niet meer in de buurt van zijn ontketende landgenoot.</p>
<p>Bekijk hier de reacties van Lavreysen en B端chli na afloop van de finale:</p>
<p>Jason Kenny overleefde de halve finales niet. De Brit, Europees kampioen in 2010, wereldkampioen in 2013 en goed voor de olympische titel op dit onderdeel in 2016, werd vierde in zijn halve finale.</p>
<h2>Van Schip wint zilver</h2>
<p>Jan-Willem van Schip heeft het zilver gewonnen op het onderdeel puntenkoers. De Europese titel ging naar de Fransman Bryan Coquard.</p>
<p>Van Schip, die eerder dit jaar wereldkampioen op de puntenkoers werd, kon zijn stunt op de WK in Polen niet herhalen. Na een ijzersterke tweede helft eindigde de Nederlander wel knap als tweede.</p>
<p>In de wedstrijd over 160 ronden (veertig kilometer) won hij in de beginfase een paar van de zestien tussensprints. Even later pakte Van Schip ook een ronde voorsprong. Toch stond hij daarmee halverwege de koers slechts negende.</p>
<h2>Alles-of-niets</h2>
<p>Met een alles-of-niets aanval in het tweede gedeelte pakte Van Schip nog een ronde voorsprong, won hij nog enkele sprints en kwam zelfs het goud in zicht. Daartoe moest hij Coquard in de laatste sprint kloppen, maar dat lukte net niet.</p>
<p>Van Schip was na afloop van de koers niet ontevreden met zilver. "Ik kan ongelooflijk hard fietsen en vandaag heb ik bewezen dat ik tactisch ook nog eens heel goed ben", aldus de Nederlander, die nog geen ploeg heeft voor volgend seizoen. </p>
<p>Bekijk hier de reactie van Van Schip na afloop:</p>
