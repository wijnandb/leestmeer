---
layout: post
title: "Voorstel voor aangepaste Stint afgekeurd door RDW"
date: Thu, 12 Sep 2019 16:41:13 +0200
category: nieuws
externe_link: "https://nos.nl/l/2301406"
feature_image: "https://nos.nl/data/image/2019/09/12/576766/1008x567.jpg"
aantal: 210
unieke: 129
bron: "NOS"
---

<p>De Rijksdienst voor het Wegverkeer (RDW) heeft het voorstel voor een aangepaste versie van de Stint afgekeurd. Weliswaar is het voertuig, dat door kinderdagverblijven werd gebruikt om kinderen in te vervoeren, op essentiÃ«le punten verbeterd. Maar de tekortkomingen die er nog steeds zijn wegen voor de RDW zwaarder.</p>
<p>Zo heeft de Stint ook in het nieuwe ontwerp tien zitplaatsen waar er maar acht zijn toegestaan, schrijft de RDW in een brief aan het ministerie van Infrastructuur. Verder rijdt de vernieuwde Stint maximaal 20 kilometer per uur, waar de RDW wil dat dit wordt beperkt tot 17 kilometer per uur. Bij uitwijktesten is gebleken dat het voertuig bij hogere snelheden kan kantelen als er vier of kinderen aan een kant zitten.</p>
<p>Verder is er geen bescherming aan de voor- en achterkant en geen systeem om kantelen te voorkomen, zonder dat de fabrikant dat onderbouwt. De RDW baseert zijn afwijzing op tests met drie vernieuwde Stints.</p>
<p>Vorig jaar september gebeurde er een ongeluk met een Stint bij een spoorwegovergang in Oss, dat aan vier kinderen het leven kostte. Nadien mocht het voertuig niet meer de weg op. Producent Stint Urban Mobility streefde ernaar om de vernieuwde Stint met ingang van het nieuwe schooljaar in te voeren, maar dat is dus niet gelukt.</p>
