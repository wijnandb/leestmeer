---
layout: post
title: "Gegijzelde Ewold Horn omgekomen"
date: Fri, 31 May 2019 08:41:17 +0200
categories: 
- entertainment 
- opinie 
externe_link: "https://www.telegraaf.nl/nieuws/3672036/gegijzelde-ewold-horn-omgekomen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bc30fb36-837c-11e9-8525-0217670beecd.jpg"
---

<p class="intro">Na ruim 7 jaar op de Filipijnen gegijzeld te zijn is de Nederlander Ewold Horn (59 jaar) vandaag in de Filipijnen omgekomen. De Filipijnse autoriteiten hebben dat aan het ministerie van Buitenlandse Zaken bevestigd. Het ministerie heeft hierop direct de familie geïnformeerd.</p> <p>Minister Blok: „Ik ben geschokt door deze verschrikkelijke afloop en leef zeer met de familie van Ewold mee. Ik heb ook al contact met de familie gehad. Ik ga mijn Filipijnse collega om verdere opheldering vragen.”</p><p>Ewold Horn werd vanaf februari 2012 in de Sulu archipel vastgehouden door de terroristische Abu Sayyaf groep. Hij is omgekomen tijdens een vuurgevecht. Buitenlandse Zaken zoekt uit wat de precieze toedracht is.</p><p>De familie van Ewold Horn heeft behoefte aan rust in deze moeilijke tijd en vraagt de media dit te respecteren.Waarschijnlijk heeft hij geprobeerd te ontsnappen en is toen door zijn gijzelnemers doodgeschoten.</p><p>Zeldzame vogel</p><p>Horn zat sinds 2012 gevangen in de jungle op het eiland Jolo. Hij wilde er een zeldzame vogel spotten.</p><p>Tot voor kort zat daar ook Jelster Ed Quimbo, de 28-jarige zoon van een Filipijnse burgemeester. Hij werd in januari bevrijd door speciale eenheden en vertelde dat Horn nog leefde.</p><p>„De gijzelaars zijn in goede conditie”, liet Quimbo destijds weten. Naast Horn zaten ook een Vietnamees en nog drie andere Filipijnen gevangen, maar de Groninger zat er het langst.</p>
