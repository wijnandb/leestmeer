---
layout: post
title: "'Meer verzet aandeelhouders tegen beleid'"
date: Fri, 05 Jul 2019 08:23:19 +0200
categories: 
- financieel 
- koersen 
externe_link: "https://www.telegraaf.nl/financieel/721125074/meer-verzet-aandeelhouders-tegen-beleid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/816c7b42-9eed-11e9-b770-02d1dbdc35d1.jpg"
---

<p class="intro">Aandeelhouders stemmen steeds vaker tegen voorstellen van het bestuur van Nederlandse beursondernemingen of geven aan dit te zullen gaan doen. Door dat laatste halen bedrijven voorstellen voorafgaand aan aandeelhoudersvergaderingen (ava) al van de agenda. Dat concludeert belangenvereniging van institutionele beleggers Eumedion na een evaluatie van de bijeenkomsten het afgelopen voorjaar.</p> <p>Aandeelhouders ageren het meest tegen voorstellen om het beloningsbeleid te wijzigen en over voorstellen om bestuurders ‘carte blanche’ te geven om veel nieuwe aandelen uit te geven. Eumedion telde dit jaar 14 weggestemde agendapunten. Dat waren er in 2018 en 2017 respectievelijk 5 en 8. Het aantal bestuursvoorstellen dat het haalde, maar wel met de nodige tegenstemmen, viel wel lager uit.</p><p>Eumedion merkt op dat bedrijven die hun aandeelhouders voorafgaand aan ava's bijpraten over te voeren beleid tijdens de jaarlijkse vergaderingen minder weerstand ondervinden. Qua beloningsbeleid zal dat ook steeds meer nodig zijn. Door nieuwe regels moeten voorstellen over beloningen de steun hebben van 75 procent van het aanwezige aandelenkapitaal.</p><p>Verder merkt Eumedion op dat beursgenoteerde bedrijven steeds meer werk maken van het aanstellen van vrouwen in het bestuur en de raad van commissarissen. Sinds oktober vorig jaar is bijna 50 procent van de voorgedragen bestuurders en commissarissen vrouw. Door de relatief lange zittingstermijnen van leidinggevenden is er nauwelijks "verse aanwas" waardoor het totale aantal vrouwelijke topfuncties bij de grotere beursgenoteerde ondernemingen in Amsterdam slechts mondjesmaat toeneemt.</p>
