---
layout: post
title: "Degenkolb volgt voorbeeld Gilbert"
date: Thu, 22 Aug 2019 10:23:32 +0200
categories: 
- sport 
- wielrennen 
externe_link: "https://www.telegraaf.nl/sport/1793154088/degenkolb-volgt-voorbeeld-gilbert"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2e600542-c4b6-11e9-b0f3-0218eaf05005.jpg"
---

<p class="intro">De Belgische wielerploeg Lotto-Soudal gaat zich versterken met John Degenkolb. De Duitse sprinter komt over van Trek-Segafredo, waar hij ploeggenoten was met Bauke Mollema.</p> <p>De 30-jarige Degenkolb, in 2015 winnaar van Parijs-Roubaix, heeft een tweejarig contract getekend.</p><p>„Het is logisch dat een Belgische ploeg met een lange geschiedenis in het wielrennen wil uitblinken in de klassiekers. Dat wordt de betrachting voor het eerste deel van het seizoen”, aldus Dege.</p><p>„Daarnaast ben ik niet traag aan de finish, vooral na een zwaardere wedstrijd. Maar ik kijk er eveneens naar uit om samen te werken met Caleb Ewan, die zonder twijfel onze sprinter nummer één is voor zijn specifieke doelen. Maar met mijn ervaring kan ik een toegevoegde waarde betekenen voor hem en het team. De ploeg is vaak actief op twee of drie fronten waardoor we meer kans hebben op een goed resultaat.”</p><p>Gilbert</p><p>Lotto-Soudal versterkte zich eerder al met een andere grote naam, ex-wereldkampioen Philippe Gilbert zette zijn handtekening onder een verbintenis voor drie seizoenen.</p><p>„Met Philippe Gilbert kan ik een heel complementair duo vormen. We kunnen het goed met elkaar vinden, ik bewonder hem als een van de beste klassieke renners en met zijn stijl van koersen komen er zeker kansen voor elk van ons. De komende weken zijn de Vuelta en het wereldkampioenschap mijn doelen om mijn driejarige periode bij Trek-Segafredo op een goeie manier af te sluiten.”</p><p>Degenkolb verschijnt zaterdag aan het vertrek van de Vuelta a España. Tot dusver won hij tien etappes in de Ronde van Spanje.</p>
