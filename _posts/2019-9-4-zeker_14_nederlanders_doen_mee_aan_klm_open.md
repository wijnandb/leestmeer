---
layout: post
title: "Zeker 14 Nederlanders doen mee aan KLM Open"
date: Wed, 04 Sep 2019 14:44:38 +0200
category: sport
externe_link: "https://www.telegraaf.nl/sport/1320953382/zeker-14-nederlanders-doen-mee-aan-klm-open"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/45969692-cf18-11e9-9f6b-02d1dbdc35d1.jpg"
---

<p class="intro">Zeker veertien Nederlandse golfspelers zijn zeker van deelname aan de 100e editie van het KLM Open, dat wordt gehouden in Badhoevedorp. Het zijn tien professionals en vier talentvolle jonge amateurs.</p> <p>Joost Luiten (33), de beste golfer van Nederland, is op basis van zijn ranking direct toegelaten tot het toernooi van de European Tour. Naast Luiten, de winnaar in 2013 en 2016, doet ook de winnaar van 2003, de 44-jarige Maarten Lafeber weer mee. Het wordt voor de bondscoach zijn 23e deelname aan het grootste golftoernooi van Nederland.</p><p>Verder verschijnen ook Will Besseling, Max Albertus, Robbie van West, Dylan Boshart, Mark Reynolds, Mike Toorop, Davey Porsius, Johannes Veerman en de amateurspelers Dario Antonisse, Koen Kouwenaar, Bob Geurts en Kiet van der Weele aan de start. De organisatie heeft beloofd nog een wildcard aan een vijftiende Nederlander uit te delen.</p><p>De toernooiorganisatie maakte eerder al bekend dat topgolfers als Sergio Garcia, Patrick Reed, Lee Westwood, Martin Kaymer, Troy Merritt, Padraig Harrington, en Matt Wallace meedoen. Het KLM Open, een van de oudste golftoernooien ter wereld, is van 12 tot en met 15 september op golfbaan The International onder de rook van Amsterdam. Vorig jaar won de Chinees Ashun Wu.</p><p>Darius van Driel en Daan Huizing, na Luiten de hoogst geplaatste Nederlanders op de wereldranglijst, doen niet mee. Zij strijden op het op één na hoogste niveau in de Challenge Tour nog om een startbewijs voor de European Tour van 2020 en spelen daarvoor een toernooi in Portugal.</p>
