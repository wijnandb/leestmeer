---
layout: post
title: "Victoria’s Secret stopt met lingerieshow"
date: Sat, 11 May 2019 11:13:43 +0200
category: entertainment
externe_link: "https://www.telegraaf.nl/financieel/3571572/victoria-s-secret-stopt-met-lingerieshow"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c8b44ba6-73dc-11e9-ae89-0255c322e81b.jpg"
---

<p class="intro">Victoria’s Secret stopt met haar wereldberoemde lingerieshow in de huidige vorm. Het lingeriemerk werkt aan nieuw evenement dat beter bij deze tijd past.</p> <p>Dat schrijft topman Les Wexner in een email aan het personeel van L Brands, het moederconcern van Victoria’s Secret. Volgens hem is het achterhaald om de show met de verleidelijke Angels op televisie uit te zenden. Het aantal Amerikaanse tv-kijkers naar de lingerieshow kelderde vorig jaar van 5 naar 3,3 miljoen. Het lingeriemerk kijkt naar mogelijkheden om meer kijkers te trekken op internet.</p><p>Met het aanpassen van de lingerieshow lijkt Victoria’s Secret ook tegemoet te komen aan kritiek dat het evenement wel erg de nadruk legt op het lichaam van sexy vrouwen. Die kritiek is verhevigd door de opkomst van de MeToo-beweging.</p><p>Victoria’s Secret heeft de lingerieshow sinds 1995 gehouden. Beroemde Angels als Doutzen Kroes, Heidi Klum, Adriana Lima en Gisele Bündchen schitterden erin.</p>
