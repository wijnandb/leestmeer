---
layout: post
title: "Parfumkoningin Gloria Vanderbilt (95) overleden"
date: Mon, 17 Jun 2019 17:24:52 +0200
category: buitenland
externe_link: "http://feeds.nos.nl/~r/nosnieuwsbuitenland/~3/3XWogL9GUT4/2289441"
feature_image: "https://nos.nl/data/image/2019/06/17/557316/1008x567.jpg"
---

<p>Stijlicoon, ontwerpster, societypersoonlijkheid en parfumkoningin Gloria Vanderbilt is overleden, 95 jaar oud. Haar zoon, CNN-boegbeeld Anderson Cooper, maakte bekend dat ze thuis overleed, temidden van familie en vrienden.</p>
<p>Vanderbilt was een telg uit een steenrijk Nederlands-Amerikaans geslacht. Ze acteerde, schreef boeken en schilderde. Ze ontwierp kleding en had natuurlijk haar parfumlijn, met het zwanenlogo op de flesjes.</p>
<p>Vanderbilt verkeerde tussen de groten der aarde. Als tiener had ze verkering met filmster Errol Flynn. Ze trouwde met de wereldberoemde dirigent Leopold Stokowski, die ze in de steek liet voor Frank Sinatra. Verder verscheen ze aan de zijde van Marlon Brando en de excentrieke zakenman, filmbaas en vliegenier Howard Hughes.</p>
<p>Haar zoon Anderson Cooper maakte het overlijden van zijn moeder bekend in een korte documentaire op CNN.</p><img src="http://feeds.feedburner.com/~r/nosnieuwsbuitenland/~4/3XWogL9GUT4" height="1" width="1" alt=""/>
