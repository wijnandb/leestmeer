---
layout: post
title: "Canada blijft in spoor van Oranje Leeuwinnen"
date: Sat, 15 Jun 2019 22:52:45 +0200
categories: 
- sport 
- voetbal 
externe_link: "https://www.telegraaf.nl/sport/577988803/canada-blijft-in-spoor-van-oranje-leeuwinnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d2819fb2-8fb1-11e9-8b2d-0255c322e81b.jpg"
---

<p class="intro">De Nederlandse voetbalsters strijden aanstaande donderdag met Canada om de winst in groep E. In navolging van Oranje wonnen namelijk ook de Canadezen hun tweede duel op het WK in Frankrijk. Nieuw-Zeeland werd zaterdagavond met 2-0 over de knie gelegd.</p> <p>Canada was gedurende negentig minuten de bovenliggende partij. Toch duurde het tot in de tweede helft voordat het eerste doelpunt viel. Jessie Fleming scoorde in de 48e minuut. Daarna kreeg de ploeg nog legio kansen, maar werd pas in de slotfase de stand nog iets opegevoerd. In de 79e minuut tikte Nichelle Prince de 2-0 tegen de touwen. Eerder had Canada ook al Kameroen met 1-0 aan de kant gezet.</p><p>Overigens had Oranje in de eerste wedstrijd ook al de nodige moeite om tegen Nieuw-Zeeland het net te vinden. Dat gebeurde pas in blessuretijd toen invalster Jill Roord voor de 1-0 overwinning tekende. De ploeg van bondscoach Sarina Wiegman won zaterdagmiddag in Valenciennes met 3-1 van Kameroen. Vivianne Miedema (twee keer) en Dominique Bloodworth zorgden voor de doelpunten.</p><p>De winnaar van groep speelt de wedstrijd in de achtste finales op 25 juni in Rennes. De nummer 2 is een dag eerder aan de beurt in Parijs. Het duel tussen Nederland en Canada begint donderdag in Reims om 18:00 uur.</p>
