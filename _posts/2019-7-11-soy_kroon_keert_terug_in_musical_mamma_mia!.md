---
layout: post
title: "Soy Kroon keert terug in musical Mamma Mia!"
date: Thu, 11 Jul 2019 11:52:29 +0200
category: entertainment
externe_link: "https://www.telegraaf.nl/entertainment/235715117/soy-kroon-keert-terug-in-musical-mamma-mia"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b1dd6d62-a3c1-11e9-b48e-02d2fb1aa1d7.jpg"
---

<p class="intro">Soy Kroon keert volgende week na drie maanden terug in de musical Mamma Mia!. De acteur, onder meer bekend dankzij zijn rol in GTST, is vanaf 17 juli weer te zien als Sky in de hitvoorstelling.</p> <p>Dat heeft producent Stage Entertainment donderdag gemeld. B-Brave-zanger Kaj van der Voort nam de rol de afgelopen drie maanden over van Kroon, die druk was met het opnemen van een tv-serie.</p><p>Mamma Mia! is een musical met nummers van de wereldberoemde Zweedse band Abba. De voorstelling vertelt over een alleenstaande moeder Donna die met haar dochter Sophie op een Grieks eiland woont. Als Sophie besluit te trouwen, nodigt zij de drie oude scharrels van haar moeder uit die mogelijk haar vader kunnen zijn.</p><p>De hoofdrollen in de nieuwe versie worden gespeeld door Antje Monteiro, Jolijn Henneman, Dieter Troubleyn, Zjon Smaal en Emiel de Jong. De musical trekt de afgelopen twee decennia over de hele wereld volle zalen en er is ook een filmversie gemaakt met onder anderen Meryl Streep in de hoofdrol.</p>
