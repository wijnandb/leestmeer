---
layout: post
title: "Podcast De Dag: wie moeten we het goud uit de Krim geven?"
date: Mon, 15 Jul 2019 14:13:57 +0200
category: nieuws
externe_link: "https://nos.nl/l/2293584"
feature_image: "https://nos.nl/data/image/2019/07/15/563662/1008x567.jpg"
---

<p>Gouden kettingen, ringen, dodenkransen en honderden andere waardevolle schatten uit het Krim-gebied van 500 voor tot 500 na Christus. De kunstwerken werden in 2014 voor een tijdelijke expositie naar het Amsterdamse Allard Pierson Museum gehaald. En het ligt daar nu nog. Het is namelijk niet duidelijk naar welk land de collectie terugmoet.</p>
<p>Tijdens de expositie veranderde de situatie op de Oekraïense Krim. Rusland stuurde er militairen naartoe en er werd een referendum uitgeschreven waarin de overgrote meerderheid van de Krimbewoners koos voor aansluiting bij Rusland. Veel landen, waaronder Nederland, erkennen de Russische annexatie van de Krim niet.</p>
<p>Dus ja: geef je de spullen nu terug aan de musea, waar Rusland het nu voor het zeggen heeft? Of moeten de kunstwerken toch naar Oekraïne? Morgen doet de hogere rechter uitspraak. Jan Born van EenVandaag en NOS-verslaggeefster Kysia Hekster hebben zich in deze zaak verdiept en zijn te gast in podcast De Dag.</p>
