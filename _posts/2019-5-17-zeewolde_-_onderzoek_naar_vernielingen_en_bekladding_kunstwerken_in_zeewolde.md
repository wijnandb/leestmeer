---
layout: post
title: "Zeewolde - Onderzoek naar vernielingen en bekladding kunstwerken in Zeewolde"
date: Fri, 17 May 2019 13:31:00 GMT
categories: 
- flevoland 
- zeewolde 
externe_link: "https://www.politie.nl/nieuws/2019/mei/17/03-onderzoek-naar-vernielingen-en-bekladding-kunstwerken-in.html"
feature_image: "https://www.politie.nl/binaries/w400h225/content/gallery/politie/nieuws/2019/mei/03-mn/vernielingen.jpg"
---

Vandalen hebben op en rond Bevrijdingsdag in Zeewolde met graffiti een aantal kunstwerken, viaducten, verkeersborden en bushokjes beklad. Een van de kunstwerken die het moesten ontgelden is het landschapskunstwerk Sea Level. Het gebiedsteam Zeewolde, onderdeel van het basisteam Lelystad-Zeewolde van de politie Eenheid Midden-Nederland startte onder leiding van het Openbaar Ministerie direct een uitgebreid onderzoek. Dat leverde tot nu toe drie verdachten op, van wie er twee zijn aangehouden.
