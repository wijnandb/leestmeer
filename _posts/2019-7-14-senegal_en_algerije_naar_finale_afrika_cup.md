---
layout: post
title: "Senegal en Algerije naar finale Afrika Cup"
date: Sun, 14 Jul 2019 23:10:00 +0200
category: sport
externe_link: "https://www.telegraaf.nl/sport/771058819/senegal-en-algerije-naar-finale-afrika-cup"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d66feb02-a67b-11e9-9d35-02d1dbdc35d1.jpg"
---

<p class="intro">Senegal heeft zich als eerste land geplaatst voor de finale van de Afrika Cup. In de halve finale versloegen de Senegalezen Tunesië met 1-0 in de verlenging door een eigen doelpunt. In de eindstrijd is Algerije de tegenstander.</p> <p>Senegal had het betere van het spel, maar kon de kansen in het 30 Juni Stadion in de Egyptische hoofdstad niet verzilveren. Tunesië kreeg een kwartier voor tijd dé mogelijkheid om op voorsprong te komen. Ferjani Sassi mocht een strafschop nemen na hands, maar schoot de bal veel te slap in. Enkele minuten later kreeg ook Senegal een strafschop, na een overtreding op Ismaïla Sarr. Ook de inzet van Henri Saivet werd gestopt.</p><p>In de verlenging kreeg Tunesië op knullige wijze een doelpunt tegen. Doelman Mouez Hassen tikte bij een vrije trap de bal tegen het hoofd van verdediger Dylan Bronn, waarop de bal in het doel belandde. De Tunesiërs dachten nog een strafschop te krijgen na hands, maar de Ethiopische scheidsrechter besliste anders.</p><p>De Algerijnen versloegen in hun halve finale Nigeria met 2-1. De Nederlandse Nigeriaan William Troost-Ekong zorgde met een eigen doelpunt voor de voorsprong voor Algerije. Nigeria kwam ruim een kwartier voor tijd op gelijke hoogte. Odion Ighalo benutte een strafschop, na hands bij Algerije.</p><p>Mahrez de redder</p><p>Het duel leek net als de andere halve finale op verlenging uit te gaan lopen, totdat Riyad Mahrez diep in blessuretijd Algerije met een vrije trap naar de finale schoot. De voetballer van Manchester City krulde de bal om de muur, onhoudbaar voor doelman Daniel Akpeyi.</p>
