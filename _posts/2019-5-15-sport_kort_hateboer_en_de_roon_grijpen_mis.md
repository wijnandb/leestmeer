---
layout: post
title: "Sport Kort: Hateboer en De Roon grijpen mis"
date: Wed, 15 May 2019 23:22:00 +0200
category: sport
externe_link: "https://www.telegraaf.nl/sport/3588934/sport-kort-hateboer-en-de-roon-grijpen-mis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8c2e8eac-7757-11e9-ac87-0217670beecd.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>23.20 uur: Lazio heeft voor de zevende keer de Italiaanse beker veroverd. In Rome wonnen de Romeinen in de finale met 2-0 van Atalanta. Pas in de 82e minuut maakte Sergej Milinkovic-Savic het openingsdoelpunt. In de laatste minuut van de reguliere speeltijd besliste Joaquin Correa het duel. De internationals Hans Hateboer en Marten de Roon konden Atalanta als basisspelers niet aan de eerste Italiaanse bekertriomf sinds 1963 helpen. De Roon werd in de 85e minuut gewisseld. Atalanta heeft in de Serie A het eerste ticket ooit voor de Champions League nog wel voor het grijpen. Met nog twee wedstrijden te gaan, heeft de nummer vier een voorsprong van drie punten op de naaste belagers. Lazio maakt als nummer acht nog kans op deelname aan de Europa League.</p><p>22.42 uur: Ryan Donk heeft met Galatasaray de Turkse beker gewonnen. De ploeg van de Nederlandse profvoetballer won in de finale met 3-1 van Akhisar Belediyespor. Pas in de laatste tien minuten kwam de productie op gang bij de club, die voor de achttiende keer de nationale beker veroverde. Elvis Manu (ex-Feyenoord) opende in de 57e minuut de score voor Akhisar Belediyespor. Sinan Gümüs, Sofiane Feghouli en Mbaye Diagne, die in de 65e minuut eerst nog een strafschop miste, kwamen voor het team van coach Fatih Terim tot scoren. Donk viel in de 74e minuut in. Cim Bom Bom is koploper in de Turkse competitie, Akhisar Belediyespor kan als hekkensluiter degradatie niet meer ontlopen. Galatasaray strijdt met Medipol Basaksehir om de Turkse titel. Met nog twee speelronden te gaan, staan beide ploegen op 66 punten. Degradant Akhisar Belediyespor heeft 25 punten.</p><p>19:.24 uur: Bij de open EK in de Finnklasse in Athene heeft Nicholas Heiner nog wat meer afstand genomen van zijn olympische rivaal Pieter-Jan Postma. Heiner incasseerde weliswaar in de eerste dagrace een diskwalificatie, maar die miskleun kon hij als schrapresultaat wegstrepen. Met de vijfde plek kwam Heiner daarna goed terug. Na vijf races staat hij nog steeds op de negende plek met een puntentotaal van 46.</p><p>18.20 uur: Taekwondoka Reshmie Oogink is in de tweede ronde van de WK in Manchester gestrand. De 29-jarige vechtsportster uit Almelo verloor in de klasse tot 73 kilogram met 13-20 van de Britse Rebecca McGowan.</p><p>18.19 uur: De Duitse profclubs uit de eerste en tweede Bundesliga, verenigd in de Duitse voetballiga (DFL), hebben tijdens een vergadering in Offenbach unaniem gestemd tegen de hervormingsplannen voor het Europese bekervoetbal.</p><p>13.13 uur: Marloes Nijhuis stelt zich niet meer beschikbaar voor het Nederlands waterpoloteam. De 28-jarige routinier wil zich meer gaan focussen op haar maatschappelijke carrière en dat valt niet te combineren met het fulltime topsportprogramma van Oranje, meldt de zwembond KNZB.</p><p>12:31 uur Het conflict over het biljartlaken in België is beslist in het voordeel van de familie Ceulemans dat met het team Mister 100 in de hoogste Belgische competitie uitkomt. Het Belgische Arbitragehof voor de Sport(BAS) heeft alle door de Belgische bond opgelegde nederlagen vanwege een niet goedgekeurd biljartlaken nietig verklaard. Daarmee is team Mr. 100 officieel kampioen van België in het driebanden.</p><p>11:17 uur De Nederlandse tennissers Arantxa Rus en Thiemo de Bakker doen mee aan het grastoernooi van Rosmalen. De organisatie van het Libéma Open meldt dat Rus en De Bakker een wildcard hebben gekregen.</p><p>10:27 uur India heeft de Kroatische oud-international Igor Stimac aangesteld als bondscoach. De 51-jarige trainer tekent een contract voor twee jaar bij de voetbalbond van het Aziatische land. Stimac volgt de Engelsman Stephen Constantine op, die ontslag nam nadat India in januari onderaan was geëindigd in poule A van de Azië Cup.</p><p>07:30 uur De Fransman Rémi Cavagna heeft een lange solo met succes bekroond in de derde etappe van de Ronde van Californië. De 23-jarige renner uit de Belgische ploeg Deceuninck - Quick-Step kwam na een eenzame vlucht van 70 kilometer als eerste over de finish in Morgan Hill.</p><p>07:29 uur De basketballers van Golden State Warriors zijn de finale van de play-offs in de Western Conference van de NBA overtuigend begonnen. De titelverdediger zette in wedstrijd één van de best-of-seven-serie Portland Trail Blazers opzij met 116-94.</p>
