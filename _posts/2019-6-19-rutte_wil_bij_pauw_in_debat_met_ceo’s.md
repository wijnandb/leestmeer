---
layout: post
title: "Rutte wil bij Pauw in debat met ceo’s"
date: Wed, 19 Jun 2019 20:29:22 +0200
categories: 
- entertainment 
- opinie 
externe_link: "https://www.telegraaf.nl/nieuws/1228758721/rutte-wil-bij-pauw-in-debat-met-ceo-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/28868e3e-92c0-11e9-a55f-0217670beecd.jpg"
---

<p class="intro">Premier Mark Rutte wil in debat met de ceo’s van grote bedrijven over de lonen van hun werknemers. Tv-programma Pauw heeft dat voorgesteld en de premier heeft er wel oren naar.</p> <p>Aanleiding zijn de uitspraken die Rutte afgelopen zaterdag deed op een congres van zijn partij. Als grote bedrijven niet serieus werk maken van loonstijging, moet de overheid geplande lastenverlagingen voor het bedrijfsleven misschien schrappen, dreigde de premier.</p><p>„Het is een initiatief vanuit Pauw om dat te organiseren, ik heb gezegd dat ik daar graag toe bereid ben”, aldus Rutte.</p><p>Tegenover welke topmannen en -vrouwen de premier wil plaatsnemen, liet hij in het midden. „We hebben er 25 op de AEX genoteerd staan, wat mij betreft komen ze allemaal”, zei Rutte over de 25 grootste beursfondsen.</p><p>Of en wanneer het debat er komt, kon de redactie van Pauw woensdag nog niet zeggen.</p>
