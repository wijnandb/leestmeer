---
layout: post
title: "Djokovic en Zverev simpel verder in Parijs"
date: Thu, 30 May 2019 16:06:21 +0200
category: sport
externe_link: "https://www.telegraaf.nl/sport/3670523/djokovic-en-zverev-simpel-verder-in-parijs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1afe0d50-82e4-11e9-b8ba-0255c322e81b.jpg"
---

<p class="intro">Novak Djokovic en Alexander Zverev hebben zich zonder problemen bij de laatste 32 geschaard. Beiden wonnen hun partij in de tweede ronde in drie sets. Djokovic versloeg de Zwitserse lucky loser Henri Laaksonen met 6-1 6-4 6-3, Zverev klopte de Zweedse qualifier Mikael Ymer met 6-1 6-3 7-6 (3).</p> <p>Djokovic kende geen enkele medelijden met Laaksonen en na een kwartier leidde hij al met 5-0. In het restant wist Laaksonen de stand weliswaar wat draaglijker te maken, spannend werd het geen moment op Court Suzanne Lenglen.</p><p>Zverev verspilde niet veel energie tegen de jonge Zweed Ymer, de nummer 148 van de wereld. In de eerste ronde had Zverev nog een lange vijfsetter gespeeld, nu duurde zijn wedstrijd maar een uur en 59 minuten.</p><p>Djokovic en Zverev bleven vorig jaar beiden in de kwartfinales steken. Djokovic werd verrast door Marco Cecchinato, Zverev door Dominic Thiem. Laatstgenoemde won zijn tweede partij in vier sets, van Alexander Bublik uit Kazachstan: 6-3 6-7 (6) 6-3 7-5.</p>
