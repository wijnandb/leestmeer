---
layout: post
title: "’Terror-buizerd’ valt joggers aan met klauwen"
date: Thu, 06 Jun 2019 11:52:17 +0200
categories: 
- entertainment 
- opinie 
externe_link: "https://www.telegraaf.nl/nieuws/350271836/terror-buizerd-valt-joggers-aan-met-klauwen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c64430d4-8840-11e9-aa9d-0255c322e81b.jpg"
---

<p class="intro">Een roofvogel lijkt meerdere slachtoffers te hebben gemaakt in de omgeving van de gemeente Dinkelland, ten oosten van Almelo. Een 31-jarige inwoner beschreef deze week zijn ervaringen - op ietwat jolige manier - en kreeg meerdere reacties van herkenning.</p> <p>De inwoner van Saasveld ging dinsdag hardlopen bij de Saterslostraat, ter hoogte van Diphoorn. ’Waarschuwing! Agressieve buizerd actief’, meldt hij. De vogel vloog eerst laag over. „Daarna kwam hij een tweede keer terug en raakte me met zijn poten”, vertelt de man tegen RTV Oost.</p><p>„Nou is mij zien hardlopen nogal een schrik voor dat zielige beestje, maar de schrammen op mijn hoofd en bijbehorende spuit (tetanus, red.) zou ik iedereen willen besparen”, schreef de man met een kwinkslag op Facebook.</p><p>Meerdere hardlopers hebben inmiddels aangegeven dat ze zijn aangevallen door een buizerd, op dezelfde plek. „Vorig jaar ook al meerdere mensen gegrepen hier”, schrijft iemand. „Hij heeft mij ook al gehad”, aldus een ander. Inwoners spreken van een ’terror-buizerd’.</p><p>Volgens inwoners willen de gemeente geen waarschuwingsbord plaatsen.</p>
