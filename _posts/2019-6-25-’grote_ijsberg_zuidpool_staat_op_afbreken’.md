---
layout: post
title: "’Grote ijsberg Zuidpool staat op afbreken’"
date: Tue, 25 Jun 2019 17:48:11 +0200
categories: 
- entertainment 
- opinie 
externe_link: "https://www.telegraaf.nl/nieuws/766205596/grote-ijsberg-zuidpool-staat-op-afbreken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a9803ae0-9760-11e9-ad06-02d1dbdc35d1.jpg"
---

<p class="intro">Op de Zuidpool staat een grote ijsberg op het punt af te breken. Die komt dan in zee terecht, waarschuwen Britse wetenschappers. Ze baseren zich op metingen van Europese satellieten, die Antarctica in de gaten houden.</p> <p>Het gaat om de Brunt-ijsplaat. Daarin zitten twee grote scheuren. Een daarvan, een kloof die Chasm1 wordt genoemd, bestaat al tientallen jaren maar begon in 2012 ineens te groeien. Hij is nu 55 kilometer lang. De tweede scheur heet Halloween. Die is ontdekt op 31 oktober 2016 en inmiddels al meer dan 60 kilometer lang. Tussen de beide scheuren zit nog maar een paar kilometer. Het duurt misschien nog maar een paar weken voor ze bij elkaar komen. Als dat gebeurt, breekt een ijsberg van 1594 vierkante kilometer af. Dat is iets groter dan de provincie Flevoland.</p><p>Het gebeurt vaker dat ijsbergen zich losmaken van de Zuidpool. In 2017 gebeurde dat met een ijsberg van bijna 6000 vierkante kilometer, oftewel twee keer Luxemburg. Enkele maanden later raakte een ijsberg van 265 vierkante kilometer op drift, qua omvang vergelijkbaar met Rotterdam. In 2010 brak een ijsmassa zo groot als Luxemburg af.</p><p>IJsbergen zijn nog niet meteen gevaarlijk voor schepen, Antarctica ligt buiten belangrijke handelsroutes, maar de Zuidpool is wel een bestemming voor cruiseschepen vanuit Zuid-Amerika. In 2009 werden meer dan 150 passagiers en de bemanning geëvacueerd toen hun schip MTV Explorer op een ijsberg was gevaren.</p>
