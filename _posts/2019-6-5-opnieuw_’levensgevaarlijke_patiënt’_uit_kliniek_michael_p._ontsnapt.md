---
layout: post
title: "Opnieuw ’levensgevaarlijke patiënt’ uit kliniek Michael P. ontsnapt"
date: Wed, 05 Jun 2019 08:26:18 +0200
category: binnenland
externe_link: "https://www.telegraaf.nl/nieuws/2007917580/opnieuw-levensgevaarlijke-patient-uit-kliniek-michael-p-ontsnapt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ec64412a-8762-11e9-a042-02d1dbdc35d1.jpg"
---

<p class="intro">De kliniek waar Michael P. verbleef, lijkt opnieuw te hebben geblunderd.</p> <p>Een veroordeelde psychiatrische patiënt is ontsnapt, zo bevestigt de politie tegenover De Telegraaf.</p><p>De 44-jarige Peter M. is spoorloos. Zonder medicijnen is hij levensgevaarlijk, zo zegt zijn familie tegen het AD.</p><p>Het is het zoveelste schandaal rond de forensisch psychiatrische kliniek.</p><p>Opblazen</p><p>Peter M. werd in 2017 veroordeeld omdat hij in 2017 dreigde NS-station Dordrecht op te blazen. Kort daarna viel hij iemand op straat aan.</p><p>M. is psychotisch en lijdt aan schizofrenie. Het Gerechtshof in Den Haag veroordeelde de man in hoger beroep tot behandeling in een psychiatrisch ziekenhuis.</p><p>Hij verblijft nu in de kliniek waar ook Michael P., de moordenaar van Anne Faber, zat. Volgens zijn familie zorgde Peter daar voor veel problemen. Hij weigerde medicijnen en viel een wijkagent lastig.</p><p>Volgens zijn zus heeft M. meerdere malen gezegd dat hij wilde ontsnappen. De leiding van de kliniek zou ook vaak zijn gewaarschuwd.</p><p>Afgelopen zaterdag verdween hij tijdens een drie uur durend verlof. De familie wist van niks en hoorde het pas toen een arrestatieteam voor hun deur stond.</p><p>De 70-jarige moeder zegt tegen de krant: ,,Hij is hartstikke gevaarlijk, ik hou mijn hart vast. Hij heeft nu al dagen geen medicijnen gehad. Ik kan je nu al verzekeren… zonder medicijnen is hij levensgevaarlijk.”</p><p>In hetzelfde weekend dat M. de benen nam, brak een andere patiënt van de Fivoor-kliniek zoals ’Den Dolder’ officieel heet, in bij een lokale slijterij. De man had verlof gekregen nadat personeel had ingeschat dat hij zich niet zou gaan misdragen.</p>
