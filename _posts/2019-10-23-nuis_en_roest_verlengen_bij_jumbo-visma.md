---
layout: post
title: "Nuis en Roest verlengen bij Jumbo-Visma"
date: Wed, 23 Oct 2019 15:13:30 +0200
categories: 
- sport 
- schaatsen 
externe_link: "https://www.telegraaf.nl/sport/1193345119/nuis-en-roest-verlengen-bij-jumbo-visma"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/936ae904-f597-11e9-969c-0218eaf05005.jpg"
aantal: 390
unieke: 253
bron: "De Telegraaf"
---

<p class="intro">Kjeld Nuis en Patrick Roest hebben hun contract bij Jumbo-Visma verlengd. Dat maakten beide schaatsers donderdag bekend bij de teampresentatie van de ploeg in het Brabantse Veghel.</p> <p>Nuis, regerend olympisch kampioen op zowel de 1000 als de 1500 meter, ligt nu tot 2023 vast. „Ze zitten dus nog 3,5 jaar met me opgescheept”, grapte de ’Koning van Pyeongchang’.”</p><p>Roest</p><p>Roest, die vorig jaar wereldkampioen allround werd, heeft bijgetekend tot 2022. De boerenzoon nam afgelopen winter ook de koppositie over in de Adelskalender, de eeuwige ranglijst voor allrounders.</p><p>De 23-jarige schaatser uit Lekkerkerk kroonde zich in 2018 in Amsterdam tot ’s werelds beste allrounder en prolongeerde 12 maanden later die titel in Calgary. Tijdens de Olympische Winterspelen van PyeongChang eindigde hij nog als tweede op de 1500 meter, achter Nuis.</p><p>Goed gevoel</p><p>„Ik heb een heel goed gevoel bij de ploeg”, verklaart Roest zijn keuze. „Dat heb ik in de eerste trainingswedstrijden laten zien. De vorm is goed en dat heb ik ook te danken aan de ploeg. Daarom ben ik onwijs blij dat ik mijn contract bij Team Jumbo-Visma heb kunnen verlengen tot de Olympische Spelen.”</p><p>Dat de Zuid-Hollander al voor de start van het schaatsjaar duidelijkheid heeft voor de komende jaren, geeft hem rust. „Die zekerheid is fijn”, zegt hij. „Met zo’n ploeg die er nu staat, weet je dat er hele mooie dingen kunnen gebeuren. Het is heel fijn dat je daar deel van kan uitmaken.”</p><p>Gelikt</p><p>De middag in Veghel werd geopend met enkele gelikte filmpjes met daarin aandacht voor de successen van vorig seizoen en de zomertrainingen van de afgelopen maanden.</p><p>Ook nam Jac Orie het woord. De directeur sportief van de schaatsformatie, die zich door de oprichting van het overkopelende Team Oranje weer volledig kan focussen op het sportieve gedeelte, keek met een goed gevoel vooruit richting het nieuwe seizoen.</p><p>Prijzen</p><p>„De trainingstijden bewijzen dat we het goed voor elkaar hebben”, aldus de coach, onder meer doelend op loeisnelle tijd van Roest in Inzell op de 3000 meter. „Het doel dit seizoen is ons verbeteren, dat is altijd de weg naar winnen. We willen aan de start staan van de grote toernooien en meedoen om de prijzen.”</p><p>Ook de drie toprenners van de geel-zwarte wielerploeg waren donderdag neergestreken in het Brabantse Veghel. Tom Dumoulin, Steven Kruijswijk en Vuelta-winnaar Primoz Roglic brachten samen met onder anderen Dylan Groenewegen vanwege sponsorverplichtingen een bezoek aan het hoofdkwartier van Jumbo.</p>
