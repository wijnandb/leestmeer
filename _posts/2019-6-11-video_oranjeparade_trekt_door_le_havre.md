---
layout: post
title: "Video: Oranjeparade trekt door Le Havre"
date: Tue, 11 Jun 2019 12:28:34 +0200
categories: 
- entertainment 
- opinie 
externe_link: "https://www.telegraaf.nl/sport/167525107/video-oranjeparade-trekt-door-le-havre"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ec8388e2-8c34-11e9-b76d-0255c322e81b.jpg"
---

<p class="intro">Voorheen was het alleen een bekend fenomeen bij grote toernooien van het Nederlands elftal, een Oranjeplein en een Oranjeparade voor de fans. Deze traditie is nu echter ook overgeslagen naar het vrouwenvoetbal.</p> <p>Dinsdag verzamelden enkele duizenden Nederlandse supporters zich op het strand van Le Havre, om gezamenlijk naar het Stade Océane te gaan voor de openingswedstrijd van de 'Leeuwinnen' op het WK tegen Nieuw-Zeeland.</p><p>De fanzone op het strand liep gedurende de ochtend vol met in oranje en rood-wit-blauw uitgedoste voetbalfans. Na dagen waarin het veelal regende, scheen nu de zon in de Franse kustplaats in Normandië. De fans, veelal jonge meisjes en gezinnen, genoten van optredens van artiesten en konden ondertussen allerlei activiteiten ondernemen zoals tafelvoetballen, een FIFA-computergame spelen of zich uitleven in een pannakooi.</p><p>Rond 11.30 uur trok het hele gezelschap achter de welbekende Oranjebus, een dubbeldekker, door de stad richting het station. Vanaf daar gaan de fans per bus naar het stadion. De wedstrijd begint om 15.00 uur. De KNVB heeft via de eigen kanalen 5100 tickets verkocht voor het eerste WK-duel. De verwachting is echter dat er flink wat meer Nederlanders in het stadion zullen zitten, die op andere manieren aan kaarten zijn gekomen.</p><p>Bij de tweede wedstrijd, zaterdagmiddag in het noordelijk gelegen Valenciennes tegen Kameroen, worden tussen de 15.000 en 20.000 Nederlanders verwacht.</p>
