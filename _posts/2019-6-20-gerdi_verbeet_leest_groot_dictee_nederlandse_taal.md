---
layout: post
title: "Gerdi Verbeet leest Groot Dictee Nederlandse Taal"
date: Thu, 20 Jun 2019 20:45:00 +0200
categories: 
- entertainment 
- sterren 
externe_link: "https://www.telegraaf.nl/entertainment/2070141448/gerdi-verbeet-leest-groot-dictee-nederlandse-taal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fdfe652e-938c-11e9-9549-0255c322e81b.jpg"
---

<p class="intro">Oud-Kamervoorzitter Gerdi Verbeet leest dit jaar het Groot Dictee der Nederlandse Taal voor. Zij neemt de taak over van oud-NOS-coryfee Philip Freriks, die het jarenlang deed.</p> <p>De jaarlijkse taalwedstrijd vindt dit jaar plaats op zaterdag 2 november, in het radioprogramma De Taalstaat. De tekst wordt geschreven door cabaretier en taalkundige Wim Daniëls, maakte KRO-NCRV donderdag bekend.</p><p>„Ik vind het een enorme eer om als oud-lerares Nederlands nu toch weer een bijdrage te mogen leveren aan het goed gebruik van de Nederlandse taal”, aldus Verbeet. Frits Spits presenteert de uitzending. De muzikale omlijsting wordt verzorgd door het Thijs Boontjes Dans-en Showorkest. De uitzending vindt live plaats vanuit de bibliotheek in de Broederenkerk in Zutphen.</p><p>Twintig prominenten nemen het in de uitzending op tegen twintig luisteraars van De Taalstaat. Het Dictee is sinds twee jaar niet meer op televisie te zien, maar De Taalstaat heeft ervoor gezorgd dat de traditie op de radio blijft voortbestaan.</p>
