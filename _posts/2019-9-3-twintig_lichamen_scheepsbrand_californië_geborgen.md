---
layout: post
title: "Twintig lichamen scheepsbrand Californië geborgen"
date: Tue, 03 Sep 2019 06:55:56 +0200
category: buitenland
externe_link: "https://www.telegraaf.nl/nieuws/1813729457/twintig-lichamen-scheepsbrand-californie-geborgen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fdb75dfc-ce81-11e9-8e7f-0255c322e81b.jpg"
---

<p class="intro">Reddingswerkers hebben twintig lichamen geborgen van opvarenden van het duikersschip dat maandag bijna volledig afbrandde voor de kust van de Amerikaanse staat Californië. Het gaat om elf vrouwen en negen mannen.</p> <p>„Vandaag beginnen we met het in kaart brengen van de DNA-profielen van de slachtoffers”, zei sheriff Bill Brown dinsdag op een persconferentie. „We gaan kijken of we het DNA van de slachtoffers kunnen koppelen aan dat van familieleden.”</p><p>Maandag vatte de boot The Conception vlam tijdens een duikexcursie vlakbij Santa Cruz Island. Vijf bemanningsleden konden worden gered, omdat ze zich in de hoofdcabine van het 23 meter lange schip bevonden. In totaal waren 39 mensen aan boord, die nog niet allemaal zijn gevonden. De autoriteiten gaan ervan uit dat alle vermisten zijn omgekomen.</p><p>Inmiddels is de zoekactie gestopt omdat niemand meer werd gezien in het water. „Het is nooit makkelijk om te beslissen een zoekactie te stoppen”, zegt Monica Rochester van de betrokken kustwacht bij CNN. „We weten dat dit erg moeilijk is voor familie en vrienden van de slachtoffers.”</p>
