---
layout: post
title: "Volleyballers van Orion pakken titel na thriller"
date: Sun, 12 May 2019 19:53:20 +0200
category: sport
externe_link: "https://nos.nl/l/2284331"
feature_image: "https://nos.nl/data/image/2019/05/12/549513/1008x567.jpg"
---

<p>De volleyballers van Achterhoek Orion zijn voor de tweede keer landskampioen geworden. In een bijzonder spannend vijfde finaleduel bogen de Doetinchemmers in Groningen een 2-0 achterstand tegen titelhouder Lycurgus om in een 3-2 zege: 21-25, 22-25, 34-32, 25-23, 16-14.</p>
<p>Lycurgus en Orion stonden al voor de vijfde keer in acht seizoenen tegenover elkaar in de finale. De voorgaande drie finalewedstrijden waren thrillers. In het tweede en derde duel had Orion respectievelijk een 2-1 en 2-0 achterstand al omgebogen in een 3-2 zege. Nu leek Lycurgus aanvankelijk de titel in drie soevereine sets veilig te stellen. Maar Orion toonde zich opnieuw een vechtploeg.</p>
<h2>Bloedstollend einde</h2>
<p>In de derde set werkte Orion maar liefst vijf matchpoints weg, om zelf op het vijfde setpoint toe te slaan. In het vierde bedrijf werd het eerste setpoint benut. In set vijf leek Orion bij 8-11 opeens zeker van de titel, maar ook Lycurgus toonde vechtlust (11-11). Bij 14-15 benutte Orion zijn tweede matchpoint.</p>
<p>Oud-international Wytze Kooistra (36) nam zodoende bij Lycurgus afscheid met lege handen. Joris Marcelis (34), rots in de branding bij Orion, vierde na zijn laatste duel zijn eerste titel. Marcelis moest daarbij denken aan Ron Zwerver. "Bij de laatste bal van de olympische finale ging zijn hele carri√®re door hem heen. Dat was nu bij mij ook zo."</p>
