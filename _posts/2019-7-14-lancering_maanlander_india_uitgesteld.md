---
layout: post
title: "Lancering maanlander India uitgesteld"
date: Mon, 15 Jul 2019 01:45:53 +0200
category: buitenland
externe_link: "http://feeds.nos.nl/~r/nosnieuwsbuitenland/~3/6FNByPH5lH0/2293530"
feature_image: "https://nos.nl/data/image/2019/07/15/563571/1008x567.jpg"
---

<p>De lancering van een Indiase maanlander is bijna een uur voor vertrek afgeblazen. De Chandrayaan-2-missie werd afgebroken vanwege een 'technisch probleem'.</p>
<p>Wat er aan de hand was, is niet bekendgemaakt. Een nieuwe lanceerdatum wordt binnenkort bepaald, zegt de Indiase ruimtevaartorganisatie ISRO op Twitter.</p>
<p>De bestemming van de Chandrayaan-2-missie (sanskriet voor maanvoertuig) is de zuidpool van de maan. De maanlander Vikram (moed) en de verkenner Pragyaan (wijsheid) gaan daar onder meer bodemonderzoek doen.</p>
<p>Er wordt onder meer bekeken hoeveel water er in de maanbodem zit. Dat er water in de bodem van de maanzuidpool zit, was al aangetoond door de ruimtesonde Chandrayaan-1, die in 2008 en 2009 onderzoek deed vanuit een baan om de maan.</p>
<p>Als er op de maan voldoende water aanwezig blijkt te zijn, is het ook mogelijk om er een permanente basis te vestigen. Die basis kan een vertrekpunt worden voor toekomstige missies naar Mars, of nog verder weg.</p>
<h2>Vierde land met een maanlander</h2>
<p>Als alles goed verloopt, is India het vierde land dat op de maan weet te landen, na de VS, Rusland en China.</p>
<p>Begin dit jaar zette China als eerste land een lander op de achterkant van de maan.</p>
<p>Een poging van een IsraÃ«lische non-profitorganisatie om de ruimtesonde Beresheet op de maan te laten landen, mislukte in april.</p><img src="http://feeds.feedburner.com/~r/nosnieuwsbuitenland/~4/6FNByPH5lH0" height="1" width="1" alt=""/>
