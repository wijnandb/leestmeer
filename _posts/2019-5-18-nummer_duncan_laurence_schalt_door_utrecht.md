---
layout: post
title: "Nummer Duncan Laurence schalt door Utrecht"
date: Sat, 18 May 2019 12:39:11 +0200
category: binnenland
externe_link: "https://www.telegraaf.nl/nieuws/3607912/nummer-duncan-laurence-schalt-door-utrecht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/28a071c2-79f8-11e9-8cb4-0255c322e81b.jpg"
---

<p class="intro">Winkelend publiek en toeristen kijken met een blik van herkenning omhoog als uit de Domtoren de klanken schallen van ‘Arcade’, het nummer waarmee Amersfoorter Duncan Laurence vanavond de lang verwachte zege voor Nederland probeert binnen te halen.</p> <p>Achter de houten toetsen en pedalen van het Domcarillon in de Utrechtse binnenstad zit als vanouds de Utrechtse stadsbeiaardier Malgosia Fiebig die haar repertoire zo veel mogelijk afstemt op de actualiteit. En vandaag is dat natuurlijk het Songfestival in Tel Aviv.</p><p>De dood van David Bowie, een optreden van de Stones op Pinkpop, de officiële bekendmaking van de Vueltastart: het klokkenspel in de Domtoren wordt door de in Polen geboren Fiebig steeds aangepast.</p><p>Eergisteren, bij het overlijden van Hollywoordster Doris Day, klonk nog Day’s vertolking van de klassieker ‘Que será, será Whatever will be, will be, The future's not ours to see, Que será, será’.</p>
