---
layout: post
title: "Beleggers zien brood in Arcelor en financials"
date: Tue, 04 Jun 2019 12:52:00 +0200
categories: 
- financieel 
- koersen 
externe_link: "https://www.telegraaf.nl/financieel/3687193/beleggers-zien-brood-in-arcelor-en-financials"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a5fa6274-86b7-11e9-8d1c-02d1dbdc35d1.jpg"
---

<p class="intro">Rond de lunch keek de Amsterdamse beurs nog tegen een klein verlies aan. Vooral RD Shell en ASML hielden de AEX in het rood. De financials en Arcelor deden goede zaken. In de Midkap speelde Wereldhave de hoofdrol.</p> <p>Rond één uur stond de AEX 0,2% lager 0p 539,5 punten, na bij de start nog tot 536,2 punten te zijn weggezakt. De AMX wist het openingsverlies zelfs in een winst van 0,8% op te buigen, waardoor de index voor middelgrote fondsen op 736,42 punten belandde.</p><p>Elders in Europa veerde vooral de beurs in Frankfurt flink op met een vooruitgang van 1%. De Franse CAC 40 kreeg er 0,2% bij.</p><p>De indexfutures wezen op een ongeveer 0,4% hoger begin van de Amerikaanse beurzen. Maandag sloot de Dow Jones-index fractioneel hoger. De Nasdaq-index verloor 1,6%, door stevige verliezen bij zwaarwegende technologiebedrijven die door toezichthouders worden aangepakt.</p><p>Volgens Corné van Zeijl, analist bij Actiam, was er geen duidelijke oorzaak voor het herstel van de koersen na de bedrukte start van de handel. „Er is wel nog steeds hoop bij beleggers dat het op de G20-top eind volgende maand goed zal komen tussen Amerika en China. Een negatieve uitkomst zal echter grote gevolgen hebben op het beursklimaat.”</p><p>Verder keken beleggers reikhalzend uit naar de toelichting van ECB-topman Mario Draghi op het rentebesluit donderdagmiddag. Van Zeijl gaat er van uit dat Draghi vijf maanden voor zijn afscheid belangrijke beleidswijzigingen uit de weg zal gaan. „De indicatoren in de eurozone zijn ook niet verder verslechterd.”</p><p>Bij de Nederlandse hoofdfondsen liet ArcelorMittal een mooie opleving zien. De staalgigant dikte 3,2% aan.</p><p>De financiële instellingen vonden ook de weg aardig omhoog na de verzwaaking bij de start van de week. ING koerste 2,7% hoger. Aegon steeg 3,1%.</p><p>Vastgoedfonds Unibail-Rodamco-Westfield won 1,6%, na een koopadvies van Goldman Sachs.</p><p>Betaalverwerkingsbedrijf Adyen stond met een min van 3,2% onderin. Chipmachinefabrikant ASML verloor 1,5% in reactie op de malaise bij de grote Amerikaanse techfondsen de voorgaande avond.</p><p>Shell leverde 0,9% in. De olie- en gasproducent verwacht in de periode 2021 tot en met 2025 minstens $125 miljard terug te laten vloeien naar de aandeelhouders.</p><p>Philips moest 1,5% afstaan. De Amerikaanse beurswaakhond Securities and Exchange Commission (SEC) zou onderzoek doen naar het medische technologieconcern wegens het betalen van steekpenningen in China</p><p>Bij de middelgrote fondsen stond vastgoedfonds Wereldhave met een plus van 4,8% bovenaan, na door Goldman Sachs van de verkooplijst te zijn gehaald. Staalproducent Aperam volgde met een koerssprong van 3,8%.</p><p>Takeaway en TomTom stonden met minnen van 1,1% en 0,6% onderaan.</p><p>Op de lokale markt klom Tie Kinetix 7,6%, in reactie op een bereikte deal in de VS.</p><p>Curetis schoot 10% omhoog. Het biotechbedrijf presenteert later deze maand nieuwe data uit het onderzoek naar zijn diagnosesysteem voor de toepassing bij longontsteking.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
