---
layout: post
title: "Pond beleeft slechtste week sinds oktober"
date: Fri, 17 May 2019 09:57:12 +0200
categories: 
- financieel 
- koersen 
externe_link: "https://www.telegraaf.nl/financieel/3602456/pond-beleeft-slechtste-week-sinds-oktober"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/63620396-7879-11e9-8a65-0217670beecd.jpg"
---

<p class="intro">De Bank of England heeft in de aanloop naar de Brexit-deadline van 29 maart een ’oorlogskas’ aangelegd aan vreemde valuta. Dat was bedoeld om eventuele schommelingen van het pond te dempen, stelt de Bank of America in de zakenkrant Financial Times. Nu een hard Brits vertrek uit de Europese Unie weer waarschijnlijker wordt, daalt het pond voor de tiende dag op rij.</p> <p>Valutahandelaren zijn ervan geschrokken dat Boris Johnson zich kandidaat heeft gesteld om premier Theresa May op te volgen. Johnson schrikt niet terug van een harde Brexit, een breuk met Brussel zonder verdere afspraken over bijvoorbeeld importtarieven. Dat heeft historische gevolgen: de laatste keer dat het pond zoveel verliesdagen op rij noteerde ten opzichte van de euro, was aan het begin van de eeuw.</p><p>Ook ten opzichte van de dollar staat het pond fors lager, op het niveau van februari van dit jaar. Al met al beleeft het pond zijn slechtste week sinds oktober vorig jaar.</p><p>Ook de Bank of England zag zich eind vorig jaar door alle Brexit-perikelen genoodzaakt om onorthodoxe maatregelen te nemen. De centrale bank breidde de voorraden vreemde valuta met maar liefst 20% uit, en ook dat was sinds 2000 niet meer gebeurd. „Een direct gevolg van de onzekerheid over de Brexit”, aldus analisten van de Bank of America Merrill Lynch. Diezelfde analisten noemen het niet onwaarschijnlijk dat de centrale bank opnieuw gaat hamsteren als de nieuwe Brexit-deadline, van 29 oktober, in zicht komt.</p>
