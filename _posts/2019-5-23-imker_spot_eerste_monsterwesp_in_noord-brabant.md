---
layout: post
title: "Imker spot eerste monsterwesp in Noord-Brabant"
date: Thu, 23 May 2019 17:46:27 +0200
category: binnenland
externe_link: "https://www.telegraaf.nl/nieuws/3638725/imker-spot-eerste-monsterwesp-in-noord-brabant"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/40b9fa42-7d74-11e9-aaf2-0255c322e81b.jpg"
---

<p class="intro">In het dorp Raamsdonk in Noord-Brabant is de Aziatische hoornaar door een imker aangetroffen. Volgens stichting Stop invasieve exoten is het „veruit de vroegste waarneming” van de zogenoemde monsterwesp, die bedreigend voor bijen en andere insecten kan zijn. Een steek van deze hoornaar is pijnlijker dan van een gewone wesp.</p> <p>De stichting stelt dat het de eerste bevestigde waarneming van de Aziatische hoornaar in Noord-Brabant is. „De provincie dient het nest op te sporen en te bestrijden”, aldus een oproep van Stop invasieve exoten.</p><p>De Aziatische hoornaar kwam in 2004 vermoedelijk in Frankrijk terecht met een partij aardewerk uit China. Sindsdien wordt de wesp ook noordelijker in Europa waargenomen.</p><p>In september 2017 dook de monsterwesp voor het eerst op in Nederland, bij Dreischor in Zeeland. Het nest werd opgespoord en vernietigd. Later dook de wesp ook op in onder meer Amsterdam.</p>
