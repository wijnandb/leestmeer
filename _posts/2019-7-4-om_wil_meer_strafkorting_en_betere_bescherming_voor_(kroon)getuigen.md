---
layout: post
title: "OM wil meer strafkorting en betere bescherming voor (kroon)getuigen"
date: Thu, 04 Jul 2019 23:19:16 +0200
category: nieuws
externe_link: "https://nos.nl/l/2292090"
feature_image: "https://nos.nl/data/image/2019/07/04/561054/1008x567.jpg"
---

<p>"In de toekomst is behoefte aan meer expertise en uitbreiding van mensen. Andere maatregelen zijn nodig voor de bescherming van (kroon)getuigen." Dat zegt Theo Hofstee, lid van het College van procureurs-generaal, de landelijke leiding van het Openbaar Ministerie, vanavond in Nieuwsuur.</p>
<p>"Als je wilt doordringen tot de top van criminele organisaties, kun je niet zonder kroongetuigen. Die getuige meldt zich, maar wil wel bescherming. We hebben nu vijftig procent korting op de straf te bieden."</p>
<h2>Geen straf</h2>
<p>De wetgeving moet volgens Hofstee worden verruimd in zaken waarbij de getuige al een heel lage straf zou krijgen. "Wij willen de wet wijzigen voor getuigen die een kleine rol spelen, maar wel een belangwekkende verklaring kunnen afleggen tegen de top. Dat die getuigen meer korting op hun straf kunnen krijgen. Bijvoorbeeld helemaal geen straf voor sommige getuigen. Met name voor zaken in de financiÃ«le hoek."</p>
<p>Het OM zou dan de strafvermindering moeten bepalen, vindt Hofstee. "De rechter-commissaris en de rechtbank toetsen dat."</p>
<p>De zussen van Willem Holleeder waren kroongetuige in de zaak tegen hun broer. Zij kregen vandaag erkenning voor hun optreden, de rechtbank vond hun verklaringen betrouwbaar. Die getuigenissen waren een worsteling, zegt Hofstee.</p>
<p>Zus Astrid kwam twee jaar geleden met forse kritiek op het beschermingsprogramma voor getuigen. Zij zou zelf de kosten voor haar verhuizing, andere auto's en parkeervergunningen hebben moeten betalen. Ook kregen de vrouwen die tegen Holleeder getuigden alarmknoppen en noodtelefoons die helemaal niet werkten.</p>
<h2>Maatregelen</h2>
<p>Samen met haar zus Sonja en Holleeders ex-vriendin en een aantal andere belangrijke getuigen besloten ze geen getuigenissen meer af te leggen zolang hun beveiliging niet was verbeterd. Minister van Justitie Ferd Grapperhaus zei zich toen sterk te willen maken voor optimale bescherming van getuigen.</p>
<p>Hofstee: "Ik begrijp dat mensen in zo'n situatie kritisch zijn. Het bewaken en beveiligen moet ook beter. Andere maatregelen zijn nodig."</p>
