---
layout: post
title: "Dit weekend mogelijk 30 graden én onweer"
date: Wed, 29 May 2019 16:06:36 +0200
category: binnenland
externe_link: "https://www.telegraaf.nl/nieuws/3666649/dit-weekend-mogelijk-30-graden-en-onweer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8fd0aa14-8223-11e9-ae61-02d2fb1aa1d7.jpg"
---

<p class="intro">De lucht die momenteel boven Frankrijk hangt, verplaatst zich langzaamaan richting het noorden en zal dit weekend in Nederland aankomen. Het wordt, na een natte Hemelvaartsdag, dit weekend stralend weer.</p> <p>Vanavond trekt nog een gebied met wolken voorbij. „Daar krijgen we op Hemelvaartsdag nog een hoop last van”, vertelt weerman Leon Saris van Weerplaza. Regen en motregen trekken morgenochtend en -middag over ons land.</p><p>Vrijdag komen er echter opklaringen omdat de polaire lucht zich laat verdrijven door een subtropische lucht. „Dat is goed nieuws”, aldus Saris. „We krijgen de lucht van onze zuiderburen.”</p><p>Terwijl vrijdag al beter, maar nog tamelijk bewolkt is, wordt zaterdag stralend: veel zon en temperaturen tot 25 à 26 graden. Zondag wordt nog warmer. „Ik verwacht 28, 29 graden maar mogelijk kan het lokaal 30 graden worden”, aldus Saris.</p><p>Onweer</p><p>Een ideaal weekend voor een dagje strand. Maar blijf niet te lang, waarschuwt de weerman. „Het einde van zulke warme dagen kennen we in Nederland: die gaan eruit met een knal”, aldus Saris. Oftewel: onweer. Hagel is niet waarschijnlijk, maar fikse regenbuien liggen in het vooruitzicht, met name in de zuidelijke helft van ons land ’maar eigenlijk overal’.</p><p>Daarna is de pret ’meteen voorbij’, aldus Saris. De temperaturen zullen na dit weekend naar beneden lopen - rond de 20 graden - en de buienkans wordt groter. Kortom: geniet nu het kan.</p>
