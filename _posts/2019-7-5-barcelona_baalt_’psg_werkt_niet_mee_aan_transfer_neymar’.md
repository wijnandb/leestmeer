---
layout: post
title: "Barcelona baalt: ’PSG werkt niet mee aan transfer Neymar’"
date: Fri, 05 Jul 2019 18:42:57 +0200
categories: 
- sport 
- voetbal 
externe_link: "https://www.telegraaf.nl/sport/95897542/barcelona-baalt-psg-werkt-niet-mee-aan-transfer-neymar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98a79384-9f5e-11e9-b8f4-0218eaf05005.jpg"
---

<p class="intro">Barcelona-voorzitter Josep Maria Bartomeu heeft nog eens nadrukkelijk gezegd dat hij Neymar graag terug wil halen naar de club.</p> <p>De club uit de Catalaanse hoofdstad wil maar al te graag Neymar losweken bij de Paris Saint-Germain. „We weten dat hij ook wel weg wil, maar dat Paris Saint-Germain weigert mee te werken aan een overgang.” Volgens de topman van de Catalanen is een eventuele transfer daarmee van de baan. Ongeveer twee jaar geleden vertrok Neymar van Barcelona naar PSG, voor het veelbesproken bedrag van ruim 220 miljoen euro.</p><p>Neymar zit momenteel in Brazilië. Daar revalideert hij van een enkelblessure en volgt hij zijn landgenoten tijdens de Copa America, waar Brazilië in de finale staat tegen Peru. De Braziliaanse superster liet tevens weten dat hij niet van plan was zich te melden in Parijs als het nieuwe seizoen begint.</p><p>Bartomeu bevestigde bovendien de interesse in aanvaller Antoine Griezmann. De Franse international kondigde eerder al aan te vertrekken bij Atletico Madrid. „We zijn in gesprek”, verklaarde Bartomeu.</p><p>Desondanks sommeerde Atletico korte tijd later Griezmann zich binnenkort op de eerste training te melden. De club beklaagde zich bovendien over de handelwijze van Barcelona, die de Fransman al in februari zou hebben benaderd en in maart een akkoord met hem zou hebben bereikt. „Dat is ten koste gegaan van de belangen van Atletico”, zo stond in de verklaring.</p>
