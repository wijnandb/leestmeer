---
layout: post
title: "Komiek Dave Chappelle grapt over vermeende misbruik Michael Jackson"
date: Tue, 27 Aug 2019 11:37:12 +0200
categories: 
- entertainment 
- sterren 
externe_link: "https://www.telegraaf.nl/entertainment/1972814390/komiek-dave-chappelle-grapt-over-vermeende-misbruik-michael-jackson"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f6205ba-c8ae-11e9-9a41-02d2fb1aa1d7.jpg"
---

<p class="intro">In zijn nieuwe Netflix-show Sticks &amp; Stones maakt komiek Dave Chappelle korte metten met de mannen die de in 2009 overleden Michael Jackson er onlangs van hebben beschuldigd seksueel misbruikt te zijn door hem. Chappelle meent dat de huidige tijd ’de slechtste periode is om een bekendheid te zijn’. Dit meldt The Hollywood Reporter.</p> <p>„Michael Jackson is al tien jaar dood. En nu heeft deze boy ineens twee nieuwe zaken tegen zich”, aldus Chappelle, die het aanwezige publiek bij de opnames van zijn show afraadde de omstreden documentaire Leaving Neverland te bekijken. „Doe het niet, het is onwijs ranzig.”</p><p>De komiek ging nog even door en bekende niets te geloven van het verhaal dat de twee mannen in de docu vertelden over Jackson. „Ik denk niet dat hij het heeft gedaan, maar weet je...zelfs al zou hij het wel gedaan hebben... dan ben je in elk geval wel misbruikt door Michael Jackson!”, grapte Dave.</p><p>Volgens Chappelle is Jackson niet schuldig omdat Home Alone-ster Macaulay Culkin, die op jonge leeftijd goed bevriend raakte met de popster, hem nooit heeft beticht van ontoelaatbaar gedrag. „Ik ben geen pedofiel, maar als ik dat wel zou zijn, dan zou Macaulay Culkin het eerste kind zijn dat ik zou pakken”, aldus Chappelle.</p>
