---
layout: post
title: "Waarschuwing voor mix medicijnen en kruiden"
date: Sat, 06 Jul 2019 08:26:04 +0200
category: binnenland
externe_link: "https://www.telegraaf.nl/nieuws/717342896/waarschuwing-voor-mix-medicijnen-en-kruiden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ff15dd76-9fb6-11e9-baee-0217670beecd.jpg"
---

<p class="intro">Wie medicijnen gebruikt, moet oppassen met kruidenproducten. Die lijken misschien onschuldig, maar zijn dat in combinatie met sommige medicijnen niet altijd. Dat zegt het College ter Beoordeling van Geneesmiddelen (CBG), dat een waarschuwingscampagne begint.</p> <p>Sint-janskruid en kurkuma bijvoorbeeld kunnen veroorzaken dat medicijnen tegen kanker sneller worden afgebroken, waardoor zij minder effect hebben. Sint-Janskruid bevordert ook de werking van antidepressiva. En de kruidenproducten ginseng en ginkgo hebben invloed op de bloedstolling. Bij gebruik met een bloedverdunnend medicijn neemt de kans op trombose of een hart- of herseninfarct toe.</p><p>Uit onderzoek van het Rijksinstituut voor Volksgezondheid en Milieu (RIVM) is gebleken dat 10 procent van de mannen, 17 procent van de vrouwen en 13 procent van de kinderen kruidensupplementen gebruiken. Deze supplementen worden niet beoordeeld door het CBG en vallen onder de warenwet. Het CBG beoordeelt wel de kwaliteit, werkzaamheid en veiligheid van kruidengeneesmiddelen.</p>
