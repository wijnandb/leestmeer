---
layout: post
title: "VVD en PvdA willen salafistische weekendscholen verbieden"
date: Thu, 12 Sep 2019 13:34:04 +0200
categories: 
- entertainment 
- opinie 
externe_link: "https://www.telegraaf.nl/nieuws/1019227136/vvd-en-pvd-a-willen-salafistische-weekendscholen-verbieden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3998853c-d551-11e9-8388-02d2fb1aa1d7.jpg"
aantal: 322
unieke: 209
bron: "De Telegraaf"
---

<p class="intro">VVD en PvdA willen salafistische weekendscholen sluiten. Kamerlid Dennis Wiersma (VVD) wil dat het kabinet nagaat hoe dat voor elkaar te krijgen is. Hij denkt aan het opstellen van zwarte lijsten, de financiering van de scholen verbieden en het oprekken van gebiedsverboden.</p> <p>Dat zegt Wiersma op NPO Radio 1. De VVD’er wil dat verantwoordelijk ministers Grapperhaus (Justitie en Veiligheid) en Koolmees (Integratie) een speciaal interventieteam gaan inzetten.</p><p>PvdA en VVD willen bovendien artikel 23 - dat de vrijheid van onderwijs regelt - onder de loep nemen. VVD-leider Dijkhoff liet eerder al in een interview met De Telegraaf weten dat hij daartoe bereid is. Wiersma lat nu weten dat zijn partij wil dat artikel 23 ondergeschikt wordt gemaakt aan artikel 1, zodat islamitische scholen zich er niet langer achter kunnen verschuilen als ze tornen aan het gelijkheidsbeginsel.</p><p>De discussie laait op na onderzoek van Nieuwsuur en NRC naar salafistische weekendscholen en islamitisch basisscholen. Daaruit bleek eens te meer dat kinderen daar te horen krijgen dat mensen met een ander geloof de doodstraf verdienen en dat ze zich moeten afkeren van de Nederlandse samenleving. Op islamitische basisscholen leren kinderen dat Allah homoseksualiteit verafschuwd. Jongens en meisjes dienen elkaar bovendien niet aan te kijken.</p><p>„Dat soort scholen zou er niet mogen zijn”, reageert Kamerlid Heerema, collega van VVD’er Wiersma. Hij wil bovendien weten waarom de onderwijsinspectie geen alarm sloeg. „Ze hadden moeten zeggen: ik kan er nu niks concreets aan doen, maar het is er wel. Waarom heeft de inspectie zo gezwijnd?”, wil hij van minister Slob (Onderwijs) weten.</p><p>De Onderwijsinspectie gaf bij NRC en Nieuwsuur aan geen reden te zien tot ingrijpen. „Je mag uitdragen dat homoseksualiteit vanuit jouw levensovertuiging niet mag, als je maar óók uitdraagt dat anderen daar anders tegenaan kijken en dat je daarmee moet samenleven.”</p><p>VVD en PvdA vinden dat niet afdoende. „Ik ben verbaasd over dit oordeel. Wij vinden dit niet oké en willen dat er wel wordt ingegrepen”, aldus Attje Kuiken (PvdA).</p>
