---
layout: post
title: "FC Groningen op weg naar play-offs, Fortuna veilig ondanks verlies"
date: Sun, 12 May 2019 16:34:33 +0200
categories: 
- sport 
- voetbal 
externe_link: "https://nos.nl/l/2284267"
feature_image: "https://nos.nl/data/image/2018/08/12/493061/1008x567.jpg"
---

<p>FC Groningen is dankzij een 3-0 zege op Fortuna Sittard Willem II gepasseerd op de ranglijst en maakt nu als nummer acht in de stand een grote kans op een ticket voor de play-offs om Europees voetbal. Fortuna is ondanks de nederlaag verzekerd van een nieuw seizoen in de eredivisie.</p>
<p>In de gelijkopgaande eerste helft was de eerste kans was voor de gasten: Ahmed El Messaoudi kapte Samir Memisevic uit en schoot net over. Groningen kwam kort voor rust op voorsprong via Paul Gladon, die van dichtbij via doelman Alexei Koselev met het hoofd scoorde.</p>
<p>Ritsu Doan schoot na rust vanaf een meter of 25 via de lat schitterend binnen. Andrija Balic dacht er 2-1 van te maken: hij omspeelde Sergio Padt, maar Tim Handwerker kwam zijn keeper op de doellijn te hulp. In blessuretijd zette Memisevic de thuisploeg vanaf de penaltystip op 3-0.</p>
