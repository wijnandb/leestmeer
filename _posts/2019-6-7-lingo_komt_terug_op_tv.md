---
layout: post
title: "Lingo komt terug op tv"
date: Fri, 07 Jun 2019 13:54:57 +0200
categories: 
- entertainment 
- opinie 
externe_link: "https://www.telegraaf.nl/entertainment/2007842691/lingo-komt-terug-op-tv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1a8f9f5c-891d-11e9-837d-0218eaf05005.jpg"
---

<p class="intro">Het tv-spelletje Lingo keert terug op de buis. Dit najaar krijgt het programma een nieuwe kans bij SBS6, zo maakte de zender vrijdag bekend. Wie de presentatie op zich zal nemen, wordt later bekendgemaakt.</p> <p>„Wij zijn continu bezig met het ontwikkelen van nieuwe formats en het optimaliseren van succesvolle, bestaande formats. Maar ook een klassieker als Lingo past heel goed in de vooravond van SBS6”, zegt Talpa-televisiedirecteur Marco Louwerens. „Het spel behoudt uiteraard zijn kracht, maar met een look and feel die bij deze tijd past en een vernieuwd decor krijgt Lingo een frisse uitstraling.”</p><p>In september 2014 viel het doek na 25 jaar voor Lingo vanwege tegenvallende kijkcijfers. Het woordspelletje was even daarvoor van NPO 1 naar NPO 2 verhuisd.</p><p>In 2016 ontstonden er al geruchten dat SBS Lingo wilde overnemen. De zender wilde dat zelf toen niet bevestigen. „We maken niet bekend met wie we achter de schermen wel of niet in gesprek zijn en waarover”, werd gemeld in een reactie. „Pas als iets echt rond is dan maken we dat bekend of bevestigen we dat.”</p><p>In het programma moeten de kandidaten woorden raden en balletjes grabbelen voor een soort bingokaart. De eerste uitzending was in 1989, met Robert ten Brink als presentator. Na hem leidden François Boulangé en Nance Coolen het programma, voordat Lucille Werner het stokje overnam.</p>
