---
layout: post
title: "NS: minder treinen in oosten en zuidoosten door noodweer"
date: Tue, 04 Jun 2019 14:18:53 +0200
categories: 
- entertainment 
- opinie 
externe_link: "https://www.telegraaf.nl/nieuws/1536941063/ns-minder-treinen-in-oosten-en-zuidoosten-door-noodweer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eb37eaf4-86c2-11e9-86a2-0217670beecd.jpg"
---

<p class="intro">Vanwege de verwachte zware windstoten en onweersbuien rijden dinsdagavond minder treinen in het oosten en zuidoosten van het land. Blikseminslagen en omgewaaide bomen kunnen leiden tot hinder. Op vijf trajecten zal de NS tussen 18.00 uur en 21.00 uur het treinverkeer uit voorzorg iets beperken.</p> <p>Door deze lokale maatregel ontstaat er volgens de NS meer ruimte om eventuele problemen op het spoor op te lossen en beperkt NS de kans dat er ook in andere delen van het land hinder ontstaat. Reizigers op de genoemde trajecten zijn hierdoor volgens de vervoerder ongeveer een kwartier langer onderweg. Ook kan het in sommige treinen drukker zijn dan normaal.</p><p>Het gaat om de trajecten Amersfoort en Deventer (minder Intercity’s), Arnhem en Nijmegen (minder sprinters), Ede-Wageningen en Nijmegen (minder Intercity’s), Nijmegen en Wijchen (minder sprinters) en Amsterdam en Sittard (minder intercity’s).</p><p>De internationale treinen ICE en Intercity Berlijn rijden op de genoemde trajecten de geplande dienstregeling. Reizigers kunnen voor actuele informatie terecht op de reisplanner en NS.nl.</p>
