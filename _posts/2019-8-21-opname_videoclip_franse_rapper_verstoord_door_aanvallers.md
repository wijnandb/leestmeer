---
layout: post
title: "Opname videoclip Franse rapper verstoord door aanvallers"
date: Wed, 21 Aug 2019 15:41:23 +0200
categories: 
- entertainment 
- sterren 
externe_link: "https://www.telegraaf.nl/entertainment/1724384397/opname-videoclip-franse-rapper-verstoord-door-aanvallers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7f4a188c-c419-11e9-a671-02d2fb1aa1d7.jpg"
---

<p class="intro">De opnames van de nieuwe videoclip van de Franse rapper Booba werden dinsdagnacht ruw verstoord. Een groep van vijftien mensen heeft het team van Booba aangevallen met honkbalknuppels. Er werden zelfs schoten gelost. Meerdere mensen raakten gewond, zo melden Franse media. De rapper zelf was dinsdagnacht niet meer op locatie aanwezig.</p> <p>Booba geldt in Frankrijk als een van de bekendste en succesvolste rappers. De 42-jarige artiest werkte internationaal samen met onder anderen 50 Cent, Akon en P. Diddy. Zijn album Tr√¥ne uit 2017 was drie keer platinum.</p><p>De aanvallers hebben naar verluidt verschillende schoten gelost en op het team van Booba ingeslagen. De manager van de rapper zou zijn geraakt, de regisseur van de videoclip zou hoofdletsel hebben opgelopen.</p><p>Het is onduidelijk wie achter de aanval zit. Wel heeft Booba verschillende rivalen, onder wie de Franse rapper en producer Kaaris. In augustus gingen de twee op de vuist op de Parijse luchthaven Orly. Beelden daarvan belandden op internet. Beiden moesten een boete van 50.000 euro betalen.</p>
