---
layout: post
title: "Rotterdam reserveert 15,5 miljoen euro voor songfestival"
date: Thu, 12 Sep 2019 11:57:11 +0200
category: entertainment
externe_link: "https://www.telegraaf.nl/entertainment/85749573/rotterdam-reserveert-15-5-miljoen-euro-voor-songfestival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bdd8dd82-d543-11e9-a85c-0218eaf05005.jpg"
aantal: 168
unieke: 122
bron: "De Telegraaf"
---

<p class="intro">De gemeente Rotterdam trekt bijna 15,5 miljoen euro uit voor de organisatie van het Eurovisiesongfestival volgend jaar mei. Dat staat in het bidbook dat donderdag openbaar is gemaakt. Hoe dat bedrag wordt uitgegeven, blijft geheim. De complete begroting is onleesbaar gemaakt in de vrijgegeven stukken.</p> <p>Vermoedelijk is meer geld nodig voor het songfestival. NPO-baas Shula Rijxman liet vorige maand, na het bekendmaken van Rotterdam als gaststad voor het songfestival, weten te hopen dat de politiek 15 tot 20 miljoen euro in de organisatie pompt. De Tweede Kamer ziet er vooralsnog weinig in om tientallen miljoenen aan het evenement uit te geven.</p><p>In de gepubliceerde stukken staan verder mogelijke podiumopstellingen, maar een voorgestelde plattegrond voor Ahoy is onleesbaar. Verder is een overzicht van het aantal hotelkamers in Rotterdam gemaakt. Welke hotels zijn gereserveerd is niet duidelijk en ook de voorwaarden blijven geheim. Ook mogelijke locaties voor andere evenementen rondom het songfestival, zoals Eurovision Village, blijven onbekend.</p><p>De 65e editie van het songfestival vindt plaats op 12, 14 en 16 mei.</p>
