---
layout: post
title: "Johan Derksen nog steeds welkom bij homofobiedebat"
date: Tue, 11 Jun 2019 12:08:22 +0200
categories: 
- entertainment 
- opinie 
externe_link: "https://www.telegraaf.nl/entertainment/471509073/johan-derksen-nog-steeds-welkom-bij-homofobiedebat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ffe27788-8c32-11e9-bfd9-02d1dbdc35d1.jpg"
---

<p class="intro">Johan Derksen is nog steeds van harte welkom als hij mee wil doen aan het debat #SorryJohan, Time's Up in De Balie in Amsterdam over homofobie in het voetbal. Dat laat de organisatie weten. De voetbalanalist is uitgenodigd, maar heeft bedankt.</p> <p>Derksen is zelf de aanleiding voor het debat, omdat hij eind vorig jaar meerdere negatieve uitlatingen over lhbt'ers deed in het programma Veronica Inside. In november zei Derksen in het tv-programma onder meer dat ’homo's moeten ophouden met doen alsof het zo moeilijk is om uit de kast te komen’. Ook zouden ze volgens hem wat meer zelfspot moeten hebben.</p><p>Met de hashtag #SorryJohan deelden vele honderden gays en lesbiennes vervolgens hun schrijnende coming-outverhalen. Derksen stelde daarop dat hij zichzelf niet homofoob vindt en dat hij best in debat wil, maar alleen met emancipatieminister Ingrid van Engelshoven aan tafel bij Veronica Inside. De minister paste daar voor.</p><p>In de Balie zijn op 23 juni wel onder anderen Bowi Jong, de initiatiefnemer voor de hashtag #SorryJohan, en KNVB-voorzitter Michael van Praag aanwezig.</p>
