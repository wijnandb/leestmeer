---
layout: post
title: "Jumbo hekelt late controle Kruijswijk"
date: Thu, 25 Jul 2019 12:06:18 +0200
categories: 
- sport 
- wielrennen 
externe_link: "https://www.telegraaf.nl/sport/1968953265/jumbo-hekelt-late-controle-kruijswijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/93cadde4-aec7-11e9-8218-0217670beecd.jpg"
---

<p class="intro">Steven Kruijswijk heeft kort voor de start van de achttiende etappe in de Tour de France nog een dopingcontrole moeten ondergaan.</p> <p>Controleurs van de internationale wielrenunie UCI kwamen minder dan een uur voor het begin van de eerste Alpenetappe op bezoek in de bus van Jumbo-Visma. Behalve van de Brabander, die derde staat in het algemeen klassement, werd ook van zijn helpers Laurens De Plus en George Bennett bloed afgenomen.</p><p>„Ik heb dit nog nooit meegemaakt, apart”, mopperde ploegleider Frans Maassen bij de NOS. De Limburger vond met name het tijdstip van de controle ongepast. „Bij onze concurrenten van Deceuninck - Quick-Step (Alaphilippe) waren ze om half zeven geweest. Ook niet leuk, maar het hoort er blijkbaar bij. Ze mogen ons natuurlijk controleren, maar 40 minuten voor de start, dat vind ik bizar.”</p><p>„Zo’n controle vlak voor de start is niet fijn natuurlijk, het brengt je wel uit je concentratie”, vertelde De Plus. „Maar als het bij ons gebeurt veronderstel ik dat het ook bij andere ploegen gebeurt. Nu moest ik me daarna nog haasten om me aan te kleden. Niet fijn, maar dat hoort bij de sport.” Behalve bij Jumbo-Visma en Deceuninck - Quick-Step zouden de controleurs vroeg in de ochtend ook bij Team lneos (Thomas, Bernal) op bezoek zijn geweest.</p><p>Volg hieronder de achttiende etappe van de Tour de France:</p>
