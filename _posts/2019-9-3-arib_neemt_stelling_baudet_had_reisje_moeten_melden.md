---
layout: post
title: "Arib neemt stelling: Baudet had reisje moeten melden"
date: Tue, 03 Sep 2019 09:58:22 +0200
categories: 
- entertainment 
- opinie 
externe_link: "https://www.telegraaf.nl/nieuws/105681827/arib-neemt-stelling-baudet-had-reisje-moeten-melden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d1a26bb4-ce20-11e9-aa74-0217670beecd.jpg"
---

<p class="intro">Thierry Baudet had twee reizen met een privéjet van een zakenman „gewoon” bij de Tweede Kamer moeten melden. Het maakt geen verschil of de leider van Forum voor Democratie (FVD) die gunst gebruikte voor zijn politieke werk of niet, zegt Kamervoorzitter Khadija Arib.</p> <p>HP/DeTijd meldde maandag dat Baudet twee reizen met het vliegtuig van Fokke de Jong, oprichter van SuitSupply, niet heeft gemeld bij het geschenken- of reizenregister van de Tweede Kamer. Die reizen zijn duizenden euro’s waard.</p><p>Volgens Baudet hoefden de reizen niet te worden gemeld aan het Kamerregister. Maar hij zou daarover met Arib gaan overleggen, liet hij maandag nog weten. „Als ik dingen moet melden zal ik dat met plezier doen.”</p><p>Baudet was ’met vrienden op vakantie in Ibiza’, zo vertelde hij eerder tegen journalisten. Hij reisde wel vaker met het gezelschap, vertelde de FvD-voorman, soms per auto en soms per met andere vervoersmiddelen. Baudet ziet er geen belangenverstrengeling in.</p><p>Eerder dit jaar bleek ook dat twee Kamerleden een vergoeding opstreken omdat ze op grote afstand van Den Haag zouden wonen, terwijl dat niet zo was. Maar de Kamer gaat niet strenger toezien op wat parlementariërs aannemen of opgeven, zei Arib op de eerste Kamerdag na het zomerreces. Dat is „de eigen verantwoordelijkheid van Kamerleden”.</p>
