---
layout: post
title: "Het gevoel is goed na geslaagde generale, maar spel Oranje kan beter"
date: Sat, 01 Jun 2019 22:02:15 +0200
categories: 
- sport 
- voetbal 
externe_link: "https://nos.nl/l/2287224"
feature_image: "https://nos.nl/data/image/2019/06/01/554052/1008x567.jpg"
---

<p>De oefenzege van de Oranje-vrouwen op AustraliÃ« (3-0) zorgt voor een uitstekend gevoel in aanloop naar het WK, maar de eerste twintig minuten zullen niet onbesproken blijven.</p>
<p>Allereerst door het uitvallen van Kika van Es, na een harde botsing. De linksback heeft in het ziekenhuis te horen gekregen dat de schade aan haar nek en rug meevalt, nu is het afwachten hoe het met haar pols gesteld is.</p>
<p>In de openingsfase kreeg Nederland ook voetballend nog geen grip op de fysiek sterke opponent, dus heeft het elftal van bondscoach Sarina Wiegman volgens uitblinker Shanice van de Sanden huiswerk te doen in aanloop naar het eerste groepsduel op 11 juni tegen Nieuw-Zeeland.</p>
<p>"Dat weten we, daar hebben we het al over gehad en gaan we het nog over hebben. Beelden bekijken en dan op naar het WK", zegt de maker van de 1-0 en 3-0. "Er zijn nog heel veel punten waar we aan moeten werken."</p>
<p>Haar aanvalspartner Lieke Martens waakt ook voor te veel optimisme. "Het geeft een goed gevoel, maar je koopt er niks voor. Tegen Nieuw-Zeeland begin je gewoon weer op 0-0."</p>
<p>Bekijk hieronder de reacties van Sarina Wiegman, Vivianne Miedema, Shanice van de Sanden en Lieke Martens:</p>
