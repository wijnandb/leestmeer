---
layout: post
title: "Afrika Cup: Verrassing Madagaskar en titelfavoriet Algerije in actie"
date: Sun, 07 Jul 2019 12:57:00 +0200
category: sport
externe_link: "https://www.telegraaf.nl/sport/962273538/afrika-cup-verrassing-madagaskar-en-titelfavoriet-algerije-in-actie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/090912a4-a0a6-11e9-9815-02d2fb1aa1d7.jpg"
---

<p class="intro">Afrikaanse tackles, een kloppend hart voor voetbal, grote sterren uit Europese topcompetities, geldproblemen en hier en daar een tintje Eredivisie. Wij houden u aankomende weken op de hoogte over de Afrika Cup, die dit jaar wordt gehouden in Egypte.</p> <p>De eerste achtste finale van de zondag (18.00 uur) gaat tussen de grote verrassing van de Afrika Cup, Madagaskar, en Congo-Kinshasa. Madagaskar doet voor het eerst mee aan het eindtoernooi en pakte zelfs de groepswinst. Congo-Kinshasa heeft zich als één van de vier beste nummers drie gekwalificeerd voor de knockout-ronde. Riyad Mahrez sluit met Algerije de achtste finales af tegen Guinee (21.00 uur). De Woestijnratten zijn een van de titelfavorieten, maar dat zegt deze editie van de Afrika Cup niet veel. Andere kanshebbers (Egypte, Marokko en Kameroen) moesten al vroegtijdig het toernooi verlaten.</p><p>Thuisland en titelfavoriet Egypte is verrassend uitgeschakeld in de achtste finale van de Afrika Cup. Zuid-Afrika was met 1-0 te sterk voor de Farao’s. Egypte begon voortvarend aan de wedstrijd, maar kon geen doelpunt maken in de openingsfase. Zuid-Afrika hield uiteindelijk makkelijk stand en creëerde zelfs de grotere kansen. De Zuid-Afrikanen leunden de tweede helft op de verdediging en gokten op de counter. Die tactiek betaalde zich vijf minuten voor het eindsignaal uit in het enige doelpunt van de wedstrijd. Na een snelle uitbraak lag de verdediging van Egypte volledig open. Thembinkosi Lorch stond oog in oog met de keeper en schoof rustig de 1-0 binnen. Het sprookje van Lars Veldwijk en Bafana Bafana duurt zo voort, waar de Afrika Cup voor Mohamed Salah eindigt in een ware nachtmerrie.</p><p>Clarence Seedorf en Patrick Kluivert kunnen hun koffers inpakken. Het trainersduo, dat het bij Kameroen voor het zeggen heeft, is uitgeschakeld door buurland Nigeria na een doelpuntrijk duel. Nigeria kwam snel op 1-0 voor, maar nog voor het rustsignaal was het Kameroen dat met 2-1 voor stond. De tweede helft gaven de Ontembare Leeuwen de voorsprong uit handen. Odion Ighalo maakte de gelijkmaker en scoorde zijn tweede doelpunt van de avond en leverde enkele minuten later de assist af op Alex Iwobi. Zo strandt de titelverdediger in de achtste finale. In de kwartfinale neemt Nigeria het op tegen Zuid-Afrika.</p><p>Marokko ging vrijdagavond als eerste land op voor een plaats in de kwartfinale, maar werd pijnlijk uitgeschakeld. Ajacied Hakim Ziyech kreeg in blessuretijd dé kans om Marokko naar de 2-1 zege te schieten, maar faalde vanaf de strafschopstip. In de noodzakelijk geworden penaltyserie (na 120 minuten was het 1-1) gingen de Marokkanen uiteindelijk ten onder. Senegal won (ondanks een gemiste penalty van Sadio Mané) met 1-0 van Uganda. Mané had voor zijn strafschop ook al de openingsgoal gemaakt.</p><p>Kwartfinales</p><p>Senegal - Benin
Nigeria - Zuid-Afrika
Mali/Ivoorkust - Algerije/Guinee
Madagaskar/Congo-Kinshasa - Ghana/Tunesië</p><p>Achtste finales</p><p>Marokko - Benin 1-1 (Benin wns)
Uganda - Senegal 0-1
Nigeria - Kameroen 3-2
Egypte - Zuid-Afrika 0-1
Madagaskar - Congo-Kinshasa
Algerije - Guinee
Mali - Ivoorkust
Ghana - Tunesië</p><p>Groep A</p><p>Egypte - Zimbabwe 1-0
Congo-Kinshasa - Uganda 0-2
Uganda - Zimbabwe 1-1
Egypte - Congo-Kinshasa 2-0
Zimbabwe - Congo-Kinshasa 0-4
Uganda - Egypte 0-2</p><p>Stand: 1. Egypte (3-9) - 2. Uganda (3-4) - 3. Congo-Kinshasa (3-3) - 4. Zimbabwe (3-1)</p><p>Groep B</p><p>Nigeria - Burundi 1-0
Guinee - Madagaskar 2-2
Nigeria - Guinee 1-0
Madagaskar - Burundi 1-0
Madagaskar - Nigeria 2-0
Burundi - Guinee 0-2</p><p>Stand: 1. Madagaskar (3-7) - 2. Nigeria (3-6) - 3. Guinee (3-4) - 4. Burundi (3-0)</p><p>Groep C</p><p>Senegal - Tanzania 2-0
Algerije - Kenia 2-0
Senegal - Algerije 1-0
Kenia - Tanzania 3-2
Kenia - Senegal
Tanzania -Algerije</p><p>Stand: 1. Algerije (2-6) - 2. Senegal (2-3) - 3. Kenia (2-3) - 4. Tanzania (2-0)</p><p>Groep D</p><p>Marokko - Namibië 1-0
Ivoorkust - Zuid-Afrika 1-0
Marokko - Ivoorkust 1-0
Zuid-Afrika - Namibië 1-0
Zuid-Afrika - Marokko 0-1
Namibië - Ivoorkust 1-4</p><p>Stand: 1. Marokko (3-9) - 2. Ivoorkust (3-6) - 3. Zuid-Afrika (3-3) - 4. Namibië (3-0)</p><p>Groep E</p><p>Tunesië - Angola 1-1
Mali - Mauritanië 4-1
Tunesië - Mali 1-1
Mauritanië - Angola 0-0
Angola - Mali 0-1
Mauritanië - Tunesië 0-0</p><p>Stand: 1. Mali (3-7) - 2. Tunesië (3-3) - 3. Angola (3-2) - 4. Mauritanië (3-2)</p><p>Groep F</p><p>Kameroen - Guinee-Bissau 2-0
Ghana - Benin 2-2
Kameroen - Ghana 0-0
Benin - Guinee-Bissau 0-0
Benin - Kameroen 0-0
Guinee-Bissau - Ghana 0-2</p><p>Stand: 1. Ghana (3-5) - 2. Kameroen (3-5) - 3. Benin (3-3) - 4. Guinee-Bissau (3-1)</p>
