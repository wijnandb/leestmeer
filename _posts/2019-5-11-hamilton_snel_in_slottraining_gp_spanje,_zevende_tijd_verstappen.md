---
layout: post
title: "Hamilton snel in slottraining GP Spanje, zevende tijd Verstappen"
date: Sat, 11 May 2019 13:15:47 +0200
categories: 
- sport 
- autosport 
externe_link: "https://nos.nl/l/2284095"
feature_image: "https://nos.nl/data/image/2019/04/13/543248/1008x567.jpg"
---

<p>Lewis Hamilton heeft met overmacht de derde en laatste vrije training voor de Grand Prix van Spanje naar zijn hand gezet. De Brit sloeg in zijn Mercedes een flink gat naar de rest van het Formule 1-veld.</p>
<p>Hamilton noteerde 1.16,568 als snelste ronde. Charles Leclerc bleef daar met zijn Ferrari als nummer twee ver van verwijderd (1.17,099).</p>
<p>Valtteri Bottas, die na twintig minuten zijn Mercedes in het grind parkeerde waardoor de training tien minuten stillag, lukte het in laatste fase van de training nog de derde tijd neer te zetten (1.17,123). De leider in het WK-klassement had vrijdag de trainingen gedomineerd.</p>
<p>Max Verstappen koos in de laatste training in eerste instantie voor de wat hardere mediumband. Daarmee was hij een seconde langzamer dan de top van het veld.</p>
<p>In de slotfase ging de softband onder de Red Bull. Verstappen verbeterde zijn tijd naar 1.17,558, maar werd daarbij gehinderd door de Racing Point-bolide van Lance Stroll. Met zijn tijd bezette de Nederlander de zevende plaats. Voor hem in het klassement stonden ook nog de Haas-coureurs Romain Grosjean en Kevin Magnussen.</p>
<p>De derde training werd vier minuten voor het einde afgebroken, nadat George Russel zijn Williams in het grind had neergezet.</p>
<p>Om 15.00 uur begint op het circuit bij Barcelona de kwalificatie.</p>
