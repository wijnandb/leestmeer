---
layout: post
title: "’R. Kelly lijdt fysiek en mentaal in isoleercel’"
date: Fri, 30 Aug 2019 07:39:00 +0200
categories: 
- entertainment 
- gossip 
externe_link: "https://www.telegraaf.nl/entertainment/72776322/r-kelly-lijdt-fysiek-en-mentaal-in-isoleercel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f22942c2-caec-11e9-92ca-02d2fb1aa1d7.jpg"
---

<p class="intro">De advocaat van R. Kelly heeft een rechter gevraagd de zanger niet langer in een isoleercel onder te brengen. De van seksueel misbruik van minderjarigen verdachte muzikant zou fysiek en mentaal lijden onder de eenzame opsluiting.</p> <p>In rechtbankpapieren in handen van TMZ beschrijft de raadsman de situatie van Robert Kelly, zoals de zanger in het echt heet. De Amerikaanse artiest zou nauwelijks contact hebben met andere mensen, geen daglicht zien, geen toegang hebben tot media en uitgesloten worden van dagbesteding. Ook zou hij maar drie keer in de week kunnen douchen, geen snacks en snoep mogen kopen in de gevangeniswinkel en maar één keer per maand een telefoontje mogen plegen van maximaal vijftien minuten.</p><p>De advocaat claimt dat dergelijke omstandigheden zijn bedoeld voor mensen die een straf uitzitten, niet voor verdachten die vastzitten in afwachting van hun proces. Hij beweert dat de zanger extra wordt gestraft vanwege zijn sterrenstatus en omdat hij wordt verdacht van seksmisdrijven met minderjarigen.</p>
