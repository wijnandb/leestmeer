---
layout: post
title: "Hazes-musical terug rond 70e geboortedag zanger"
date: Fri, 26 Jul 2019 11:47:10 +0200
categories: 
- entertainment 
- sterren 
externe_link: "https://www.telegraaf.nl/entertainment/1971351395/hazes-musical-terug-rond-70e-geboortedag-zanger"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/903a0146-af8a-11e9-a8d9-0217670beecd.jpg"
---

<p class="intro">De musical Hij gelooft in mij, over het leven van Andr√© Hazes, keert volgend jaar terug in de Nederlandse theaters. De voorstelling zal in het seizoen 2020-2021 als reizende voorstelling in het hele land te zien zijn.</p> <p>De voorstelling was eerder vanaf november 2012 tot en met januari 2015 in het DeLaMar Theater in Amsterdam te zien. Stage Entertainment laat weten dat ze besloten hebben de voorstelling in reprise te nemen omdat Hazes, als hij nog had geleefd, in 2021 zijn zeventigste verjaardag zou hebben gevierd. De zanger overleed in 2004.</p><p>Het is nog niet bekend wie de hoofdrollen gaan vertolken. De rol van Hazes werd in de vorige versie vertolkt door Martijn Fischer, Fabian Jansen en Frank Lammers. Rachel Hazes werd afwisselend gespeeld door Chantal Janzen, Hadewych Minis, Ricky Koole en Elise Schaap.</p><p>Hij gelooft in mij werd geschreven door Frank Ketelaar (Overspel, Klem) en Kees Prins (Jiskefet). De voorstelling werd in DeLaMar bijna achthonderd keer gespeeld en door meer dan 700.000 mensen gezien.</p>
