---
layout: post
title: "Value8 boekt bijna twee keer meer winst"
date: Thu, 11 Jul 2019 09:16:44 +0200
categories: 
- financieel 
- koersen 
externe_link: "https://www.telegraaf.nl/financieel/652630948/value8-boekt-bijna-twee-keer-meer-winst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0ac5de2a-a3ac-11e9-ac28-02d1dbdc35d1.jpg"
---

<p class="intro">Investeerder Value8 heeft in de eerste zes maanden van dit jaar fors meer winst gemaakt. Het resultaat van de beursgenoteerde investeerder werd vooruit geholpen door de verkoop van Eetgemak aan Gilde Healthcare. Dat zorgde ook voor een stijging van de operationele kasstroom.</p> <p>De nettowinst van Value8 kwam in de eerste jaarhelft uit op 2,4 miljoen euro. Het eigen vermogen per aandeel ging van 6,61 euro aan het begin van het jaar naar 6,92 euro eind juni. Bij de beursgenoteerde investeringen hielden de waardestijging bij Novisource en de waardedaling bij IEX Group elkaar volgens de investeerder redelijk in evenwicht.</p><p>De solvabiliteit is nu 93,9 procent, dat was 94,2 procent. Value8 zelf spreekt van een gezonde oorlogskas om nieuwe investeringen te doen. In mei stak Value8 4 miljoen euro in Ontzorgd Wonen Groep (OWG), als onderdeel van een nieuwe investeringsronde.</p><p>De desinvestering van Eetgemak in maart dit jaar markeert volgens Value8 het einde van een verkoopperiode. In een tijdsbestek van negen maanden werd voor een bedrag van circa 72 miljoen euro aan bezittingen verkocht.</p>
