---
layout: post
title: "Politie: deel geen beelden van steekpartij"
date: Sat, 06 Jul 2019 20:26:20 +0200
category: binnenland
externe_link: "https://www.telegraaf.nl/nieuws/2106989922/politie-deel-geen-beelden-van-steekpartij"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4dc5c2ca-a01f-11e9-b8c9-02c309bc01c1.jpg"
---

<p class="intro">De politie heeft op Twitter mensen opgeroepen geen video’s te plaatsen en verspreiden van de dodelijke steekpartij op vrijdag in de Warmoesstraat in Amsterdam. De nabestaanden van het slachtoffer zijn „zeer ontdaan” dat verschillende beelden online zijn verschenen, aldus de politie zaterdag.</p> <p>De politie noemt het verspreiden van de beelden „zeer ongepast” en „zeer pijnlijk voor de nabestaanden.” De beelden kunnen volgens de politie ook voor andere gebruikers van sociale media als schokkend ervaren worden. Daarnaast is de politie „zeer verontwaardigd dat in dit geval een zwaargewond slachtoffer van dichtbij gefilmd is, terwijl anderen hulp probeerden te verlenen”.</p><p>De 29-jarige Amsterdammer werd zwaargewond naar het ziekenhuis gebracht. De politie heeft vrijdag een man van 49 uit Almere aangehouden als verdachte. Hij zit vast en in beperkingen. Hij mag alleen contact hebben met zijn advocaat. Volgens Het Parool gaat het om Glen S., die een fors strafblad heeft voor onder meer geweld. De politie wilde dit niet bevestigen.</p><p>Dinsdag overleed ook al een 22-jarige Amsterdammer na een steekpartij op het Plein ’40-’45 in Amsterdam.</p>
