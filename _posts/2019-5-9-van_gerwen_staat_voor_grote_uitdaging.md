---
layout: post
title: "Van Gerwen staat voor grote uitdaging"
date: Thu, 09 May 2019 08:06:00 +0200
categories: 
- sport 
- darts 
externe_link: "https://www.telegraaf.nl/sport/3555457/van-gerwen-staat-voor-grote-uitdaging"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/99fc2f26-7220-11e9-ad86-0218eaf05005.jpg"
---

<p class="intro">Michael van Gerwen moet hopen op een misstap van Rob Cross en zelf zijn laatste twee wedstrijden in de reguliere competitie van de Premier League winnen. Lukt dat niet, dan is het voor de eerste keer sinds zijn deelnames vanaf 2013 dat hij het ’voorproefje’ niet afsluit als de nummer één.</p> <p>Dat is overigens - los van het mislopen van een bonus - nog geen ramp. Van Gerwen kwalificeert zich normaal gesproken voor de play-offs, waarin de beste vier darters strijden om de hoofdprijs van 250.000 Britse ponden. De nummer één van de wereld won de Premier League al vier keer, waaronder de laatste drie edties.</p><p>Van Gerwen moest vorige week, nadat hij in Manchester voor de tweede keer van Daryl Gurney verloor, de koppositie afstaan aan Cross. Zijn Britse concurrent won wel van Michael Smith en staat met nog twee speelronden te gaan één punt los van de Nederlander. Met de vorm van Mighty Mike zit het overigens wel goed, aangezien hij afgelopen weekeinde nog de Austrian Darts Open op zijn naam schreef.</p><p>„Ik maakte afgelopen week tegen Daryl te veel fouten”, keek Van Gerwen terug. „Maar in het weekeinde speelde ik goed en die lijn wil ik nu doortrekken.” De 30-jarige Brabander moet donderdagavond in Sheffield zien af te rekenen met Peter Wright. „Ik moet goed spelen, want Peter heeft niets te verliezen en kan gevaarlijk zijn. Ik wil een prima optreden neerzetten, om uiteindelijk met een goede vorm de play-offs binnen te stappen.” Het slotstuk staat gepland voor donderdag 23 mei in de O2 Arena in Londen.</p><p>Cross is klaar voor de laatste twee partijen, waarvan de eerste opponent in Sheffield de Oostenrijker Mensur Suljovic is. „We dromen er allemaal van om de Premier League te winnen”, aldus de Brit.</p><p>Programma 15e speelronde</p><p>Michael Smith - James Wade
Mensur Suljovic - Rob Cross
Daryl Gurney - Gerwyn Price
Michael van Gerwen - Peter Wright</p>
