---
layout: post
title: "Roemeens koningshuis bevestigt herbegrafenis koningin-moeder"
date: Tue, 03 Sep 2019 18:59:00 +0200
categories: 
- entertainment 
- royalty 
externe_link: "https://www.telegraaf.nl/entertainment/742659121/roemeens-koningshuis-bevestigt-herbegrafenis-koningin-moeder"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/862d49f0-ce6c-11e9-ae50-02d1dbdc35d1.jpg"
---

<p class="intro">Het Roemeense koningshuis heeft dinsdag bevestigd dat koningin-moeder Elena volgende maand in Roemenië wordt herbegraven. De stoffelijke resten van Elena zullen op 18 oktober uit Zwitserland naar Roemenië worden gebracht. Hier wordt zij een dag later herbegraven.</p> <p>Het koningshuis geeft begin oktober meer details over de ceremonie. Elena overleed in november 1982 in Zwitserland. Het is al langer de wens van de familie om Elena naar Roemenië te halen.</p><p>De in 2016 voltooide Roemeens-orthodoxe kathedraal in Curtea de Arges moet de laatste rustplaats worden waar de koningin-moeder wordt bijgezet naast het graf van haar in 2017 overleden zoon koning Mihai en zijn echtgenote koningin Ana.</p><p>Machtsgreep</p><p>In het testament van Elena stond niets over een begrafenis in Roemenië. „In die tijd was het ondenkbaar dat het ooit zou kunnen, dus heeft ze er niets over gezegd”, zei prins Radu, schoonzoon van Mihai, eerder.</p><p>Elena was de echtgenote van de latere koning Carol II. Hij liet zich van haar scheiden voordat hij via een machtsgreep in 1930 op de troon kwam. Elena kreeg tien jaar later echter de titel koningin-moeder toen Carol II gedwongen werd plaats te maken voor hun beider zoon Mihai.</p>
