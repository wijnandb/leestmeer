---
layout: post
title: "Rotterdam - ‘Een vuurwapen zit niet per ongeluk in je zak’"
date: Thu, 18 Jul 2019 12:10:00 GMT
categories: 
- zuid-holland 
- rotterdam 
externe_link: "https://www.politie.nl/nieuws/2019/juli/18/07-%E2%80%98een-vuurwapen-zit-niet-per-ongeluk-in-je-zak%E2%80%99.html"
feature_image: "https://www.politie.nl/binaries/w400h225/content/gallery/politie/nieuws/2019/juli/07-rt/pf-horecacontrole.jpg"
---

“Goedenavond mevrouw, we zijn bezig met een preventief fouilleeractie. Zou u uw auto even daar heen willen rijden?” Een rijtje agenten staat de dame in kwestie op te wachten. Ze doorzoeken de auto en kleding van de vrouw. Op wapens, drugs, verborgen ruimtes, alles wat zou kunnen duiden op criminele activiteiten. Doel is het van straat halen van zoveel mogelijk wapens enerzijds, een preventieve werking naar anderzijds. De wetenschap dat er op wapenbezit wordt gefouilleerd schrikt dragers van wapens af. “Ja, het is wel vervelend”, vertelt de vrouw desgevraagd. “Ik kom nu wat later op mijn afspraak, maar ik vind het tegelijk ook goed dat ze het doen. Ik geloof wel dat het hier veiliger van wordt.”
