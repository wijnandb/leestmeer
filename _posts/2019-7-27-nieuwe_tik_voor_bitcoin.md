---
layout: post
title: "Nieuwe tik voor bitcoin"
date: Sat, 27 Jul 2019 16:38:46 +0200
categories: 
- financieel 
- koersen 
externe_link: "https://www.telegraaf.nl/financieel/445153683/nieuwe-tik-voor-bitcoin"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/368532b2-b07d-11e9-b5ae-02d1dbdc35d1.jpg"
---

<p class="intro">Wie hoopte dat de prijs van de bitcoin dit weekend weer boven $10.000 uit zou komen, komt voorlopig bedrogen uit. Vandaag zet de digitale valuta de terugval van de afgelopen weken voort.</p> <p>De prijs belandde zaterdagmiddag onder $9400. Een maand geleden piekte deze op bijna $14.000, een verviervoudiging ten opzichte van eind januari. Onder meer de aankondiging van Facebooks digitale munt libra nam de bitcoin op sleeptouw.</p><p>Sindsdien is er door beleggers op grote schaal winst genomen, mede door hints vanuit de Amerikaanse politiek dat de regelgeving zal worden aangescherpt.</p><p>Eerder dit jaar ging de bitcoin enkele malen al stevig onderuit, waarna weer een krachtig herstel volgde.</p><p>Of dat ditmaal opnieuw gaat gebeuren, is lastig in te schatten. Sommigen zijn ronduit optimistisch en zien elke correctie als een mooi moment om in te stappen.</p><p>Een van de betere handelaren, met het pseudoniem Majin, ziet het voorlopig in ieder geval niet meer zitten. Hij maakte enkele dagen geleden een negatieve draai en ziet voorlopig geen krachtige opleving. De handelaar zag eind januari bij de bodem rond $3200 veel potentieel en herhaalde zijn positieve visie enkele malen, toen anderen na de prijsexplosie richting $10.000 hoogtevrees begonnen te krijgen.</p>
