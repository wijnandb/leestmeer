---
layout: post
title: "Zeemeeuw grijpt chihuahua Gizmo voor ogen van baasje"
date: Tue, 23 Jul 2019 10:46:18 +0200
category: opmerkelijk
externe_link: "https://www.telegraaf.nl/nieuws/2097343595/zeemeeuw-grijpt-chihuahua-gizmo-voor-ogen-van-baasje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dbe329fc-ad31-11e9-b5ae-02d1dbdc35d1.png"
---

<p class="intro">In Engeland maakt men zich zorgen om de vele zeemeeuwen nadat een hulpeloze chihuahua door een vogel is meegenomen en sindsdien spoorloos is. Dat meldt de Britse krant The Daily Telegraph. Gizmo, het vierjarige hondje, is voor het laatst gezien toen hij in de bek van een zeemeeuw bungelde, boven de huizen van de kustplaats Paington.</p> <p>De 24-jarige eigenaresse Becca Hill ’wil gewoon haar baby terug’. Tegen de krant vertelt ze dat haar partner de was aan het ophangen was toen het noodlot toesloeg. Gizmo werd voor zijn ogen door een grote zeemeeuw bij zijn nekvel gepakt en meegenomen. „Mijn partner heeft geprobeerd zijn poten te pakken, maar hij was niet lang genoeg en de zeemeeuw vloog weg”, vertelt ze tegen de Britse pers.</p><p>De groeiende zeemeeuwenpopulatie is een van de vele problemen waar het door Brexit verscheurde Verenigd Koninkrijk mee te maken heeft. Volgens onderzoek zou de hoeveelheid meeuwen jaarlijks met dertien procent stijgen.</p><p>Hond als prooidier</p><p>In 2015 was er al een baasje die beweerde dat haar hond dood was gepikt in de tuin terwijl later dat jaar een meeuw een Yorkshire terriër genaamd Roo zou hebben vermoord. Het is bekend dat zeemeeuwen kleine prooidieren kunnen eten, maar honden zijn zelden slachtoffer. Britten worden nu gewaarschuwd hun hondjes binnen te houden.</p>
