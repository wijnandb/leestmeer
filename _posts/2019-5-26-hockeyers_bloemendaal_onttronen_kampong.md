---
layout: post
title: "Hockeyers Bloemendaal onttronen Kampong"
date: Sun, 26 May 2019 17:49:29 +0200
category: sport
externe_link: "https://www.telegraaf.nl/sport/3649238/hockeyers-bloemendaal-onttronen-kampong"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3f0bc548-7fe2-11e9-8145-02d2fb1aa1d7.jpg"
---

<p class="intro">De hockeyers van Bloemendaal hebben voor eigen publiek de landstitel veroverd. De ploeg van coach Michel van den Heuvel versloeg in het beslissende duel titelhouder Kampong met 2-0. De treffers kwamen op naam van international Jorrit Croon en de Duitser Florian Fuchs.</p> <p>L</p><p>Voor Bloemendaal was het de eerste landstitel sinds 2010. Kampong veroverde het kampioenschap van Nederland in de afgelopen twee jaar. De onttroonde titelhouder moest het in Noord-Holland stellen zonder onder anderen de ervaren middenvelder Robbert Kemperman, die door een dijbeenblessure aan de kant moest blijven.</p><p>Bloemendaal won afgelopen woensdag in Utrecht het eerste duel in de finale van de play-offs (1-2). Kampong dwong zaterdag met een zege van 2-1 in Bloemendaal de derde en laatste wedstrijd af. Daarin stelde de thuisploeg, gesteund door de fanatieke aanhang, alsnog de vijftiende landstitel sinds de invoering van de hoofdklasse in 1980 veilig.</p><p>Voor Van den Heuvel was het zijn zevende landstitel in zijn loopbaan. Het was zijn vierde triomf als coach van Bloemendaal.</p><p>In de strijd om de derde plaats zegevierde HGC. Het derde en laatste duel met Amsterdam eindigde in 2-2. HGC won daarna de shoot-outserie. Valentin Verga ontbrak zondag bij Amsterdam. De 29-jarige middenvelder was door de KNHB geschorst nadat hij zaterdag in Wassenaar nogal tekeer was gegaan tegen de arbitrage.</p><p>HGC mag dankzij de derde plek met Bloemendaal en Kampong komend seizoen deelnemen aan de Euro Hockey League.</p>
