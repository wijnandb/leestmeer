---
layout: post
title: "Luis Enrique om privéredenen weg als bondscoach Spanje, Moreno opvolger"
date: Wed, 19 Jun 2019 16:46:04 +0200
category: sport
externe_link: "https://nos.nl/l/2289724"
feature_image: "https://nos.nl/data/image/2018/09/08/498549/1008x567.jpg"
---

<p>Luis Enrique is om privéredenen niet langer bondscoach van Spanje. Zijn assistent Robert Moreno neemt het van hem over.</p>
<p>Moreno zat tijdens de interlands tegen Malta, de Faeröer en Zweden ook al op de bank van Spanje, toen Luis Enrique om dezelfde reden verstek moest laten gaan. Nu trekt de bondscoach zich dus definitief terug.</p>
<p>Luis Enrique (49) werd na het teleurstellend verlopen WK in Rusland aangesteld als bondscoach, nadat Spanje in de achtste finales al was gesneuveld tegen Rusland.</p>
<p>De oud-coach van AS Roma, Celta de Vigo en FC Barcelona heeft uiteindelijk maar zeven duels bij de nationale ploeg op de bank gezeten.</p>
<p>Spanje doet het uitstekend in de EK-kwalificatie. De nieuwe bondscoach Moreno (41) heeft acht jaar als rechterhand gefungeerd van Luis Enrique en staat nu voor het eerst op eigen benen.</p>
