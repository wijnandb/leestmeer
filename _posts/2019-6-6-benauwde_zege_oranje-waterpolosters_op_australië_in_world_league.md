---
layout: post
title: "Benauwde zege Oranje-waterpolosters op Australië in World League"
date: Thu, 06 Jun 2019 18:20:23 +0200
category: sport
externe_link: "https://nos.nl/l/2287890"
feature_image: "https://nos.nl/data/image/2019/06/06/555026/1008x567.jpg"
---

<p>De Nederlandse waterpolosters hebben hun derde en laatste groepswedstrijd in het finaletoernooi van de World League gewonnen. Australië werd in Boedapest na een stroeve start en een moeizaam slot met 8-7 (2-3, 4-2, 2-1, 0-1) verslagen.</p>
<p>Na de snelle 1-0 van Maud Megens (strafworp) liepen de Aussies uit naar 3-1. In het tweede kwart draaide Oranje een 2-4 stand om in 6-4 en aan het eind van het derde kwart leidde Nederland met 8-6.</p>
<p>In het laatste kwart was het vervolgens nog billenknijpen geblazen, maar Oranje hield stand. Met vijf doelpunten, waarvan drie uit een strafworp, was Megens topscorer.</p>
<h2>Geen sterke opponenten</h2>
<p>Door de zege eindigt Nederland achter Italië als tweede in de poule en ontloopt het in de kwartfinales wereldkampioen Amerika en het sterke Rusland. Oranje treft Hongarije, dat Canada versloeg. </p>
<p>Aan het finaletoernooi van de World League doen acht ploegen mee, die allen naar de kwartfinales gaan.</p>
<p>Voor de toernooiwinnaar ligt een startbewijs voor de Olympische Spelen in Tokio klaar. Overigens kunnen ook op het WK, EK en het olympisch kwalificatietoernooi van komend jaar nog olympische tickets worden verdiend.</p>
