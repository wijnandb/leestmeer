---
layout: post
title: "Alaphilippe besluit lange vlucht met etappezege in Dauphiné"
date: Fri, 14 Jun 2019 16:42:00 +0200
categories: 
- sport 
- wielrennen 
externe_link: "https://www.telegraaf.nl/sport/1845919690/alaphilippe-besluit-lange-vlucht-met-etappezege-in-dauphine"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cce527f8-8eb3-11e9-931b-02d2fb1aa1d7.jpg"
---

<p class="intro">Julian Alaphilippe heeft de zesde etappe van de Dauphiné gewonnen.</p> <p>De Fransman van Deceuninck - Quick Step versloeg in de sprint medevluchter Gregor Mühlberger uit Oostenrijk en rondde daarmee een vlucht van meer dan 200 kilometer succesvol af.</p><p>Alaphilippe was met Mühlberger en de Italiaan Alessandro de Marchi al na twaalf kilometer weggesprongen in de lange etappe van 229 kilometer van Saint-Vulbas naar Saint-Michel-de-Maurienne.</p><p>Het trio had bijna veertien minuten voorsprong opgebouwd en ging ook nog met ruim zes minuten voorsprong op het peloton over de slotklim, de Col de Beaune, waar De Marchi het tweetal moest laten gaan.</p><p>Klassementsrenners</p><p>De groep achtervolgers met alle klassementsrenners kwam op ruim zes minuten van de ritwinnaar binnen. De Brit Adam Yates blijft leider in het klassement. Hij heeft vier seconden voorsprong op de Belg Dylan Teuns en zes op de Amerikaan Tejay van Garderen. Steven Kruijswijk staat vijfde op 24 seconden van Yates.</p><p>Voor Alaphilippe is het de negende zege van het seizoen. De 27-jarige Fransman won eerder Strade Bianche en Milaan-Sanremo.</p>
