---
layout: post
title: "Oud-winnaar Nibali gaat wel naar de Tour en zal 'op gevoel rijden'"
date: Mon, 01 Jul 2019 14:37:44 +0200
categories: 
- sport 
- wielrennen 
externe_link: "https://nos.nl/l/2291482"
feature_image: "https://nos.nl/data/image/2019/07/01/560391/1008x567.jpg"
---

<p>De Tour de France moet het dit jaar doen zonder grote namen als Chris Froome en Tom Dumoulin, maar Vincenzo Nibali is wel van de partij. Ook Greg Van Avermaet en Romain Bardet reizen af naar Frankrijk.</p>
<p>Nibali is de kopman van Bahrain-Merida. De Italiaan was behoorlijk vermoeid na zijn tweede plaats eerder dit jaar in de Giro d'Italia, maar is toch fit genoeg om zaterdag in Brussel aan de start van de Tour te verschijnen.</p>
<p>"Ik zal luisteren naar mijn lichaam en op gevoel rijden in de eerste week", aldus de winnaar van 2014. "Pas na de eerste aankomst bergop (in de zesde rit naar La Planche des Belles Filles, red.) weet ik waar ik sta."</p>
<h2>Van Avermaet gaat voor ritzeges</h2>
<p>Van Avermaet, die vorig jaar acht dagen de gele trui droeg, voert de ploeg van CCC aan, al wordt hij niet ingezet voor het klassement. De focus van de formatie ligt op ritzeges.</p>
<p>Fabio Baldato, ploegleider van Van Avermaet: "Er zijn enkele etappes die Greg moeten liggen en op die dagen krijgt hij dan ook de volledige steun van de ploeg."</p>
<h2>Bardet altijd goed voor topklassering</h2>
<p>Romain Bardet is de kopman van AG2R La Mondiale. De Fransman staat voor zijn zevende deelname aan de Tour. Sinds 2014 eindigde hij elk jaar in de toptien van het klassement. In 2016 werd hij zelfs tweede achter Chris Froome en in 2017 derde.</p>
<h2>Movistar met twee kopmannen</h2>
<p>Movistar verschijnt zaterdag met twee kopmannen aan de start. Nairo Quintana en Mikel Landa moeten het gaan doen voor de Spaanse ploeg. Ze krijgen daarbij niet de minste steun: wereldkampioen - en sinds zondag ook drievoudig Spaans kampioen - Alejandro Valverde rijdt eveneens in Frankrijk en zal zich opofferen voor zijn ploeggenoten, zo liet hij eerder weten. </p>
<p>Quintana werd al twee keer tweede in Frankrijk; in 2013 en 2015. In 2016 eindigde hij op de derde plaats. Landa was eerder dit jaar in de Giro een belangrijke steun voor zijn ploeggenoot Richard Carapaz, die de Ronde van ItaliÃ« op zijn naam schreef.</p>
<p>Carapaz start overigens niet in de Tour, zo liet hij vlak na zijn Giro-overwinning al doorschemeren. </p>
