---
layout: post
title: "Topman Tesla ziet record bij leveringen"
date: Thu, 23 May 2019 17:41:33 +0200
categories: 
- financieel 
- koersen 
externe_link: "https://www.telegraaf.nl/financieel/3638703/topman-tesla-ziet-record-bij-leveringen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/542c3e80-7d71-11e9-b7c7-0255c322e81b.jpg"
---

<p class="intro">Topman Elon Musk van Tesla is optimistisch gestemd over de leveringen van elektrische auto's aan klanten dit kwartaal. Volgens Musk is er ''goede kans'' dat in het tweede kwartaal het recordaantal van 90.700 leveringen uit het laatste kwartaal van 2018 overtroffen zal worden.</p> <p>Dat schreef Musk in een mail aan werknemers. Verder meldde hij dat het bedrijf dit kwartaal meer dan 50.000 nieuwe netto-orders heeft ontvangen en dat de dagelijkse productie van de Tesla Model 3 deze week op gemiddeld 900 auto's ligt, waarmee de doelstelling van 7000 per week dichterbij komt.</p><p>De afgelopen tijd kwam de beurskoers van Tesla behoorlijk onder druk te staan door zorgen bij analisten of het bedrijf wel aan zijn doelstellingen kon voldoen. Ook de Amerikaans-Chinese handelsspanningen wegen op het aandeel Tesla, dat dit jaar al meer dan 40 procent is gedaald. Donderdag steeg de koers op Wall Street, na zes verliesbeurten op rij.</p>
