---
layout: post
title: "Erdogan dreigt met vluchtelingenstroom"
date: Thu, 05 Sep 2019 13:55:41 +0200
category: buitenland
externe_link: "https://www.telegraaf.nl/nieuws/418133177/erdogan-dreigt-met-vluchtelingenstroom"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bf83084e-cfd8-11e9-b8b3-0217670beecd.jpg"
---

<p class="intro">De Turkse president Erdogan heeft donderdag gedreigd om de grenzen te openen voor Syrische vluchtelingen, zodat die naar het Westen kunnen trekken. Erdogan wil op die manier voor elkaar krijgen dat de internationale gemeenschap instemt met zijn plan voor een veilige bufferzone in het noorden van Syrië.</p> <p>„We zijn genoodzaakt om de poorten open te zetten”, zei Erdogan in een gesprek met de leiding van zijn AK Partij. „We kunnen deze last niet alleen dragen. Turkije krijgt niet de steun die het nodig heeft van de rest van de wereld.”</p><p>Turkije dringt al lange tijd aan op een bufferzone. Het Westen probeert die vooral tegen te houden om een conflict tussen de Turken en de Koerden in het noorden van Syrië te voorkomen. Ankara heeft eerder al aangegeven dat het desnoods op eigen houtje een bufferzone zal instellen.</p><p>Het is niet de eerste keer dat Erdogan vluchtelingen gebruikt als politiek drukmiddel. Dat deed de Turkse president onder meer in 2016 toen de Europese Unie dreigde de toetredingsgesprekken stil te leggen.</p>
