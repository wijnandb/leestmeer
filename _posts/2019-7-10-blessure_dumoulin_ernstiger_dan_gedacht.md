---
layout: post
title: "Blessure Dumoulin ernstiger dan gedacht"
date: Wed, 10 Jul 2019 13:14:22 +0200
category: sport
externe_link: "https://www.telegraaf.nl/sport/1544938520/blessure-dumoulin-ernstiger-dan-gedacht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6e611d42-a30b-11e9-bcb0-0217670beecd.jpg"
---

<p class="intro">De knieblessure van Tom Dumoulin blijkt ernstiger dan de artsen de hele tijd hebben gedacht. Een nieuwe MRI-scan in het academische ziekenhuis in Maastricht heeft aangetoond dat er een scheurtje in een pees zit. Dumoulin moet nu gaan revalideren en mag voorlopig niet fietsen.</p> <p>In de vierde rit van de Giro d’Italia kwam de Limburger hard op zijn linkerknie ten val. In eerste instantie werd gedacht dat deze blessure met een kleine twee weken rust zou zijn hersteld. Later werd geconstateerd dat er een nog een klein stukje asfalt in de knie zat. De artsen vonden eerst dat dit geen kwaad kon, maar nadat Dumoulin last van zijn knie bleef hebben in de Dauphiné werd op 16 juni dit deel toch operatief uit zijn knie gehaald. Er waren tien hechtingen nodig om de snee dicht te krijgen.</p><p>Door de zwellingen bij de val kon dit scheurtje eerder niet werden waargenomen. Dat Dumoulin de afgelopen weken met trainingen alles heeft gedaan om de Tour de France nog te halen blijkt nu dus juist helemaal fout voor zijn blessure te zijn geweest. Over het verdere herstel is niets zinnigs te zeggen. De tijd die de renner nu nog heeft om de Vuelta a España te halen lijkt vrij kort. Het herstel van de knie krijgt nu alle prioriteit.</p><p>Seizoen voorbij?</p><p>„Zoals we weten viel Tom hard in de Giro en daardoor liep hij letsel op aan zijn botten, pezen, het kraakbeen en het zachtste weefsel in zijn knie. We hebben het letsel van dichtbij gevolgd via mri-scans en een programma opgesteld op basis van rust, training en behandeling.”</p><p>„Op dit moment is de pees de beperkende factor. De afgelopen weken is de focus, die aanvankelijk was gericht om alsnog de Tour te halen, verschoven naar volledig herstel en dat zal de komende tijd ook het geval blijven”, laat teamarts Anko Boelens weten.</p>
