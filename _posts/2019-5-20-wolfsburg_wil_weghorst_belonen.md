---
layout: post
title: "Wolfsburg wil Weghorst belonen"
date: Mon, 20 May 2019 12:33:23 +0200
category: sport
externe_link: "https://www.telegraaf.nl/sport/3614777/wolfsburg-wil-weghorst-belonen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b18ba3ba-7aea-11e9-a5d0-0255c322e81b.jpg"
---

<p class="intro">In de Duitse pers wordt in twijfel getrokken of Wout Weghorst na zijn sterk eerste jaar in de Bundesliga wel te behouden is voor VfL Wolfsburg, maar de club doet zijn best</p> <p>„De club heeft me laten weten dat ze graag mijn contract willen openbreken en verbeteren. Daar spreekt veel waardering uit”, aldus Weghorst, die vorig jaar voor 11 miljoen euro werd overgenomen van AZ.</p><p>„Ik voel me goed hier. Ik word binnen de club heel erg gewaardeerd en kan me in de Bundesliga goed ontwikkelen. Het zou goed kunnen dat er weer interesse komt, maar daar heb ik nog helemaal niet over nagedacht.”</p><p>De leiding van VfL Wolfsburg bevestigt dee wens om verder te gaan met Weghorst. „We zijn bezig met het verlengen van veel contracten, ook die van Wout”, aldus Frank Witter, de voorzitter van de raad van toezicht, tegen Duitse media.</p><p>In de Duitse competitie wist Weghorst, wiens contract nog tot medio 2022 loopt, zeventien keer het net te vinden. Mede daardoor eindigde Wolfsburg op de zesde plaats in de Bundesliga en bereikte daardoor de groepsfase van de Europa League.</p><p>Eerder verlengde Wolfsburg al de contracten van aanvoerder en centrale verdediger Josuha Guilavogui en linksback Jérôme Roussillon. De Franse voetballers zouden in de belangstelling staan van veel topclubs.</p>
