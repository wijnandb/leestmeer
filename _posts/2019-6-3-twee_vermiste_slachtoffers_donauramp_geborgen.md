---
layout: post
title: "Twee vermiste slachtoffers Donauramp geborgen"
date: Mon, 03 Jun 2019 15:20:14 +0200
category: nieuws
externe_link: "https://nos.nl/l/2287458"
feature_image: "https://nos.nl/data/image/2019/06/03/554414/1008x567.jpg"
---

<p>Duikers hebben een tweede vermiste slachtoffer gevonden van de scheepsramp op de Donau. Eerder vandaag werd een lichaam 100 kilometer stroomafwaarts geborgen, het tweede lichaam werd later uit het wrak gehaald waarin de voornamelijk Zuid-Koreaanse slachtoffers een tocht over de rivier maakten. Afgelopen woensdag kapseisde deze toeristenboot nadat hij door een groter schip was overvaren.</p>
<p>Volgens de Zuid-Koreaanse ambassade gaat het in ieder geval om één Zuid-Koreaans slachtoffer. Een Hongaarse politiewoordvoerder zegt dat het lichaam dat stroomafwaarts is gevonden, nog moet worden geïdentificeerd en dat dus nog niet helemaal vaststaat dat het gaat om een slachtoffer van de scheepsramp. Over het slachtoffer in het wrak is nog helemaal niets bekend. </p>
<p>Door de hoge waterstand en sterke stroming gaat de bergingsoperatie op de Donau moeizaam. Het Hongaarse reddingsteam krijgt hulp van speciaal overgevlogen Zuid-Koreaanse diepzeeduikers.</p>
<p>Aan boord van de boot waren 35 mensen: 33 Zuid-Koreaanse toeristen en twee Hongaarse bemanningsleden. Zeven mensen werden gered. Het dodental staat nu op negen. Negentien mensen worden nog altijd vermist. Er is geen hoop meer op overlevenden.</p>
