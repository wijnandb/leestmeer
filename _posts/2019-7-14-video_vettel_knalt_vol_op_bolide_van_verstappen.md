---
layout: post
title: "Video: Vettel knalt vol op bolide van Verstappen"
date: Sun, 14 Jul 2019 16:21:42 +0200
categories: 
- sport 
- autosport 
externe_link: "https://www.telegraaf.nl/sport/1000675670/video-vettel-knalt-vol-op-bolide-van-verstappen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b044aa50-a6d3-11e9-b258-02d2fb1aa1d7.jpg"
---

<p class="intro">Bij de Grand Prix van Groot-Brittannië heeft Sebastian Vettel zondag de Red Bull van Max Verstappen in de 38e ronde van de baan geduwd. Door het incident zag de 21-jarige Nederlander een podiumplek in rook opgaan.</p> <p>Verstappen was bezig aan een opmars en haalde de Duitser in. De Ferrari-coureur probeerde op zijn beurt de Limburger direct weer in te rekenen, maar remde te laat en knalde achterop de bolide van Verstappen.</p><p>Verstappen stuiterde hard van de baan af, maar kon zijn race voortzetten. Hij verloor wel een aantal cruciale plekken. Voordat Verstappen van de baan raakte, had hij een podiumplek in handen. Uiteindelijk finishte hij op circuit van Silverstone als vijfde. Ook Vettel kon de race vervolgen, al moest hij wel naar pitstraat voor een nieuwe voorvleugel. Wel gaf de wedstrijdleiding hem 10 strafseconden. Hij kwam als vijftiende over de finish.</p><p>Vettel kwam na afloop van de race wel direct zijn excuses bij Verstappen aanbieden. Beide rivalen schudden elkaar sportief de hand.</p><p>De Brit Lewis Hamilton won het eigen publiek de Grand Prix van Groot-Brittannië. Het was al zijn zevende zege van het seizoen. De regerend wereldkampioen hield zijn Mercedes-teamgenoot Valtteri Bottas achter zich. Ferrari-rijder Charles Leclerc completeerde het podium. Pierre Gasly eindigde als vierde en bleef daarmee net voor zijn onfortuinlijke Red Bull-collega Verstappen.</p>
