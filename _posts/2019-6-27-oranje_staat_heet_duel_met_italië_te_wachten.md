---
layout: post
title: "Oranje staat heet duel met Italië te wachten"
date: Thu, 27 Jun 2019 12:59:42 +0200
category: sport
externe_link: "https://www.telegraaf.nl/sport/294968283/oranje-staat-heet-duel-met-italie-te-wachten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aa6b6b30-98ca-11e9-884f-02d2fb1aa1d7.jpg"
---

<p class="intro">Tijdens het kwartfinaleduel van zaterdagmiddag tussen Nederland en Italië kan het weer een grote rol gaan spelen.</p> <p>In Valenciennes wordt het zaterdagmiddag 34 graden en in het stadion kan het mogelijk nog heter worden. De Oranje Leeuwinnen trappen om 15.00 uur af en dan zal de temperatuur op zijn hoogst zijn.</p><p>De zon schijnt de hele dag ongehinderd en tussen 12:00 en 15:00 met zonkracht 9. Een onbeschermde huid kan dan binnen 10 minuten verbranden.</p><p>De Oranje Leeuwinnen bereikte de kwartfinale door in de slotfase na een strafschop Japan te verslaan (2-1). De achtste finale liep voor Italië iets gemakkelijker af, China werd eenvoudig met 2-0 naar huis gestuurd.</p><p>Mocht Nederland de halve finale bereiken, dan staat de winnaar tussen Duitsland en Zweden te wachten. Daarnaast kunnen de Oranje Leeuwinnen zich met het halen van de halve eindstrijd ook kwalificeren voor de Olympische Spelen van 2020 in Tokio. Dan moet de Verenigde Staten wel meewerken en thuisland Frankrijk uit het toernooi kegelen. De drie best gekwalificeerde Europese landen, op dit WK, verwerven een ticket. De andere kwartfinale gaat tussen Noorwegen en Engeland.</p>
