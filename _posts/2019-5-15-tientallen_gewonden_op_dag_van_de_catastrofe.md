---
layout: post
title: "Tientallen gewonden op Dag van de Catastrofe"
date: Wed, 15 May 2019 18:36:04 +0200
categories: 
- entertainment 
- opinie 
externe_link: "https://www.telegraaf.nl/nieuws/3593345/tientallen-gewonden-op-dag-van-de-catastrofe"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8bd7d5ee-772f-11e9-a2b8-02c309bc01c1.jpg"
---

<p class="intro">Duizenden Palestijnen zijn tijdens de herdenking van de ’Nakba’ (de Catastrofe) naar de grens met Israël getrokken. Daar raakten volgens de autoriteiten in de Gazastrook zeker 65 betogers gewond tijdens confrontaties met Israëlische veiligheidstroepen.</p> <p>Het Israëlische leger meldt dat zich ongeveer 10.000 „relschoppers en betogers” bevonden bij het grenshek tussen het Palestijnse kustgebied en Israël. „De relschoppers steken banden in brand en gooien met stenen”, aldus de strijdkrachten. Ook op de Westelijke Jordaanoever gingen mensen de straat op.</p><p>Het komt op de jaarlijkse dag van de Nakba vaker tot ongeregeldheden. Palestijnen staan dan stil bij de gebeurtenissen van ongeveer 70 jaar geleden. Toen zijn veel Palestijnen weggevlucht of verdreven van hun land tijdens de onrustige periode rond de oprichting van de staat Israël.</p><p>In Israël wordt deze week ook het Eurovisiesongfestival gehouden.</p>
