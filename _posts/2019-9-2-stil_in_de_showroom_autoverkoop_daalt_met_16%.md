---
layout: post
title: "Stil in de showroom: autoverkoop daalt met 16%"
date: Mon, 02 Sep 2019 14:35:42 +0200
categories: 
- financieel 
- koersen 
externe_link: "https://www.telegraaf.nl/financieel/78255112/stil-in-de-showroom-autoverkoop-daalt-met-16"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/616e7fd8-cd7e-11e9-942c-0218eaf05005.jpg"
---

<p class="intro">De verkoop van nieuwe personenauto’s in Nederland is in augustus met meer dan 16 procent gedaald vergeleken met een jaar eerder. Dat maakten brancheverenigingen Bovag, RAI Vereniging en dataleverancier RDC bekend.</p> <p>Een woordvoerder van RAI Vereniging verklaarde dat de daling vooral samenhangt met de hogere aanschafbelasting (bpm) in verband met nieuwe Europese emissietesten en het afzwakkende consumentenvertrouwen. Daardoor kiezen consumenten vaker voor tweedehands auto’s of stellen ze de koop van een nieuwe auto uit, aldus de zegsman.</p><p>Het aantal registraties van nieuwe personenauto’s bedroeg vorige maand 34.230 tegen 40.919 een jaar eerder. Over de eerste acht maanden komt de verkoop ten opzichte van dezelfde periode vorig jaar 11 procent lager uit op 293.646 nieuwe personenauto’s.</p><p>RAI Vereniging stelt ook dat er in augustus vorig jaar een piek was te zien in de autoverkoop, in aanloop naar de strengere emissietest WLTP die in september van dat jaar verplicht werd. „Dat effect ijlt nu nog na”, zei de woordvoerder.</p><p>Volkswagen was vorige maand het populairste automerk, gevolgd door Opel, Toyota, Peugeot en Kia. Als wordt gekeken naar modellen, was de Volkswagen Polo goed voor de meeste registraties.</p>
