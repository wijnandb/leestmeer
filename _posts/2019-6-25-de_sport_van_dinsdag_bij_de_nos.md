---
layout: post
title: "De sport van dinsdag bij de NOS"
date: Tue, 25 Jun 2019 06:19:44 +0200
category: sport
externe_link: "https://nos.nl/l/2290557"
feature_image: "https://nos.nl/data/image/2019/06/25/559052/1008x567.jpg"
---

<p>De dinsdag staat qua sport toch vooral in het teken van de Nederlandse voetbalsters, die het vanavond in de achtste finales van het WK in Frankrijk moeten opnemen tegen Japan.</p>
<p>De wedstrijd van Oranje tegen de vice-wereldkampioen begint om 21.00 uur en is uiteraard live te zien op NPO 3, NOS.nl en in de NOS-app. De uitzending begint echter al om 20.25 uur met een voorbeschouwing. De analytici van dienst zijn de oud-internationals Pierre van Hooijdonk en Daphne Koster.</p>
<p>Op de radio haakt Langs de Lijn En Omstreken om 20.30 uur op NPO Radio 1 aan, terwijl op NOS.nl en in de NOS-app al vele uren voor de aftrap in Rennes het liveblog van start gaat met achtergronden en reportages.</p>
<p>In het Lunchjournaal van 13.00 uur op NPO 1 zal ook al vooruitgekeken worden op het laatste duel in de achtste finales, onder meer via een nadere kennismaking met de Aziatische tegenstander.</p>
<p>De winnaar van het treffen tussen Nederland en Japan speelt in de kwartfinales tegen ItaliÃ« of China, die elkaar eerder op de avond al ontmoeten. Die wedstrijd is vanaf 18.00 uur te zien op NPO 2, NOS.nl en in de NOS-app. De uitzending, waarin de geblesseerde international Tessel Middag te gast is, begint om 17.45 uur.</p>
<p>Om 18.45 uur is het Sportjournaal op NPO 1, NOS.nl en in de NOS-app. Daarin natuurlijk vooral veel WK-nieuws.</p>
