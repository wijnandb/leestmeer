---
layout: post
title: "AEX blijft dicht bij huis"
date: Thu, 27 Jun 2019 15:41:37 +0200
categories: 
- financieel 
- koersen 
externe_link: "https://www.telegraaf.nl/financieel/1020267449/aex-blijft-dicht-bij-huis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5d6939e0-98e1-11e9-9168-0217670beecd.jpg"
---

<p class="intro">De AEX-index in Amsterdam toonde donderdag in de middaghandel een kleine min. Ook elders in Europa waren de koersuitslagen beperkt. De beurshandel stond opnieuw in het teken van de G20-top, die vrijdag begint in Japan. Beleggers hopen dat president Donald Trump en zijn Chinese collega Xi Jinping de vastgelopen handelsgesprekken vlot kunnen trekken.</p> <p>De hoofdindex op Beursplein 5 noteerde rond 15.45 uur 0,1 procent lager op 557,88 punten. De MidKap steeg 1,1 procent tot 782,91 punten. De beurs in Frankfurt won 0,3 procent, terwijl Parijs en Londen tot 0,2 procent zakten.</p><p>Sterkste stijger bij de hoofdfondsen op het Damrak was verzekeraar Aegon met een winst van 1,9 procent. Staalconcern ArcelorMittal profiteerde van de hoop op een handelsakkoord en volgde met een plus van 1,7 procent. Bierbrouwer Heineken en tankopslagbedrijf Vopak sloten de rij met verliezen tot 1,7 procent.</p><p>AMG</p><p>In de MidKap voerde metalenspecialist AMG de stijgers aan met een plus van meer dan 4 procent. Grootste daler was toeleverancier aan apotheken Fagron met een min van 1,2 procent, na een principe-schikking met de Amerikaanse justitie in een onderzoek naar de prijsstelling van farmaceutische producten. Als onderdeel van de schikking moet Fagron 22,3 miljoen dollar betalen.</p><p>Op de lokale markt klom biotechnoloog Vivoryon 2,8 procent. Het voormalige Probiodrug gaat samen met de Universiteit van Kiel onderzoek doen en innovatieve medicijnen ontwikkelen voor het behandelen van kanker met immunotherapie.</p><p>Zomercollectie H&amp;M</p><p>In Stockholm kreeg Hennes &amp; Mauritz (H&amp;M) er ruim 13 procent bij. De Zweedse kledingketen boekte in het tweede kwartaal iets minder winst dan verwacht. De verkoop van de zomercollectie is volgens H&amp;M echter goed van start gegaan. Bayer steeg 8,5 procent in Frankfurt. Het Duitse chemieconcern heeft een externe advocaat aangetrokken om het bestuur te adviseren en een comit√© opgericht om een oplossing te vinden voor de rechtszaken rond onkruidverdelger Roundup, die kanker zou veroorzaken. BASF won 2 procent, nadat het aangaf duizenden banen te schrappen.</p><p>De euro noteerde op 1,1366 dollar, tegen 1,1385 dollar een dag eerder. Een vat Amerikaanse olie werd 0,1 procent duurder op 59,39 dollar. Brentolie daalde 0,1 procent in prijs tot 66,42 dollar per vat.</p>
