---
layout: post
title: "Nijmegen - Identiteit bekend van persoon; politie houdt verdachte aan"
date: Wed, 24 Jul 2019 10:37:00 GMT
categories: 
- gelderland 
- nijmegen 
externe_link: "https://www.politie.nl/nieuws/2019/juli/24/identiteit-bekend-van-persoon-politie-houdt-verdachte-aan.html"
---

Vandaag wordt een 32-jarige man zonder vaste woon- of verblijfplaats voorgeleid voor de rechter-commissaris in Arnhem. Hij wordt verdacht van betrokkenheid bij de dood van een 53-jarige man, afkomstig uit Polen, wiens lichaam zaterdagmiddag werd aangetroffen langs de Nieuwe Ubbergseweg. De verdachte werd zaterdagavond in Rotterdam aangehouden. Al vrij snel na het aantreffen van het lichaam leek er sprake te zijn van een misdrijf en dit is inmiddels door middel van sectie bevestigd.
