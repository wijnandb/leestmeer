---
layout: post
title: "Verstappen crasht tijdens tweede vrije training"
date: Fri, 28 Jun 2019 15:40:58 +0200
categories: 
- sport 
- autosport 
externe_link: "https://www.telegraaf.nl/sport/1445015271/verstappen-crasht-tijdens-tweede-vrije-training"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4459d6f8-99e0-11e9-884f-02d2fb1aa1d7.jpg"
---

<p class="intro">Max Verstappen is bij de tweede vrije training in Oostenrijk gecrasht.</p> <p>Bij de eerste vrije training zette Verstappen een vijfde tijd neer, achter de bolides van Mercedes en Ferrari. Tijdens de tweede vrije training op de Red Bull Ring ging het niet veel beter voor de Nederlander.</p><p>Crashes</p><p>Sterker nog, Verstappen vloog uit de bocht en raakte van het circuit. De Nederlander mistte de bocht op hoge snelheid, spinde en ramde hard de rubberen banden. Vooral de achterkant van zijn auto heeft flinke schade opgelopen.</p><p>Verstappen zelf stapte zonder schade uit zijn wagen, maar mist door zijn crash behoorlijk wat tijd om het circuit verder te verkennen. Er stond nog zoâ€™n 50 minuten op de klok.</p><p>Bottas</p><p>Niet veel later verloor Valtteri Bottas ook de controle over zijn auto. In bocht zes schoot de Finse coureur van Mercedes hard rechtdoor, gleed door het grind en knalde frontaal op banden. Net zoals Verstappen kwam Bottas ongeschonden uit de strijd.</p><p>Vettel</p><p>Na de crashes van Verstappen en Bottas werd de rode vlag, net zoals bij de eerste vrije training, uit de kast gehaald. Nadat de baan weer werd vrijgegeven door de wedstrijdleiding mochten de coureurs weer het circuit op. Het duurde slechts enkele rondes en de volgende grote naam schoot de grindbak in. Sebastian Vettel vloog op hetzelfde punt van het circuit als Verstappen. De Duitser had echter iets meer geluk en voorkwam dat zijn auto ook de vangrail raakte. De Ferrari-coureur kon zijn wagen op eigen kracht terug naar de paddock rijden.</p><p>Uitslag</p><p>Nog voordat Verstappen zijn auto in de banden parkeerde wist hij de negende tijd neer te zetten. Ferrari-coureur Charles Leclerc was de snelste tijdens de tweede oefensessie van de dag. Bottas zat daar vlak achter en Pierre Gasly klokte in zijn Red Bull-bolide de derde tijd. De top vijf werd aangevuld door Lewis Hamilton (Mercedes) en Carlos Sainz (McLaren).</p>
