---
layout: post
title: "De uitzending van 7 september"
date: Sat, 07 Sep 2019 15:41:28 +0200
category: nieuws
externe_link: "https://nos.nl/l/2300729"
feature_image: "https://nos.nl/data/image/2019/09/07/575658/1008x567.jpg"
---

<h2>Boris Johnson heeft nog steeds steun</h2>
<p>De Britse oppositie stemt pas in met nieuwe verkiezingen als zeker is dat er op 31 oktober geen no-deal-brexit komt. Daarom zullen Labour, de Liberaal-Democraten en de Schotse nationalisten maandag in het Lagerhuis opnieuw tegen verkiezingen op 15 oktober stemmen. Premier Boris Johnson verloor woensdag al een stemming over deze kwestie, maar om de "laffe oppositie" onder druk te zetten, wil hij maandag opnieuw laten stemmen. Hij kan alleen verkiezingen uitschrijven met steun van een tweederde meerderheid in het Lagerhuis.</p>
<p>De premier van het Verenigd Koninkrijk heeft dus wel eens een betere week in het parlement gehad. Toch kan Johnson in plaatsen waar voor de brexit werd gestemd nog steeds op steun rekenen. We peilen de stemming in Maidstone in Kent.</p>
<h2>De nieuwe Rembrandt</h2>
<p>De Friese kunstenaar Jan van der Kooi tekent in de stijl van Rembrandt. Veel landschappen, met kleine kwastjes en zelfgemaakte bamboepennen. Op papier laat hij een eeuwenoud ambacht herleven. Het gerenommeerde Duitse museum Draiflessen is zo onder de indruk, dat het zijn werk samen met etsen uit hun eigen collectie van de echte Rembrandt tentoonstelt.</p>
<h2>Met welke leider gaat het CDA de verkiezingen in?</h2>
<p>Volgende maand is het negen jaar geleden dat de laatste CDA-premier het torentje verliet. De volgende verkiezingen staan voor maart 2021 op het programma en de christen-democraten dromen van een terugkeer in het torentje. Met een nieuwe partijleider. Maar wie dat wordt - en zelfs hoe die lijsttrekker gekozen moet worden - is nog onduidelijk. Twee kanshebbers lieten de afgelopen week via toespraken van zich horen: Wopke Hoekstra en Hugo de Jonge. Politiek duider Arjan Noorlander geeft zijn analyse.</p>
