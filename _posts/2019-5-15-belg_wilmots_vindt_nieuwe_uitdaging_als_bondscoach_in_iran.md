---
layout: post
title: "Belg Wilmots vindt nieuwe uitdaging als bondscoach in Iran"
date: Wed, 15 May 2019 09:40:25 +0200
category: sport
externe_link: "https://nos.nl/l/2284697"
feature_image: "https://nos.nl/data/image/2017/11/15/431379/1008x567.jpg"
---

<p>Iran heeft in Marc Wilmots de nieuwe bondscoach gevonden. De Belg (50) tekent deze week zijn contract in de hoofdstad Teheran, zo meldt de Iraanse voetbalbond woensdagochtend. Details over het contract zijn nog niet bekend.</p>
<p>Wilmots is de opvolger van de Portugees Carlos Queiroz. Hij was acht jaar de bondscoach van Iran en vertrok in januari na de nederlaag tegen Japan (0-3) in de halve finales van de Azië Cup. Met Queiroz langs de lijn plaatste Iran zich voor de WK's van 2014 en 2018. Momenteel staat de Zuid-Europeaan aan het roer bij de nationale ploeg van Colombia.</p>
<p>Voor Wilmots wordt Iran zijn derde klus als bondscoach. Eerder coachte de Belg zijn thuisland tussen 2012 en 2016. Nadat België in de kwartfinales van het EK in 2016 was uitgeschakeld, werd het contract van Wilmots ontbonden. </p>
<p>Vervolgens was hij een half jaar de trainer van Ivoorkust, maar dat werd geen succes. De Belgisch oud-international vertrok na zes maanden uit Afrika.</p>
<p>Met Wilmots aan het roer moet Iran zich plaatsen voor het WK van 2022 in Qatar. De eerste test voor de nieuwe bondscoach en zijn nieuwe ploeg is over een maand. Op 11 juni oefenen de Iraniërs tegen Zuid-Korea.</p>
