---
layout: post
title: "'Verwachting lithiumprijs steunt plannen AMG'"
date: Wed, 11 Sep 2019 10:10:02 +0200
categories: 
- financieel 
- koersen 
externe_link: "https://www.telegraaf.nl/financieel/442877202/verwachting-lithiumprijs-steunt-plannen-amg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dd83b662-d46b-11e9-a3f1-0217670beecd.jpg"
---

<p class="intro">De grote lithiumproducent SQM verwacht dat de prijzen van het metaal ondanks uitdagingen op de korte termijn op de lange termijn weer gaat stijgen. Analisten van ING vinden die toekomstvisie goed nieuws voor de sector en zien er een ondersteuning in voor de plannen van metalenspecialist AMG om uit te gaan breiden naar lithiumproductie.</p> <p>Nu maakt AMG nog vooral spodumeen dat uiteindelijk omgezet kan worden in lithiumcarbonaat of lithiumhydroxide. Die chemicaliën worden gebruikt voor accu's en batterijen. Voor spodumeen is er echter nog te veel aanbod op de markt waardoor de prijzen laag liggen. Als AMG spodumeen zelf om gaat zetten in lithiumchemicaliën dan zijn daar hogere marges mee te behalen, menen de ING-marktvorsers.</p><p>ING heeft een koop-advies voor AMG met een koersdoel van 37 euro. Het aandeel AMG stond woensdag rond 09.50 uur 1,3 procent hoger op 21,28 euro.</p>
