---
layout: post
title: "Ophef over tweet Van Praag"
date: Thu, 30 May 2019 08:05:11 +0200
category: sport
externe_link: "https://www.telegraaf.nl/sport/3669037/ophef-over-tweet-van-praag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/22c50cbc-82c3-11e9-b1d9-0218eaf05005.jpg"
---

<p class="intro">Michael van Praag heeft met één tweet over de Europa League-finale tussen Chelsea en Arsenal veel kritiek over zich heen gekregen. De KNVB-voorzitter twitterde een foto vanuit het stadion in Baku - waar de finale werd gehouden - en noemde dit ,,indrukwekkend”. Dat het stadion meer leeg dan vol zat was alleen hem blijkbaar niet opgevallen.</p> <p>Voor de finale was er al veel kritiek. Waarom moest de UEFA per se de finale in Baku houden? En vooral: het Olympisch Stadion van Baku biedt plaats aan bijna 70.000 toeschouwers, maar toch waren er woensdagavond slechts 6000 fans van de finalisten Arsenal en Chelsea welkom. Daarnaast mocht Arsenal-speler Henrikh Mkhitaryan niet meedoen vanwege politieke spanningen.</p><p>De voormalig Ajax-voorzitter bekleedt ook een functie in het UEFA-bestuur. Dat Van Praag het halflege decor toch nog ’indrukwekkend’ noemde, zorgde voor veel hoongelach op Twitter.</p><p>,,Indrukwekkend? Een Europa league finale in dictatuur Azerbeidzjan, 5,5 uur vliegen vanaf Londen waar beide clubs vandaan komen en een speler van Arsenal die niet veilig kan meespelen vanwege een politiek conflict. Indrukwekkend voor de bobo’s, triest voor alle voetballiefhebbers.”</p><p>,,Hahahaha. Een halfleeg stadion in een onbereikbare uithoek van Europa waar amper fans van de deelnemende clubs zitten en onze bondsvoorzitter noemt het "indrukwekkend". Michael, je bent de werkelijkheid compleet kwijt aan het raken.”</p><p>,,Brr wat heb ik een hekel aan dit soort mannetjes die zo machtsbelust zijn maar eigenlijk niets voorstellen. Michael van Praag is een beetje de Frans Timmermans van de UEFA.”</p>
