---
layout: post
title: "‘Cocaïnerijstboer’ uitgeleverd aan Suriname"
date: Thu, 23 May 2019 17:03:01 +0200
category: binnenland
externe_link: "https://www.telegraaf.nl/nieuws/3638404/cocainerijstboer-uitgeleverd-aan-suriname"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c912c458-7d6c-11e9-87df-02d1dbdc35d1.jpg"
---

<p class="intro">De van grootschalige cocaïnehandel verdachte rijstondernemer Radj O. uit Suriname wordt uitgeleverd aan dat land. Dat heeft de rechtbank Den Haag besloten. O. vocht uitlevering aan, vooral op grond van zijn medische toestand.</p> <p>Op de rijstvelden van O. werd begin vorig jaar een vliegtuig vol coke aangetroffen. Ook werd een cocaïneduikboot vlak bij zijn velden aangetroffen. Het Openbaar Ministerie in Suriname verdenkt hem daarom van de in- en doorvoer van cocaïne en deelname aan een criminele organisatie. O. wordt alleen verdacht van betrokkenheid bij het cocaïne-vliegtuig en niet bij de duikboot.</p><p>Radj O. bleek vorig jaar ineens spoorloos. Hij dook op in Nederland, waar hij werd aangehouden. Hij vocht zijn uitlevering aan met zijn advocaat Nico Meijering omdat hij gezondheidsproblemen zou hebben, maar de rechter besloot dat hij gewoon naar Suriname gaat.</p><p>Liquidatie</p><p>Begin dit jaar werd een collega-rijstondernemer geliquideerd na de vondst van een enorme partij coke in containers van zijn bedrijf. Mogelijk waren criminelen bang dat deze Oemrawsingh zou gaan praten bij de politie over de opdrachtgevers.</p><p>Suriname speelt een steeds grotere rol bij de doorvoer van cocaïne naar Europa. De oppositie beticht de regering ervan niets te doen tegen de smokkel. De drugsbestrijding is in de laatste jaren flink uitgekleed.</p>
