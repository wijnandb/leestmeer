---
layout: post
title: "Carapaz ziet Nibali als grootste bedreiging in Giro"
date: Mon, 27 May 2019 18:44:10 +0200
category: sport
externe_link: "https://www.telegraaf.nl/sport/3656189/carapaz-ziet-nibali-als-grootste-bedreiging-in-giro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a6b1828e-809e-11e9-b60b-0217670beecd.jpg"
---

<p class="intro">Richard Carapaz begint de laatste week van de Giro d’Italia als de fiere leider van het algemeen klassement, maar de klimmer uit Ecuador weigert al te denken aan de eindzege in de Giro.</p> <p>„Ik hoop de vorm vast te houden, maar durf niks te voorspellen. Er zijn nog te veel gevaarlijke concurrenten”, zei de renner van Movistar op de laatste rustdag.</p><p>Uitstekende vorm</p><p>Carapaz veroverde de roze trui na een indrukwekkende solo in de zware bergetappe van zaterdag en hield vrij moeiteloos stand in de rit van zondag. In het algemeen klassement heeft hij 47 seconden voorsprong op Primoz Roglic, de Sloveense kopman van Jumbo-Visma. De Italiaan Vincenzo Nibali staat derde op 1.47. „Ik beschouw Nibali als mijn grootste rivaal. Hij kent de Giro als geen ander en is in uitstekende vorm”, aldus de 25-jarige boerenzoon.</p><p>De ’berggeit’ uit Ecuador heeft ook niet de behoefte om te rekenen. Roglic is een erkende tijdrijder en zou zondag in de afsluitende tijdrit in Verona nog veel goed kunnen maken. „Ik ga niet calculeren. Ik bekijk het van dag tot dag en vertrouw op mijn goede vorm.”</p><p>Virtuele leider</p><p>Ploegleider Eusebio Unzue van Movistar is wel bang voor Roglic. „Hij heeft wat pech gehad in de bergen, maar voor mij is hij de virtuele leider vanwege zijn kwaliteit als tijdrijder. Ik denk dat Carapaz nog zeker een minuut moet winnen op Roglic om met een rustig gevoel die tijdrit te fietsen.”</p><p>De renners moeten in de etappe van dinsdag weer de bergen in, met de Mortirolo als vermoedelijke scherprechter.</p>
