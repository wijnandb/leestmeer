---
layout: post
title: "Zoektocht naar speelminuten leidt Cillessen naar Valencia"
date: Tue, 25 Jun 2019 13:48:20 +0200
category: sport
externe_link: "https://nos.nl/l/2290615"
feature_image: "https://nos.nl/data/image/2019/05/25/552373/1008x567.jpg"
---

<p>Jasper Cillessen en Valencia hebben elkaar gevonden in een gemeenschappelijk doel: meer speelminuten voor de 30-jarige doelman. De Spaanse subtopper neemt Cillessen over van Barcelona.</p>
<p>Cillessen werd dinsdag medisch gekeurd in Valencia en zal naar verwachting later vandaag een meerjarig contract tekenen. In ruil zou Barcelona de beschikking krijgen over Neto. De Braziliaanse doelman mag in Catalonië proberen wat Cillessen niet lukte: de concurrentiestrijd met Marc-André ter Stegen winnen.</p>
<p>Ter Stegen veroordeelde Cillessen drie seizoenen lang tot een rol op het tweede plan, alleen tijdens wedstrijden in de Copa del Rey en een handvol duels in La Liga en de Champions League verdedigde de Groesbeker het doel van Barcelona.</p>
<p>Cillessen liet eerder deze maand tijdens de finaleronde van de Nations League nog weten dat hij bij een andere club als eerste doelman aan de slag wilde. Zijn contract bij Barcelona liep nog twee jaar door.</p>
