---
layout: post
title: "Steeds minder Ajax-talenten krijgen een kans"
date: Sat, 27 Jul 2019 06:55:00 +0200
categories: 
- sport 
- voetbal 
externe_link: "https://www.telegraaf.nl/sport/1458948716/steeds-minder-ajax-talenten-krijgen-een-kans"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/79cbfb1c-afee-11e9-b2aa-02d1dbdc35d1.jpg"
---

<p class="intro">Erik ten Hag onderkent het belang van de jeugdopleiding voor Ajax. Het inpassen van zelfopgeleide spelers, zoals fans en bestuurders graag zien, staat onder druk door het hogere prestatieniveau van het eerste en de financiële armslag om te investeren in dure (buitenlandse) spelers. De tukker houdt oog voor de eigen jeugd van Ajax, scout zelfs bij Ajax -19, maar ziet het percentage eigen jeugd dalen.</p> <p>Naar het trainingskamp in Oostenrijk nam Ten Hag 28 spelers mee, van wie er 12 uit de opleiding: 43%. In de selectie van 31 spelers zoals doorgegeven aan de KNVB voor de Johan Cruijff Schaal zijn 13 Ajacieden gevormd op De Toekomst, bijna 42%.</p><p>Bij de inschrijving voor de Champions League vorig seizoen lag dat percentage net onder de 60% met 22 zelfopgeleide spelers van de 37. Vult Ten Hag de resterende zes vrije plaatsen voor de CL aan met jeugdspelers dan komt Ajax tot 19 jeugdspelers op 37: 51,4%.</p><p>Interessant wordt hoeveel Ajax-producten er gaan spelen. Om de Cruijff Schaal lijken dat er vijf: Veltman, Blind, Dest, Eiting en Van de Beek. En met een beetje goede wil zelfs zes. Aankoop Quincy Promes speelde tot zijn zestiende in de jeugd van Ajax. De club investeert intussen zo’n 12,5 miljoen euro in de opleiding.</p>
