---
layout: post
title: "Strand Barcelona ontruimd na bommelding"
date: Sun, 25 Aug 2019 14:15:32 +0200
categories: 
- entertainment 
- opinie 
externe_link: "https://www.telegraaf.nl/nieuws/1437216309/strand-barcelona-ontruimd-na-bommelding"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9224aa9a-c756-11e9-8fe5-02d2fb1aa1d7.jpg"
---

<p class="intro">In Barcelona heeft de Spaanse politie een deel van het drukste stadsstrand, dat van de wijk La Barceloneta, ontruimd. Volgens de lokale krant El Periodico vanwege de mogelijke aanwezigheid van een explosief.</p> <p>Het bevindt zich in het water en is mogelijk afkomstig uit de Spaanse burgeroorlog, die tussen 1936 en 1939 in Spanje woedde. Het explosief werd bij toeval ontdekt door iemand van de Spaanse explosievenopruimingsdienst toen hij in zee zwom.</p><p>Een verkoelende duik nemen is er voor toeristen en buurtbewoners even niet bij. Er is een zone van 250 meter rond het strand leeggehaald. De bom is inmiddels gelokaliseerd - op drie meter diepte zoâ€™n 25 meter uit de kust. De bom heeft een afmeting van een meter bij tien centimeter met een omtrek van 80 centimeter.</p><p>Vermoed wordt dat de bom afkomstig is uit de Spaanse burgeroorlog. Of dat vermoeden bevestigd kan worden is nog even afwachten, maar gezien de afmetingen gaat het in elk geval om een oud explosief.</p><p>Maandag zal de bom tot ontploffing worden gebracht door experts uit het Spaanse leger. Het speciale team moet uit Cartagena komen en zal maandag arriveren. Tot die tijd blijft het ontruimde deel van het strand buiten gebruik en kan er niet worden gezwommen.</p>
