---
layout: post
title: "Avantium: start Synvina-fabriek in 2023"
date: Thu, 06 Jun 2019 14:24:24 +0200
categories: 
- financieel 
- koersen 
externe_link: "https://www.telegraaf.nl/financieel/1508202347/avantium-start-synvina-fabriek-in-2023"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/68884b2c-8856-11e9-bca3-02d1dbdc35d1.jpg"
---

<p class="intro">Chemiebedrijf Avantium verwacht in 2023 een grootschalige fabriek op te starten voor zijn dochteronderneming Synvina, die uit plantaardige suikers grondstoffen voor bioplastics maakt. De capaciteit van die fabriek zal lager liggen dan bij de aanvankelijke plannen voor een gezamenlijke productielocatie met chemiereus BASF, blijkt uit een strategische update van Avantium.</p> <p>Aanvankelijk was Avantium samen met BASF eigenaar van Synvina, maar het chemieconcern trok zich terug uit de joint venture die was opgericht voor de vermarkting van vernieuwende chemische technologie. Binnen het samenwerkingsverband, waarin de Duitsers een belang van 51 procent hadden, was er veel onenigheid over de te halen doelstellingen.</p><p>Het is nu voor Avantium zaak nieuwe partners te vinden voor de vercommercialisering van zijn technologie omdat het zelf te weinig financiÃ«le armslag heeft. Het Amsterdamse bedrijf wil dit keer zelf de controle houden over Synvina, dat voortaan Avantium Renewable Polymers gaat heten. Daarom wordt gemikt op een samenwerking met een "netwerk van toegewijde partners".</p><p>Een definitief investeringsbesluit voor de bouw van de fabriek staat gepland voor 2020. Eerder, namelijk in de tweede helft van dit jaar, moet bekend worden waar de vestiging komt te staan. De te bouwen fabriek moet een positieve invloed op de kasstroom hebben.</p>
