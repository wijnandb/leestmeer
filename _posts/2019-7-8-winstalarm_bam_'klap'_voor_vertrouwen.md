---
layout: post
title: "Winstalarm BAM 'klap' voor vertrouwen"
date: Mon, 08 Jul 2019 09:26:37 +0200
categories: 
- financieel 
- koersen 
externe_link: "https://www.telegraaf.nl/financieel/1361571114/winstalarm-bam-klap-voor-vertrouwen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ccf07648-a151-11e9-9186-0218eaf05005.jpg"
---

<p class="intro">KBC Securities verlaagt zijn beleggingsadvies voor BAM na een winstwaarschuwing van het bouwbedrijf. Volgens KBC is het winstalarm een "serieuze klap" voor het vertrouwen in de bouwer. Het advies gaat van buy naar hold en het koersdoel wordt verlaagd van 4,50 euro naar 3,75 euro. KBC gaf aan ook de verwachtingen voor BAM te verlagen.</p> <p>BAM verwacht de eerste zes maanden van dit jaar af te sluiten met rode cijfers. De bouwer kampt met hogere kosten dan verwacht voor een groot infraproject en enkele utiliteitsbouwprojecten in Duitsland en een project van BAM International. Al met al vallen de kosten volgens BAM 90 miljoen euro hoger uit dan geraamd. Het is niet voor het eerst dat projecten van BAM qua kosten hoger uitvallen dan vooraf aangenomen.</p><p>Het aandeel BAM noteerde maandag kort na opening een min van ruim 24 procent op 3,00 euro. Daarmee was BAM met afstand de grootste verliezer in de MidKap. Ook andere bouwers stonden onder druk op het Damrak. Zo verloren Heijmans en VolkerWessels tot 4,8 procent.</p>
