---
layout: post
title: "Kluivert begint met AS Roma met remise"
date: Sun, 25 Aug 2019 22:55:37 +0200
category: sport
externe_link: "https://www.telegraaf.nl/sport/1058442693/kluivert-begint-met-as-roma-met-remise"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d4c7da96-c77b-11e9-b90b-0217670beecd.jpg"
---

<p class="intro">AS Roma is de Italiaanse competitie begonnen met een gelijkspel tegen Genoa. De wedstrijd in het Stadio Olimpico in Rome eindigde in 3-3.</p> <p>Voor Roma, waar Justin Kluivert in de basis startte, scoorden Cengiz Ünder, Edin Dzeko en Aleksandar Kolarov uit een vrije trap. Genoa kwam steeds weer terug, eerst via Andrea Pinamonti, daarna door Domenico Criscito uit een strafschop. In de 70e minuut kopte Cristian Kouamé de 3-3 binnen.</p><p>Stadgenoot Lazio rekende in Genua overtuigend af met Sampdoria: 0-3. Ciro Immobile (twee keer) en Joaquin Correa maakten de doelpunten. Op basis van het doelsaldo gaat Lazio aan de leiding.</p><p>Atalanta begon met een moeizame zege bij SPAL. In Ferrara kwam de ploeg van Hans Hateboer en Marten de Roon met 2-0 achter, maar dankzij een treffer van Robin Gosens en twee van Luís Muriel won de club uit Bergamo alsnog.</p><p>AC Milan</p><p>AC Milan opende het nieuwe seizoen in de Serie A niet goed. Udinese was met 1-0 te sterk voor het team van coach Marco Giampaolo.</p><p>De enige treffer viel in de 72e minuut en kwam op naam van de Braziliaan Rodrigo. De Nederlandse verdediger Bram Nuytinck bleef de gehele wedstrijd op de bank bij Udinese.</p><p>AC Milan eindigde vorig seizoen als vijfde in de hoogste Italiaanse klasse.</p>
