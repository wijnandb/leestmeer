---
layout: post
title: "007 racet dit weekeinde mee met Max Verstappen"
date: Thu, 11 Jul 2019 11:59:02 +0200
category: entertainment
externe_link: "https://www.telegraaf.nl/entertainment/408921273/007-racet-dit-weekeinde-mee-met-max-verstappen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/94516bee-a3c2-11e9-adbb-02d1dbdc35d1.jpg"
---

<p class="intro">In de 1007e grand prix in de Formule 1 staan de nummers 007 pontificaal op de bolides van Max Verstappen en Pierre Gasly. Hun renstal Red Bull heeft Aston Martin als hoofdsponsor, het Britse automerk waar James Bond dol op is. Red Bull grijpt de Grote Prijs van Groot-Brittannië op Silverstone aan als eerbetoon aan 007, het codenummer van de geheim agent uit de wereldberoemde films.</p> <p>Op de zijkanten en de achtervleugels van de Red Bulls staat het iconische logo van James Bond: 007 met een pistool er achter. Aan de achterkant van de bolides prijkt ook een nummerplaat van auto’s waar James Bond in de films mee reed. Verstappen heeft de nummerplaat gekregen van de Aston Martin DB5 uit de film Goldfinger uit 1964, Gasly rijdt met de plaat van de Aston Martin V8 uit The Living Daylights (1987). De pitbox van Red Bull heeft ook een kleine metamorfose ondergaan en lijkt nu op het lab van MI6, de geheime dienst waar James Bond voor werkt.</p><p>„We vinden de 1007e race in de Formule 1 een mooie gelegenheid om onze samenwerking met Aston Martin in Bond-stijl te vieren”, zegt teambaas Christian Horner.</p>
