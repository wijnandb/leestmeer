---
layout: post
title: "WK vrouwenvoetbal - Duitsland verliest sterspeelster"
date: Tue, 11 Jun 2019 13:18:00 +0200
category: sport
externe_link: "https://www.telegraaf.nl/sport/1771873682/wk-vrouwenvoetbal-duitsland-verliest-sterspeelster"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f2b46b0-8c3a-11e9-91aa-02d1dbdc35d1.jpg"
---

<p class="intro">Het wereldkampioenschap voetbal voor vrouwen is begonnen. De eerste groepswedstrijden zijn achter de rug. Dagelijks verzamelen we hier het voetbalnieuws uit Frankrijk.</p> <p>Het WK lijkt voor Dzsenifer Marozsan al na een wedstrijd voorbij. De sterspeelster van Duitsland, bij Champions League-winnaar Lyon teamgenoot van Shanice van de Sanden, heeft in het eerste groepsduel met China (1-0 winst) haar teen gebroken. De medische staf verwacht dat Marozsan sowieso de twee groepsduels met Spanje en Zuid-Afrika mist.</p><p>Canada heeft een eerste stap gezet op weg naar de achtste finales op het wereldkampioenschap voetbal voor vrouwen. Het elftal van bondscoach Kenneth Heiner-MÃ¸ller was in de openingswedstrijd in groep E met 1-0 te sterk voor Kameroen. De enige treffer in Montpellier kwam in de laatste minuut van de eerste helft op naam van Kadeisha Buchanan. De verdedigster van Olympique Lyon kopte de bal uit een hoekschop in het doel. Even daarvoor raakte Nichelle Prince via een speelster van Kameroen al de buitenkant van de paal. Nederland en Nieuw-Zeeland zijn de andere twee landen in poule E. Zij spelen dinsdag in Le Havre tegen elkaar. Canada en Kameroen wisten bij het vorige WK in 2015 allebei de groepsfase te overleven. Kameroen strandde toen in de achtste finales en Canada in de kwartfinales.</p>
