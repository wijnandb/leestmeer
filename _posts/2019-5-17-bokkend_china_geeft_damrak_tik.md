---
layout: post
title: "Bokkend China geeft Damrak tik"
date: Fri, 17 May 2019 09:07:15 +0200
categories: 
- financieel 
- geld 
externe_link: "https://www.telegraaf.nl/financieel/3602249/bokkend-china-geeft-damrak-tik"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0300b7d6-7874-11e9-98d5-0217670beecd.jpg"
---

<p class="intro">De heroplevende handelsoorlog treft beleggers vrijdag op het Damrak. China zou gesprekken niet hervatten. Autoaandelen en industrie zakken weg. Chipaandelen krijgen een dreun door de Amerikaanse blokkade van Huawei. Shell bleef met Unibail overeind.</p> <p>De AEX-index noteerde daarop 0,4% lager bij 556,9 punten. De AMX-index scoorde toen 0,7% minder bij 767,9 punten.</p><p>De afgelopen vier dagen boekte de AEX nog 1,5% winst, 8,3 punten stijging.</p><p>De brede Stoxx Europe 600 verloor 0,3%.</p><p>In Tokio sloot de Nikkei nog met 1% winst op het positieve Amerikaanse sentiment van donderdag. Sony won 10%. De Playstation-maker ging in zee met Microsoft cloud-oplossingen voor computerspelletjes.</p><p>Wall Street eindigde daarvoor in de plus, de derde dag op rij inmiddels.</p><p>De Dow won 0,8%. Alle Amerikaanse chipmakers gingen echter fors onderuit. President Donald Trump tekende het decreet dat het Chinese technologiebedrijf Huawei beperkt om zijn apparatuur in de VS te verkopen.</p><p>Maar de Hangseng pikte in de ochtend het nieuws op dat de Chinese handelsdelegatie gesprekken niet wil hervatten. Tegelijkertijd voerde Peking de steun aan zijn interne markt zoals verwacht verder op.</p><p>Valutasores</p><p>De yuan kwam verder onder druk. Beleggers zochten de Japanse yen op als vluchtheuvel.</p><p>De euro ging licht hoger tegen de dollar bij $1,1212. De Amerikaanse tienjaarsobligatie ging 3 basispunten lager naar 2,38%.</p><p>Het Britse pond koerst nu voor de tiende dag op rij, een unicum over afgelopen eeuw, lager lager tegen de euro bij 1,1439. Boris Johnson, voorstander van een harde Brexit, stelt zich kandidaat als opvolger van premier May.</p><p>Brentolie stokte in haar opmars bij $72,58 per vat.</p><p>Arcelor weer geraakt</p><p>Bij de hoofdfondsen nauwelijks winnaars. Daar verloor zwaargewicht ING 1%, net achter staalmaker ArcelorMittal (-1,4%), dat sterk afhankelijk is van handel met China.</p><p>Aegon (-0,5%) begint aan een tumultueuze ava. De Vereniging van Effectenbezitters overweegt overweegt tegen herbenoeming van ceo Alexander Wynaendts voor een vierde termijn te stemmen. De prestaties onder zijn bewind vallen tegen. Het aandeel reageerde ook op het verkoopbesluit van zijn 50% belang in de joint venture met Sony Life in Japan. De Haagse verzekeraar wijst op „veranderde marktomstandigheden”.</p><p>Shell boekte maar nipte (+0,2%) winst.</p><p>PostNL kreeg bij de middelgrote fondsen 5% verlies te verwerken. Zakenbank Jefferies haalt het postbedrijf van zijn kooplijst. Het koersdoel zakte van €4,50 naar €2.</p><p>Air France KLM reageerde met 0,5% winst op het 270 miljoen pond verlies bij easyJet. De top verwijst naar de Brexit als belangrijke oorzaak van de teruggang.</p><p>FlowTraders raakte bij alle volatiliteit in zijn sas en werd lijstaanvoerder met +0,8% winst.</p><p>De Nederlandse maaltijdbezorger Takeaway (-5%) koerste op het nieuws dat Amazon met andere investeerders $575 miljoen steekt in de Britse concurrent Deliveroo. JustEat verloor 8,5%,</p><p>Biotechbedrijf Curetis (+10%) viel bij de lokale fondsen op. Het boekte over zijn eerste kwartaal meer omzet, maar ook nettoverlies.</p><p>Chiptoeleverancier RoodMicrotec (-0,9%) bevestigde zwakke marktomstandigheden in de sector. Bestellingen werden geannuleerd.</p><p>Ctac en ICT Group gingen ex-dividend.</p><p>Meer financieel nieuws via je mail? Schrijf je hier in voor onze nieuwsbrief.</p>
