---
layout: post
title: "De Beers voelt crisis in diamantensector"
date: Tue, 30 Jul 2019 11:42:06 +0200
categories: 
- financieel 
- koersen 
externe_link: "https://www.telegraaf.nl/financieel/83160150/de-beers-voelt-crisis-in-diamantensector"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4f0b84e8-b2ae-11e9-8572-02c309bc01c1.jpg"
---

<p class="intro">Het zijn zware tijden voor De Beers. De diamantenhandelaar, onderdeel van mijnbouwonderneming Anglo American, haalde tijdens de laatste verkoopronde 'slechts' 250 miljoen dollar op met de verkoop van de edelstenen. Dat betekende het laagste bedrag sinds 2015. In vergelijking met een jaar eerder daalden de opbrengsten met 53 procent.</p> <p>De Beers verkoopt zijn diamanten doorgaans aan een selecte groep kopers. Zij worden tien keer per jaar in Botswana uitgenodigd voor een soort van veiling. Daarbij wordt verwacht dat kopers de prijs en hoeveelheid stenen accepteren die aan ze worden aangeboden.</p><p>Omdat De Beers weigert prijzen te verlagen, kost het kopers uiteindelijk steeds meer moeite om zelf winst te maken. De vraag naar diamanten is tanende wat ook zorgt voor een overaanbod op de markt. Ook hebben bedrijven meer moeite met het verkrijgen van financieringen.</p><p>De Beers paste eerder al de regels aan om de verkopen aan te jagen. Ook sneed De Beers in productieplanningen om vraag en aanbod meer in balans te krijgen.</p>
