---
layout: post
title: "’Schutter Texas kort voor bloedbad ontslagen’"
date: Mon, 02 Sep 2019 10:26:28 +0200
category: buitenland
externe_link: "https://www.telegraaf.nl/nieuws/656523550/schutter-texas-kort-voor-bloedbad-ontslagen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/80d501ee-cd74-11e9-9f19-0218eaf05005.jpg"
---

<p class="intro">De man die zaterdag een bloedbad aanrichtte in Texas, was enkele uren eerder ontslagen. De 36-jarige Seth Aaron Ator werkte bij een transportbedrijf, bericht The New York Times. Het is onduidelijk waarom hij zijn baan verloor.</p> <p>De man begon de moordpartij toen de politie zijn wagen aan de kant wilde zetten. Hij had geen richting aangegeven. Ator nam een agent onder vuur en reed vervolgens weg. Hij schoot tussen de steden Midland en Odessa op willekeurige weggebruikers en de politie.</p><p>De schutter kwam uiteindelijk om het leven tijdens een vuurgevecht met de politie. Volgens de autoriteiten vielen er zeven doden en raakte 22 mensen gewond, onder wie een eenjarig meisje. Een actie om geld voor haar op te halen heeft al 145.000 dollar (circa 132.000 euro) opgeleverd.</p><p>Strafblad</p><p>Het is nog onduidelijk waarom Ator precies begon te schieten en of hij zijn vuurwapen op legale wijze had bemachtigd. Hij had een strafblad, maar werd niet gezocht.</p>
