---
layout: post
title: "Willem II wint ook van Emmen"
date: Sat, 24 Aug 2019 20:46:36 +0200
category: sport
externe_link: "https://www.telegraaf.nl/sport/739577626/willem-ii-wint-ook-van-emmen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/aa216eb8-c6b0-11e9-9726-0217670beecd.jpg"
---

<p class="intro">Willem II heeft na vier wedstrijden in de eredivisie al de derde overwinning binnen. FC Emmen werd dankzij twee mooie doelpunten van de Duitser Mats Köhlert verslagen met 2-1.</p> <p>Willem II kent een uitstekende seizoensstart en verloor alleen van Vitesse (0-2). Emmen pakte uit de eerste vier duels drie punten.</p><p>Willem II speelde zaterdagavond gedreven en aanvallend voetbal. Dat resulteerde na ruim een half uur in de voorsprong. Köhlert, deze zomer overgekomen van Hamburger SV, passeerde twee spelers en plaatste de bal met de buitenkant van zijn linkervoet in de rechterhoek. De ruststand was ondanks de vele kansen een magere 1-0.</p><p>Een makkelijk gegeven strafschop zorgde voor de balans in de stand. De Kroatische nieuweling bij Emmen, Marko Kolar, maakte gelijk.</p><p>Willem II claimde daarna vergeefs een strafschop en niet veel later schoot Michael de Leeuw namens Emmen op de paal. Pavlidis leek op weg naar de 2-1 maar zijn schot ging langs de verkeerde kant van de paal. Het was echter de avond van de 21-jarige Köhlert. Zijn eerste eredivisiedoelpunt was al een fraaie. De tweede, een afstandsschot waarbij de bal net onder de lat in het doel scheerde, mocht er ook zijn en was goed voor de overwinning.</p><p>Bekijk hier het programma, de uitslagen en de stand in de Eredivisie.</p>
