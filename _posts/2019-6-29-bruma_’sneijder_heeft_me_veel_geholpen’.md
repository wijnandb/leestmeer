---
layout: post
title: "Bruma: ’Sneijder heeft me veel geholpen’"
date: Sat, 29 Jun 2019 08:02:31 +0200
categories: 
- sport 
- voetbal 
externe_link: "https://www.telegraaf.nl/sport/1997995541/bruma-sneijder-heeft-me-veel-geholpen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2f2454f8-9a34-11e9-958f-0217670beecd.jpg"
---

<p class="intro">Wanneer Bruma voor het eerst de hand schudt van Mark van Bommel en zijn nieuwe trainer de naam Wesley Sneijder laat vallen, volgt een schaterlach. „De koning van Istanbul!”, klinkt het uit de mond van de tot nu toe grootste zomeraankoop van PSV over zijn oud-ploeggenoot bij Galatasaray.</p> <p>Eerder deze week gaf Jan Olde Riekerink, zijn oud-trainer bij de Turkse topclub, al aan dat Sneijder de man was die veel met jonge jongens als Bruma bezig was. Ook als ze bijvoorbeeld eventjes buiten de lijntjes liepen, was hij degene die ze corrigeerde. „Wesley heeft me heel veel geholpen, in mijn ontwikkeling als mens en als voetballer”, vertelt de aanvaller. „Daar ben ik hem heel dankbaar voor. Hij is een heel goed persoon.”</p><p>PSV zat al lange tijd achter Bruma aan. „PSV volgt me al vanaf mijn 16e jaar”, aldus de 24-jarige Portugees. „Toen is het er nooit van gekomen, maar dat ik hier nu eindelijk ben, maakt me heel blij.”</p>
