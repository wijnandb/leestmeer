---
layout: post
title: "’Reclame houdt NPO betaalbaar’"
date: Wed, 19 Jun 2019 07:05:00 +0200
category: overig
externe_link: "https://www.telegraaf.nl/watuzegt/1311414710/reclame-houdt-npo-betaalbaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/17b86a70-91c9-11e9-a342-0217670beecd.jpg"
---

<p class="intro">Weinig mensen begrijpen voor welk probleem het verwijderen van de reclameblokjes vóór 20.00 uur bij de publieke omroep een oplossing is, zegt Johan de Vries. Hij is juist gesteld op de reclameblokjes bij de NPO.</p> <p>Ze zijn ideaal om even koffie te zetten, een maaltijd uit de keuken te halen, voor toiletbezoek en telefoontjes.</p><p>Daarnaast geven ze de broodnodige afleiding en rust voor het oog en houden ze de publieke omroep betaalbaar en goed.</p><p>Minister Arie Slob (Media) van de ChristenUnie zegt dat hij niet wil dat kinderen worden beïnvloed door de reclame. Maar de reclameblokjes die sinds meer dan 50 jaar vóór 20.00 uur op de publieke zenders worden uitgezonden, vallen qua mildheid, brede doelgroep en impact totaal in het niet bij waar kinderen de gehele dag via andere media aan worden blootgesteld.</p><p>En wanneer de publieke omroep door minder middelen minder aantrekkelijk wordt, zullen kinderen meer hun toevlucht zoeken tot de commerciële zenders met veel ruigere en onverhoedse commercials, of tot internet waar ouders geen controle hebben op alle cookie gestuurde reclame.</p><p>Johan de Vries,</p><p>Leeuwarden</p>
