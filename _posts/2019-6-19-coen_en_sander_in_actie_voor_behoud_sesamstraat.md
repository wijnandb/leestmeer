---
layout: post
title: "Coen en Sander in actie voor behoud Sesamstraat"
date: Wed, 19 Jun 2019 18:10:10 +0200
categories: 
- entertainment 
- opinie 
externe_link: "https://www.telegraaf.nl/entertainment/879835769/coen-en-sander-in-actie-voor-behoud-sesamstraat"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c23ff240-92ac-11e9-9d05-02d1dbdc35d1.jpg"
---

<p class="intro">Radio 538-dj’s Coen en Sander zijn een handtekeningenactie gestart om te voorkomen dat de Nederlandse editie van Sesamstraat ter ziele gaat. In hun radioprogramma en via sociale media riepen de twee woensdag mensen op om de actie te steunen.</p> <p>„Sesamstraat mag niet stoppen. Laat je naam achter en steun het mooiste kinderprogramma dat er is”, schrijft Coen Swijnenberg op Twitter.</p><p>De petitie is het gevolg van een gesprek met Aart Staartjes van dinsdag. De acteur, die al bijna vier decennia de rol van Meneer Aart vertolkt, zei dat de NTR waarschijnlijk niet door wil gaan met het iconische programma. Hij heeft al maanden niets meer van de omroep gehoord. „Als je dan zó op straat gezet wordt, dan ben je daar boos over. Het is een schandalige manier van handelen”, zei Staartjes.</p><p>Sinds vorig jaar maart zijn er al geen nieuwe opnames meer voor de Nederlandse uitzendingen gemaakt. Sesamstraat is tegenwoordig bovendien alleen nog maar in de ochtend en middag te zien op NPO 3, terwijl het jarenlang op prime time werd uitgezonden.</p><p>Een woordvoerder van NTR kon dinsdag niets zeggen over de toekomst van Sesamstraat. De omroep zou al maanden aan het onderhandelen zijn met licentiehouder Sesame Workshop, maar het is volstrekt onduidelijk wanneer er overeenstemming moet zijn.</p>
