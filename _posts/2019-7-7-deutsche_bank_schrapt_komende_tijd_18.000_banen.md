---
layout: post
title: "Deutsche Bank schrapt komende tijd 18.000 banen"
date: Sun, 07 Jul 2019 12:37:10 +0200
categories: 
- financieel 
- koersen 
externe_link: "https://www.telegraaf.nl/financieel/2023613809/deutsche-bank-schrapt-komende-tijd-18-000-banen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/82fbb23e-a0cd-11e9-9dfa-0218eaf05005.jpg"
---

<p class="intro">Deutsche Bank schrapt tot 2022 zo'n 18.000 arbeidsplaatsen tot 74.000 als onderdeel van een omvangrijke reorganisatie van de bank. Dit liet de bank zondag weten. Een uitgebreide bedrijfsherstructurering brengt Deutsche Bank in het tweede kwartaal in de rode cijfers. Inclusief de lasten van de herstructurering verwacht de grootste bank van Duitsland een verlies van ongeveer 500 miljoen euro vóór belastingen en 2,8 miljard euro na belastingen in de periode van april tot eind juni, volgens de gegevens van zondag.</p> <p>De grootste bank van Duitsland verkeert al enige tijd in zwaar weer, met onder meer een gedaalde beurskoers en hoge boetes voor misstanden uit het verleden. Recent liepen gesprekken over een samengaan met Commerzbank, een andere Duitse bank die het moeilijk heeft, op niets uit.</p><p>Topman Christian Sewing maakt zondag naar verwachting de plannen openbaar. Persbureau Bloomberg meldt op basis van ingewijden dat van de negen hoogste bestuursleden er drie dienen te vertrekken. Onder hen is ook Yanni Pipilis, hoofd van de obligatietak. Eerder werd ook de naam van financieel topman James von Moltke in het geruchtencircuit genoemd, maar dat werd door de bank weersproken.</p>
