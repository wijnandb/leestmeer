---
layout: post
title: "Geen hoofdprijs voetbalmannen VS; Mexico wint finale Gold Cup"
date: Mon, 08 Jul 2019 06:13:28 +0200
category: sport
externe_link: "https://nos.nl/l/2292534"
feature_image: "https://nos.nl/data/image/2019/07/08/561956/1008x567.jpg"
---

<p>Na de wereldtitel voetbal voor de Amerikaanse vrouwen hebben de mannen het een paar uur later in de finale van de Gold Cup laten afweten. Team USA verloor de eindstrijd met 1-0 van Mexico.</p>
<p>Jonathan dos Santos besliste het kampioenschap van Noord-Amerika, Midden-Amerika en het Caribisch gebied met een doelpunt in de 75ste minuut. Hij schoot na een passje met de hak van Raul Jimenez raak via de onderkant van de lat.</p>
<p>De verdiende overwinning op de titelverdediger in Chicago leverde Mexico zijn achtste titel op dit toernooi op, dat is een record.</p>
<h2>Oud-PSV'ers zitten VS dwars</h2>
<p>Amerika kreeg wel kansen op een doelpunt. Zo was Jordan Morris de Mexicaanse doelman Guillermo Ochoa de baas met een kopbal, maar zag hij voormalig PSV'er Andres Guardado daarachter de bal van de doellijn halen.</p>
<p>En drie minuten voor tijd had Cristian Roldan een goede schietkans, maar weer zat er een oud-PSV'er in de weg. Hector Moreno kreeg de bal op zijn hoofd en voorkwam zo een doelpunt.</p>
