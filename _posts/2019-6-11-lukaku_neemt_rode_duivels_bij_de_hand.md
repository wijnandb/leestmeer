---
layout: post
title: "Lukaku neemt Rode Duivels bij de hand"
date: Tue, 11 Jun 2019 22:49:11 +0200
category: sport
externe_link: "https://www.telegraaf.nl/sport/613446121/lukaku-neemt-rode-duivels-bij-de-hand"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7004e698-8c8a-11e9-804a-02c309bc01c1.jpg"
---

<p class="intro">België heeft in poule I van de EK-kwalificatie de vierde overwinning op rij behaald. De huidige nummer 1 van de FIFA-ranglijst bleef Schotland in Brussel met 3-0 de baas. Met twee treffers was Romelu Lukaku de gevierde man bij de thuisploeg.</p> <p>Rusland versloeg voor eigen publiek Cyprus met 1-0. Aleksei Ionov maakte het doelpunt. Rusland staat op de tweede plaats in de groep, met drie punten minder dan België.</p><p>Dries Mertens en Timothy Castagne moesten bij de Rode Duivels op de bank beginnen. Zij hadden afgelopen zaterdag in Brussel tegen Kazachstan (3-0) nog een basisplaats. Thomas Meunier en Youri Tielemans waren tegen Schotland de vervangers. Bij de bezoekers ontbrak aanvoerder Andrew Robertson, die begin deze maand met Liverpool de Champions League won, door een dijbeenblessure.</p><p>Uit een prachtige voorzet van Eden Hazard kopte Lukaku op slag van rust België op voorsprong. In de 57e trof hij opnieuw doel nadat doelman David Marshall een schot van Kevin De Bruyne had gekeerd. De laatste maakte er in de extra tijd nog 3-0 van.</p>
