---
layout: post
title: "Rico Verhoeven: kippenvel van wassen beeld"
date: Wed, 26 Jun 2019 19:04:19 +0200
category: entertainment
externe_link: "https://www.telegraaf.nl/entertainment/1687693334/rico-verhoeven-kippenvel-van-wassen-beeld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/12e47bc4-983b-11e9-b635-0217670beecd.jpg"
---

<p class="intro">Rico Verhoeven stond woensdag oog in oog met zijn nieuwe wassen beeld in Madame Tussauds in Amsterdam. De kickbokskampioen is diep onder de indruk van zijn beeld. „Ze hebben zo’n geweldige klus neergezet en er een geweldig project van gemaakt. Ik krijg er kippenvel van”, zegt Rico voor de camera van het ANP.</p> <p>Het beeld van Rico in het wassenbeeldenmuseum is het eerste dat kan bewegen. Zo kan het hoofd van de kickbokser bewegen en kunnen zijn ogen knipperen. „Het is niet normaal hoe echt ’ie is. Alles klopt helemaal.”</p><p>De sporter vindt het ’onbeschrijfelijk’ dat nu ook hij te bewonderen is in het museum. „Het is een droom. Toen ik het hoorde dacht ik: stiekem is dit wel een soort bucket-listdingetje. Ik heb er nooit zo over nagedacht, misschien is het een trap te ver omdat kickboksen een hele jonge sport is. Maar we hebben het gedaan en wauw!”</p><p>Ook de kinderen van Rico zijn enthousiast. „Ze vonden ’m ook geweldig. Mijn middelste, Jazlynn, vroeg: papa, kan hij ook lopen?”</p>
