---
layout: post
title: "Tien betogers tegen Pegida opgepakt"
date: Mon, 27 May 2019 14:18:29 +0200
categories: 
- entertainment 
- opinie 
externe_link: "https://www.telegraaf.nl/nieuws/3653794/tien-betogers-tegen-pegida-opgepakt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/95e68b40-8079-11e9-89d3-0218eaf05005.jpg"
---

<p class="intro">De politie heeft zondagavond tijdens een betoging van de uiterst rechtse beweging Pegida in Eindhoven tien tegendemonstranten opgepakt. Zeven van hen worden verdacht van openlijke geweldpleging tegen de politie.</p> <p>Zij worden maandagmiddag verhoord. Ook drie minderjarige jongens zijn opgepakt. Twee van hen mochten al snel naar huis omdat er onvoldoende verdenking was. Een 14-jarige jongen die de politie beledigde is heengezonden, maar moet zich maandag weer melden voor verhoor.</p><p>De tien aangehouden personen zijn tussen de 14 en 32 jaar oud. Het gaat om zeven Eindhovenaren, een inwoner van Geldrop en twee Belgen.</p><p>De Pegida-demonstratie bij de moskee aan de Otterstraat liep zondag behoorlijk uit de hand. Een groep van enkele honderden tegendemonstranten begon vanaf 19.00 uur met stenen en andere voorwerpen te gooien. De Mobiele Eenheid voerde daarna charges uit. Rond 20.30 uur gaf de locoburgemeester de politie toestemming de demonstratie af te breken en de Pegida-aanhangers te evacueren. Vier politiemensen raakten licht ewond bij de ongeregeldheden.</p>
