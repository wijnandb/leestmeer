---
layout: post
title: "Märtha Louise verandert naam zakelijke pagina op Instagram"
date: Wed, 14 Aug 2019 22:39:44 +0200
categories: 
- entertainment 
- royalty 
externe_link: "https://www.telegraaf.nl/entertainment/615023207/martha-louise-verandert-naam-zakelijke-pagina-op-instagram"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3dccd672-beda-11e9-bfc1-0255c322e81b.jpg"
---

<p class="intro">De Noorse prinses Märtha Louise heeft een week na het aanmaken van een zakelijk profiel op Instagram de naam daarvan alweer veranderd. Ze presenteert haar commerciële activiteiten nu onder de naam 'iam_marthalouise': 'Ik ben Märtha Louise'. Vorige week noemde ze haar nieuwe pagina nog 'martha.louise.intuitive'.</p> <p>De prinses maakte vorige week bekend dat ze na beraad met de koninklijke familie een duidelijker scheiding zou maken tussen haar activiteiten namens het koningshuis en haar eigen werkzaamheden op het meer spirituele vlak. Bij haar werk zou ze tevens haar titel niet meer gebruiken.</p><p>Consequentie van het besluit was het splitsen van haar berichten op sociale media. De aankondiging van een webinar met vriend Durek Verrett verhuisde naar de werkpagina, met tot nu toe 8200 volgers, en de jubel om de zondag in Marbella verkregen Starlite Gala Prijs 2019 verscheen op haar oorspronkelijke account, met inmiddels 131.000 belangstellenden.</p>
