---
layout: post
title: "Nadal maakt indruk, Federer heeft het lastig op Wimbledon"
date: Sat, 06 Jul 2019 20:01:00 +0200
category: sport
externe_link: "https://www.telegraaf.nl/sport/2025698511/nadal-maakt-indruk-federer-heeft-het-lastig-op-wimbledon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6c5d3210-a018-11e9-9ef2-0217670beecd.jpg"
---

<p class="intro">Roger Federer heeft de vierde ronde bereikt op Wimbledon. De 37-jarige Zwitser had het lastig tegen de Fransman Lucas Pouille, maar won wel in drie sets: 7-5, 6-2 en 7-6 (4).</p> <p>De 25-jarige Pouille haalde dit jaar op de Australian Open de halve finale en is onder trainster Amélie Mauresmo bezig aan een goed jaar. De nummer 28 van de wereld zette Federer aan het werk. De als tweede geplaatste Zwitser kreeg in de eerste set twee breakpoints tegen maar sloeg deze weg en won de set. Snel schakelde de twintigvoudig grandslamwinnaar door en kwam op een 2-0-voorsprong. In de derde set ging Pouille beter tennissen, tot breakpoints leidde het echter niet. Federer kreeg die wel, maar benutte ze niet. In de tiebreak sloeg de Zwitsers alsnog toe.</p><p>In de vierde ronde speelt Federer tegen de Italiaan Matteo Berrettini. De nummer 20 van de wereld won in een marathonpartij van de Argentijn Diego Schwartzman. Na 4 uur en 22 minuten was de uitslag bepaald: 6-7 (5), 7-6 (2), 4-6, 7-6 (5) en 6-3.</p><p>Nadal</p><p>Ook Rafael Nadalbereikte de vierde ronde van Wimbledon. De Spaanse nummer twee van de wereld had weinig te duchten van de Fransman Jo-Wilfried Tsonga en stond slechts 7 games af: 6-2, 6-3 en 6-2. In de vorige ronde moest Nadal zich nog flink inspannen tegen de Australiër Nick Kyrgios en verloor hij een set. Tsonga, voormalig nummer 5 van de wereld, maar inmiddels afgezakt naar de 72e plaats, had zaterdag echter niets in te brengen tegen het spel van Nadal. De 33-jarige Spanjaard benutte na 1 uur en 50 minuten zijn vierde matchpoint.</p><p>Nadal speelt in de vierde ronde tegen de winnaar van de partij tussen de Portugees João Sousa en de Brit Daniel Evans.</p>
