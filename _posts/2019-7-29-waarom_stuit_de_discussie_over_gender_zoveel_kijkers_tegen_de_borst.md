---
layout: post
title: "Waarom stuit de discussie over gender zoveel kijkers tegen de borst?"
date: Mon, 29 Jul 2019 20:08:22 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/waarom-stuit-de-discussie-over-gender-zoveel-kijkers-tegen-de-borst~b25d5b07/"
feature_image: "https://images2.persgroep.net/rcs/s1cWyRFzM3xXOT-Qgm6qIyryw8I/diocontent/143304770/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Toen Marvel Harris vorige week bij Jinek vertelde over zijn transitie van vrouw naar man, en de documentaire die Jessica Villerius daarover maakte, zat tolerant Nederland klaar om warme steunbetuigingen te uiten op Twitter. ‘De eeuwige revolutie voor meer degeneratie.’ Of deze: ‘Freaks in jurken zullen je kleuters verhaaltjes vertellen. En als je daar iets op tegen hebt, ben je homofoob.’ Dat gebeurt iedere keer als een transgenderpersoon te gast is bij een talkshow, wat minder vaak is dan sommige kijkers denken. Ze vallen gewoon meer op – en dat mag niet in het land van doe maar gewoon, dan doe je al gek genoeg. Dus wordt hij of zij ontmenselijkt, zodat ‘het’ alleen een lachertje is, dat geen medeleven verdient.
