---
layout: post
title: "Cast OITNB richt fonds op"
date: Fri, 26 Jul 2019 16:40:22 +0200
categories: 
- entertainment 
- sterren 
externe_link: "https://www.telegraaf.nl/entertainment/1524007617/cast-oitnb-richt-fonds-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7ac27e3c-afb3-11e9-b08d-0218eaf05005.jpg"
---

<p class="intro">De cast van de Netflix-hitserie Orange Is The New Black heeft een speciaal fonds opgericht om vrouwen te helpen die in de VS in de gevangenis zitten. De acteurs hebben dit gedaan vanwege de première van het zevende en laatste seizoen.</p> <p>De serie vertelt over de gebeurtenissen van een grote groep vrouwen in de fictieve Amerikaanse gevangenis Litchfield. De serie geldt als een van de boegbeelden van Netflix en won vele tientallen grote prijzen. OITNB, zoals de afkorting luidt, wordt geprezen om de balans tussen humor en ontroering en om de messcherpe manier waarop de tijdgeest en de polarisatie in de Amerikaanse samenleving worden verbeeld.</p><p>Het fonds is vernoemd naar Poussey Washington, één van de donkere personages die drie seizoenen geleden door politiegeweld om het leven kwam. Volgens de makers is haar verhaal en haar lot vergelijkbaar met dat van veel andere vrouwen in de Verenigde Staten. Het fonds ondersteunt acht bestaande non-profitorganisaties die zich al inzetten voor problemen die ook in de serie voorbijkomen. Zo strijden ze voor een hervorming van het rechtssysteem en de bescherming van immigranten.</p><p>Het laatste seizoen van Orange Is The New Black is vanaf vrijdagochtend te zien op Netflix. De eerste recensies zijn lyrisch.</p><p>Bij de première van het zevende seizoen ontbrak echter één actrice, Taryn Manning. Zij gaf daar op Instagram een mysterieuze verklaring voor, die tot zorgen leidde bij haar fans.</p>
