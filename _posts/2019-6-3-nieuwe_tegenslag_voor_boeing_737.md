---
layout: post
title: "Nieuwe tegenslag voor Boeing 737"
date: Mon, 03 Jun 2019 06:42:22 +0200
categories: 
- financieel 
- koersen 
externe_link: "https://www.telegraaf.nl/financieel/3681510/nieuwe-tegenslag-voor-boeing-737"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2246874e-85ba-11e9-8525-0217670beecd.jpg"
---

<p class="intro">De Amerikaanse luchtvaartautoriteit FAA heeft een nieuw probleem aan het licht gebracht bij een aantal Boeingtoestellen van het type Boeing 737 MAX en een ouder type uit de 737-serie. De 737 MAX is het toestel dat in maart wereldwijd aan de grond werd gezet na twee grote ongevallen met in totaal 346 doden.</p> <p>De toestellen kunnen onderdelen bevatten die moeten worden vervangen omdat ze fabricagefouten hebben. Het gaat om beweegbare panelen aan de voorkant van vleugels die tijdens opstijgen en landen opwaartse druk kunnen geven.</p><p>Volgens de luchtvaartautoriteit leidt het uitvallen van deze onderdelen niet tot verlies van het toestel, maar kan er tijdens een vlucht wel schade ontstaan.</p><p>Boeing zegt in een reactie dat het bedrijf bij twintig 737 MAX-toestellen heeft vastgesteld dat ze hoogstwaarschijnlijk de gebrekkige onderdelen hebben en dat nog eens 159 toestellen hierop gecontroleerd worden. Bij 21 toestellen van het type 737 NG zou het probleem zich kunnen voordoen, bij 112 toestellen wordt er nog naar gekeken. Het type NG is de derde generatie 737, die in 1997 in productie kwam.</p><p>De FAA zegt nog met een aanwijzing te komen die Boeing oplegt om binnen tien dagen de gebrekkige onderdelen op te sporen en te vervangen.</p><p>Boeing werkt nog aan een software-update om toestemming te verkrijgen weer te gaan vliegen met de 737 MAX.</p>
