---
layout: post
title: "Moordenaar van Robert F. Kennedy neergestoken"
date: Sat, 31 Aug 2019 07:03:20 +0200
category: buitenland
externe_link: "https://www.telegraaf.nl/nieuws/1869635638/moordenaar-van-robert-f-kennedy-neergestoken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b8fd4bc4-cbbe-11e9-a7aa-0218eaf05005.jpg"
---

<p class="intro">Sirhan Bishara Sirhan, de man die in 1968 Robert F. Kennedy doodde, is in een gevangenis in Californië neergestoken. Dat hebben autoriteiten aan Amerikaanse media bevestigd.</p> <p>Vrijdag werd hij gewond aangetroffen in de gevangenis. Hij heeft verschillende steekwonden opgelopen, waaronder tenminste een in de nek. Er is een verdachte aangehouden.</p><p>Sirhan schoot op 5 juni 1968 in de keuken van het Ambassador Hotel in Los Angeles de Democratische presidentskandidaat Robert F. Kennedy dood. Sirhan is van christelijk-palestijnse afkomst en was tegen Kennedy’s steun aan Israel.</p><p>Sirhan zit in de J. Donovan-gevangenis bij San Diego een levenslange gevangenisstraf uit. Verschillende verzoeken om voorwaardelijke invrijheidsstelling zijn in de loop der jaren afgewezen.</p>
