---
layout: post
title: "Nieuwkomer Uber vliegt uit de bocht op Wall Street"
date: Fri, 10 May 2019 17:54:00 +0200
categories: 
- financieel 
- koersen 
externe_link: "https://www.telegraaf.nl/financieel/3569731/nieuwkomer-uber-vliegt-uit-de-bocht-op-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/820a3e56-7358-11e9-a6fc-02c309bc01c1.jpg"
---

<p class="intro">De beursgang van Uber is uitgelopen op een teleurstelling. Het aandeel van het bedrijf achter de taxi-app opende vrijdag na een vertraging van twee uur op $42 per aandeel, bijna 7% onder de introductieprijs van $45. Inmiddels is de totale waarde van het bedrijf teruggelopen tot onder de $70 miljard. Analisten gingen een paar weken geleden nog uit van een waarde van $100 miljard.</p> <p>Het in San Fransisco gevestigde bedrijf, in 2009 opgericht door Travis Kalanick en Garrett Camp, neemt in zijn val concurrent Lyft mee. Dat bedrijf ging een paar weken geleden ook al naar de beurs, en dook ook al vrij snel onder zijn introductiekoers. Vandaag verliest Lyft wederom ruim 3%.</p><p>Nelson Chai, de financieel topman van Uber, is ondanks de koersval nog niet in paniek. „We kijken niet naar één handelsdag, maar zijn gefocust op de lange termijn”, zegt hij tegen nieuwszender CNBC. „En ik heb vertrouwen in de weg die voor ons ligt.”</p><p>Dara Khosrowshahi, de topman bij Uber, benadrukte bij bepaling van de emissieprijs conservatiever te zijn geweest vanwege de bedrukte gang van zaken bij branchegenoot Lyft na de beursgang.</p><p>Eerder deze week werd nog bekend dat er grote belangstelling bij beleggers was om mee te doen met de beursgang. Er werd voor drie keer zoveel stukken ingetekend als Uber wilde verkopen. De animo om in te stappen bij Uber was op de eerste handelsdag mede vanwege het moeilijke beursklimaat een stuk minder.</p><p>Analisten bij Wedbush waren in de aanloop naar de beursgang nog enthousiast over Uber. Zij voorzien dat Uber als marktleider kan profiteren van de sterke groei van de wereldwijde consumentenmarkt in de komende jaren. Ook wijzen op de potentie van andere onderdelen, zoals Uber Eats en Uber Freight.</p><p>Bekende aandeelhouders van Uber zijn uitgever Arianna Huffington, wielrenner Lance Armstrong, rapper Jay-Z en acteur Ashton Kutcher. De Brabantse ondernemer en rallyrijder Kees Koolen heeft eveneens een flink belang in het bedrijf.</p>
