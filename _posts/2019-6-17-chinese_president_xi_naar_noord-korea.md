---
layout: post
title: "Chinese president Xi naar Noord-Korea"
date: Mon, 17 Jun 2019 14:01:56 +0200
category: buitenland
externe_link: "https://www.telegraaf.nl/nieuws/1380310758/chinese-president-xi-naar-noord-korea"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7f70ff50-9107-11e9-b7b5-0217670beecd.jpg"
---

<p class="intro">De Chinese president Xi Jinping bezoekt deze week Noord-Korea. Volgens Chinese staatsmedia is hij donderdag en vrijdag in het buurland op uitnodiging van de Noord-Koreaanse leider Kim Jong-un.</p> <p>Kim reisde de laatste tijd vier keer naar China om Xi te ontmoeten, maar de laatste keer dat een Chinese president naar Noord-Korea ging was in 2005, toen Hu Jintao bij de bondgenoot op bezoek ging.</p><p>China en Noord-Korea werken aan verbetering van de relatie nadat deze was verslechterd door de Chinese steun aan VN-resoluties tegen het nucleaire programma van Noord-Korea.</p><p>De ontmoeting tussen Kim en Xi komt een week voor de G20-top in Japan, waar naar verwachting de Chinese president zijn Amerikaanse collega Trump zal ontmoeten. In de handelsoorlog tussen China en de VS kan het Xi goed uitkomen om te laten zien dat hij invloed heeft in Noord-Korea. Dat kan van belang zijn om de nucleaire ambities van Noord-Korea in te tomen. Gesprekken tussen Kim Jong-un en Trump liepen in februari vast, toen de twee elkaar voor de tweede keer ontmoetten om te praten over ontmanteling van het nucleaire programma van Noord-Korea.</p>
