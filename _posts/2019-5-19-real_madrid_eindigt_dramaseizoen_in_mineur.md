---
layout: post
title: "Real Madrid eindigt dramaseizoen in mineur"
date: Sun, 19 May 2019 14:06:02 +0200
category: sport
externe_link: "https://www.telegraaf.nl/sport/3610721/real-madrid-eindigt-dramaseizoen-in-mineur"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7742412-7a38-11e9-8779-0255c322e81b.jpg"
---

<p class="intro">Real Madrid heeft een slecht seizoen in stijl afgesloten.</p> <p>De ploeg van trainer Zinedine Zidane moest voor eigen publiek tegen Real Betis de twaalfde competitienederlaag incasseren: 0-2. Loren Morón, op aangeven van oud-PSV’er Andrés Guardado, en invaller Jesé (ex-Real) maakten na rust de doelpunten voor de club uit Sevilla. Voor de zoveelste keer dit seizoen werden de Madrileense sterren uitgefloten door de morrende fans in Estadio Santiago Bernabéu.</p><p>Real Madrid verloor dit seizoen in totaal achttien wedstrijden, het hoogste aantal sinds 1995-1996. Als titelverdediger in de Champions League werd de ’Koninklijke’ in de achtste finales overklast door Ajax, dat in Madrid met 4-1 won. Real Madrid eindigde in La Liga als derde, op grote achterstand van FC Barcelona. Stadgenoot Atlético pakte acht punten meer.</p><p>Real Madrid verloor dit seizoen in totaal achttien wedstrijden, het hoogste aantal sinds 1995-1996. Als titelverdediger in de Champions League werd de ’Koninklijke’ in de achtste finales overklast door Ajax, dat in Madrid met 4-1 won. Real eindigde in La Liga als derde, op grote achterstand van FC Barcelona. Stadgenoot Atlético pakte acht punten meer.</p><p>Real Madrid begon het seizoen met Julen Lopetegui als trainer, maar hij moest al na een paar maanden plaatsmaken voor Santiago Solari. Na de uitschakeling in de Champions League en het Spaanse bekertoernooi werd ook Solari vervangen. Succestrainer Zidane keerde terug in Madrid, maar de resultaten bleven wisselvallig.</p><p>„We begonnen het seizoen heel slecht en we zijn ook heel slecht geëindigd”, zei Marcelo, die bij afwezigheid van Sergio Ramos de aanvoerdersband droeg. De Braziliaanse linksback raakte onder Solari zijn basisplaats kwijt, maar keerde onder Zidane terug in de ploeg. „Het was een zwaar jaar, ook op persoonlijk vlak. We wilden het seizoen niet zo eindigen, we wilden finales spelen en voor prijzen vechten.”</p>
