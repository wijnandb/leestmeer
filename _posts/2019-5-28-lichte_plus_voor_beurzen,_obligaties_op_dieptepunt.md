---
layout: post
title: "Lichte plus voor beurzen, obligaties op dieptepunt"
date: Tue, 28 May 2019 16:03:00 +0200
categories: 
- financieel 
- koersen 
externe_link: "https://www.telegraaf.nl/financieel/3657699/lichte-plus-voor-beurzen-obligaties-op-dieptepunt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6e8b267c-8151-11e9-89d3-0218eaf05005.png"
---

<p class="intro">De beurzen in Europa en Amerika zijn op weg naar licht betere slotstanden, zonder al te veel richtinggevend nieuws. Op de obligatiemarkten neemt de spanning over de handelsoorlog zichtbaar toe.</p> <p>Met licht hogere openingskoersen op Wall Street staat de AEX-index op 550,3 punten, een winst van 0,2% ten opzichte van de slotstand van maandag. De midkap-index staat, mede dankzij mooie plussen van zwaargewicht SBM Offshore, nog iets dieper in het groen: +0,4% op 752,5 punten.</p><p>Ook elders in Europa klimmen de aandelen. De DAX in Frankfurt staat onveranderd na een urenlang verlies. De FTSE 100 in Londen wint 0,2%, terwijl de CAC-40 in Parijs 0,1% vooruit gaat.</p><p>De beurzen in Amerika, die gisteren gesloten waren vanwege Memorial day, zijn iets hoger geopend. Handelaren daar zijn niet onder de indruk van de opmerking van Donald Trump, dat hij ’nog niet klaar is voor een deal met China’. De prijs van Brentolie staat 0,3% lager op $68,61.</p><p>Het is, met de traditioneel lauwe Hemelvaartsdag in het vooruitzicht en dus een zeer gefragmenteerde beurweek, „een gezapige dag”, constateert ABN Amro-handelaar Frank Bonsee. Ook vermogensbeheerder Stan Westerterp (JNVB) ziet een rustige beursdag. „Je ziet dat de sterkte van de beurzen nu getest wordt door de handelsoorlog. Dat doorstaan ze redelijk goed, vooral vanwege de lage rentes bij de centrale banken.”</p><p>De meeste beweging is te zien bij de rente op staatsobligaties. Die zijn al langer onderweg naar beneden, en kregen vanochtend een nieuwe tik na het gerucht dat Italië een miljardenboete van de Europese Commissie te wachten staat.</p><p>Inmiddels heeft Brussel laten weten dat een boete vooralsnog niet in de lijn van de verwachtingen ligt. Dat brengt de markten enigszins tot rust. De rente op Italiaans schuldpapier, looptijd tien jaar, blijft niettemin hoog op 2,70%.</p><p>Obligaties</p><p>Aan de andere kant duikt de Duitse rente nog wat verder onder nul, richting de laagste stand in drie jaar tijd, en volgen de Nederlandse staatsobligaties met een rente van 0,045%. In Amerika koersen de treasuries op de laagste rente sinds september 2017.</p><p>„Het lijkt erop dat die weg naar beneden nog niet voorbij is”, stelt Bonsee. En dat valt ook te horen bij andere obligatie-experts. „Ik weet niet of de Nederlandse rente onder nul duikt, maar er is zeker nog wel speling naar beneden”, zegt Jeroen van den Broek (ING).</p><p>Aandelen</p><p>Randstad (+1,4%) en wetenschappelijk uitgevers Relx (+1,6%) en Wolters Kluwer (+2%) zijn in de AEX-index de grote winnaars. De uitzender „stond wat onder druk” door vrees voor het einde van de economische cyclus, ziet Bonsee, „maar wordt nu misschien wel wat aantrekkelijker”.</p><p>Betaalbedrijf Adyen (+0,6%) ook lekker na het bericht van Bloomberg dat de Amerikaanse betalingsdienstverlener Global Payments zijn branchegenoot Total System Services overneemt.</p><p>Financials</p><p>Zwaargewicht ING, een grote verliezer in de ochtend, toont een mooi herstel met 0,5% koerswinst om vier uur ’s middags.</p><p>Verder geven de financiële aandelen vandaag niet thuis: ABN Amro verliest 0,7%, Aegon duikt 0,5% in de min. „Last van de Amerikaanse rente”, constateert Bonsee. Andere verzekeraars als ASR (+0,1%) en NN (-0,1%) laten een iets beter beeld zien. In de staart van de hoofdindex valt verder Heineken (-0,5%) op, en sluit ASML de rij met 0,8% verlies.</p><p>Automakers blijven in heel Europa in beeld. Producent Renault (-1,4%) zal naar verwachting pas volgende week een definitief besluit nemen over het fusievoorstel van FiatChrysler (-1,3%).</p><p>In Azië boekte de Nikkei 0,4% winst. De Hangseng steeg 0,4%. Webbedrijf Alibaba zou een tweede beursnotering in Hongkong overwegen om zich in te dekken tegen rampscenario’s van de handelsoorlog tussen de VS en China.</p><p>Meer van zulk financieel nieuws iedere ochtend gratis in je mail? Meld je hier aan.</p>
