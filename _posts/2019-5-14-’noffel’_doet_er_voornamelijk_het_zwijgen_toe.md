---
layout: post
title: "’Noffel’ doet er voornamelijk het zwijgen toe"
date: Tue, 14 May 2019 16:20:00 +0200
categories: 
- entertainment 
- opinie 
externe_link: "https://www.telegraaf.nl/nieuws/3582159/noffel-doet-er-voornamelijk-het-zwijgen-toe"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a46e64ce-7653-11e9-a6fc-02c309bc01c1.jpg"
---

<p class="intro">Op de eerste dag van de strafzaak over zijn vermeende rol bij de moord op Eneco-monteur Ali Motamed in december 2015, hield Naoufal ’Noffel’ F. (38) zijn kaken dinsdag voornamelijk op elkaar. Het ’zwijgrecht’ klonk veelvuldig in de gerechtsbunker in Osdorp.</p> <p>LIVE – Verslaggever Saskia Belleman is bij de rechtszaak aanwezig. Haar tweets lees je onderaan dit artikel (vanaf circa 9.30 uur). </p><p>Justitie ziet F. als de man die de feitelijke moordenaars Anouar A. en Moreo M. aanstuurde. Beide Amsterdammers kregen vorige maand respectievelijk 20 en 25 jaar gevangenisstraf voor de liquidatie. In het vonnis sprak de rechtbank in Lelystad van „een volstrekt gewetenloze moord.”</p><p>Doorslaggevend in hun strafzaak was de koppeling die de opsporingsdiensten wisten te maken tussen telecom- en verkeersgegevens. Ook in de zaak tegen F. spelen gekraakte PGP-telefoons (pretty good privacy) en heimelijk gemaakte geluidsopnames een belangrijke rol.</p><p>Het slachtoffer werkte in Almere als elektricien. Door het Iraanse regime was hij ter dood veroordeeld door ophanging omdat hij de hoofdverdachte is van de beruchte bomaanslag op 28 juni 1981 op het hoofdkwartier van de Islamitische Republikeinse Partij in Teheran, waarbij 73 partijleden om het leven kwamen.</p><p>Onder hen waren vier ministers, en opperrechter Mohammad Behesti, destijds de tweede man van het regime. Noffel zou de uitvoerders van de liquidatie op ’Ali Motamed’ hebben aangestuurd. Noffel is in april veroordeeld tot 18 jaar cel voor het geven van opdracht voor de liquidatie van Peter ’Pjotr’ Raab eind 2015 in Diemen. Als Noffel schuldig wordt bevonden, dan hangt hem levenslang boven het hoofd.</p>
