---
layout: post
title: "Schurter pakt na wereldtitel ook wereldbeker"
date: Sat, 07 Sep 2019 12:13:14 +0200
category: sport
externe_link: "https://nos.nl/l/2300709"
feature_image: "https://nos.nl/data/image/2019/09/07/575626/1008x567.jpg"
---

<p>Mountainbiker Nino Schurter heeft de wereldbeker binnen. De 33-jarige Zwitser, die vorige week in Canada zijn achtste wereldtitel veroverde, won zaterdag de korte race bij de wereldbekerwedstrijd in Snowshoe en kan niet meer achterhaald worden in het klassement.</p>
<p>Het is de zevende keer dat Schurter de wereldbeker mee naar huis mag nemen. Zondag volgt nog de reguliere race.</p>
<p>Net als op de WK ontbrak in Amerika Mathieu van der Poel, de grootste concurrent van Schurter. Van der Poel staat tweede in het klassement, maar richt zich deze weken op de weg en laat de mountainbike even links liggen.</p>
<p>Vorige maand versloeg Van der Poel Schurter nog bij de wereldbekerwedstrijd in Lenzerheide. "In voorgaande jaren was ik al blij dat ik het wiel van Schurter kon houden, dit jaar kon ik ook zelf een demarrage plaatsen of hem onder druk zetten", zei de Nederlandse alleskunner daar eerder deze week over.</p>
<h2>Strijd bij vrouwen nog open</h2>
<p>Bij de vrouwen won de Zweedse Jenny Rissveds de korte race. Anne Terpstra finishte als vijfde en Anne Tauber werd negende. Zondag maken de Zwitserse Jolanda Neff en de Amerikaanse Kate Courtney uit wie de wereldbeker wint.</p>
