---
layout: post
title: "Eredivisie-degradanten winnen opnieuw"
date: Fri, 23 Aug 2019 22:11:32 +0200
categories: 
- sport 
- voetbal 
externe_link: "https://www.telegraaf.nl/sport/1289757686/eredivisie-degradanten-winnen-opnieuw"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3369a6c4-c5e2-11e9-9f19-0218eaf05005.jpg"
---

<p class="intro">De Graafschap en NAC Breda gaan na drie speelronden aan kop in de Keuken Kampioen Divisie.</p> <p>De ’Superboeren’ wonnen in Doetinchem met 3-0 van FC Volendam. Stef Nijland, Ralf Seuntjens en Mohamed Hamdaoui waren de doelpuntenmakers op De Vijverberg. NAC Breda won in eigen stadion met 1-0 van SC Cambuur, dankzij een doelpunt van de Serviër Ivan Ilic.</p><p>Excelsior en FC Eindhoven leden in de derde wedstrijd voor het eerst puntenverlies. De Kralingers verloren met 3-0 bij Telstar. Eindhoven speelde op de valreep gelijk in de Brabantse derby tegen FC Den Bosch (1-1). Eindhoven-aanvoerder Branco van den Boomen benutte in blessuretijd een strafschop.</p><p>Go Ahead Eagles haalde uit tegen Jong FC Utrecht: 4-0. Jaroslav Navratil was met een doelpunt en twee assists belangrijk in Deventer. Bij FC Dordrecht - Jong Ajax werd vrijdag het meest gescoord. Het werd liefst 5-2 voor de Amsterdamse beloften.</p>
