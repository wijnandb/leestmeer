---
layout: post
title: "Jongetje (6) zit klem in hek azc en stikt bijna"
date: Thu, 23 May 2019 13:29:46 +0200
category: binnenland
externe_link: "https://www.telegraaf.nl/nieuws/3636067/jongetje-6-zit-klem-in-hek-azc-en-stikt-bijna"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/66e09a96-7d60-11e9-89d3-0218eaf05005.jpg"
---

<p class="intro">Een kind is donderdag aan het begin van de middag gewond geraakt doordat hij klem kwam te zitten tussen een automatisch hekwerk. De brandweer moest eraan te pas komen om het jongetje los te krijgen. Hij is gereanimeerd en met spoed naar het ziekenhuis gebracht.</p> <p>Het ongeval vond plaats aan de Parkweg bij het azc in Maastricht. Volgens een woordvoerder van de brandweer is het kind er behoorlijk slecht aan toe. Hij schat de leeftijd van het slachtoffer tussen de 6 en 10 jaar. Vermoedelijk is het kind bewoner van het azc, aldus de woordvoerder. De hulpdiensten hebben slachtofferhulp ingeschakeld omdat veel mensen getuige waren van het gebeuren en erg geÃ«motioneerd raakten.</p><p>Hoe het kind met zijn hoofdje klem kon komen te zitten is niet bekend. De politie stelt een onderzoek in.</p>
