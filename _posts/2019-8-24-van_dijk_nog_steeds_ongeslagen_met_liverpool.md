---
layout: post
title: "Van Dijk nog steeds ongeslagen met Liverpool"
date: Sat, 24 Aug 2019 21:11:02 +0200
category: sport
externe_link: "https://www.telegraaf.nl/sport/231556427/van-dijk-nog-steeds-ongeslagen-met-liverpool"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0072ed4a-c6a3-11e9-8ce8-02d1dbdc35d1.jpg"
---

<p class="intro">Liverpool is na drie wedstrijden in de Premier League nog zonder puntverlies.</p> <p>Op Anfield wonnen de ’Reds’ ook het topduel met Arsenal: 3-1. Virgil van Dijk en Georginio Wijnaldum waren weer een belangrijk onderdeel van de formatie van trainer Jürgen Klopp.</p><p>Liverpool speelde zeer sterk tegen Arsenal, dat ook een competitiestart kende met twee zeges. Een ongeslagen status stond dus op het spel in Liverpool.</p><p>De score werd vijf minuten voor het rustsignaal geopend door Joel Matip. De kompaan in de achterhoede van Van Dijk kopte uit een corner de bal op fraaie wijze tegen de touwen. Na rust ging Liverpool vrolijk verder met scoren. Mohamed Salah schoot eerst raak vanaf de stip en nog voor er een uur gespeeld was zette de Egyptenaar zijn ploeg op een 3-0 voorsprong.</p><p>Arsenal deed nog wat terug, maar de 3-1 van invaller Lucas Torreira kwam te laat (85e minuut) om nog aanspraak te maken op een punt.</p><p>Na drie speelronden in de Premier League gaat Liverpool alleen aan kop met 9 punten en een doelsaldo van 9-3.</p><p>Bekijk hier het programma, de uitslagen en de stand in de Premier League.</p>
