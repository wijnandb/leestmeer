---
layout: post
title: "Verstappen pakt mooie podiumplek in Barcelona"
date: Sun, 12 May 2019 16:49:23 +0200
categories: 
- entertainment 
- opinie 
externe_link: "https://www.telegraaf.nl/sport/3574359/verstappen-pakt-mooie-podiumplek-in-barcelona"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/07d45c80-74ce-11e9-9293-0218eaf05005.jpg"
---

<p class="intro">Max Verstappen bemachtigde zondagmiddag tijdens de Grand Prix van Spanje zijn felbegeerde podiumplek. De basis voor de uiteindelijke derde plek legde de topcoureur van Red Bull bij de start. Het is zijn tweede podiumplek van het seizoen.</p> <p>Vijfvoudig wereldkampioen Lewis Hamilton won de race. Het was alweer zijn derde grandprixzege van dit jaar en de 76e in zijn carrière. De Brit nam de leiding in het kampioenschap weer over van teamgenoot Valtteri Bottas. De Fin eindigde als tweede. Het was de vijfde één-twee voor Mercedes in dit seizoen.</p><p>Verstappen startte als vierde in de race, maar schoof in de eerste ronde al op naar de derde plaats. In het gedrang in de eerste bochten passeerde hij Sebastian Vettel van Ferrari. Hamilton vertrok vanaf de tweede startpositie en trok sneller op dan zijn teamgenoot Bottas vanaf poleposition. Voor de eerste bocht was de Brit er voorbij.</p><p>Hamilton controleerde na die manoeuvre de race en reed tamelijk onbedreigd naar de overwinning. Bottas nam genoegen met de bijrol. Na zijn eerste pitstop kwam Verstappen even in de buurt, maar met de banden op de juiste temperatuur bleek de Mercedes toch veel sneller dan de Red Bull.</p><p>De race op Circuit de Catalunya had veel weg van een optocht. Achter Verstappen reden de twee Ferrari's op de plekken vier en vijf, maar Vettel en Charles Leclerc lagen vooral met elkaar in de clinch. De teamleiding hielp niet mee door beide coureurs tegenstrijdige orders te geven.</p><p>Verstappen profiteerde ervan, want hij kon vrij probleemloos zijn derde positie behouden. Tegen het einde van de race werd het nog heel even spannend na een aanrijding tussen Lando Norris (McLaren) en Lance Stroll (Racing Point). Die leidde tot het inzetten van de safetycar, waardoor het pak rijders weer vlak achter elkaar kwam te rijden. Bij de herstart moest de Limburger even opletten, maar een serieuze aanval van Vettel bleef achterwege.</p><p>In de WK-stand leidt Hamilton met 112 punten. De Brit kreeg ook het bonuspunt voor de snelste ronde. Bottas staat op 105 punten, Verstappen is de nummer drie met 66 punten.</p><p>Bekijk hier de uitslag van de Grand Prix van Spanje en de tussenstand in de strijd om de wereldtitel.</p>
