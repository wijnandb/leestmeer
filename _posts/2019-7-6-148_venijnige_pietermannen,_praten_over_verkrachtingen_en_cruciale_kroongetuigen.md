---
layout: post
title: "#148 Venijnige pietermannen, praten over verkrachtingen en cruciale kroongetuigen"
date: Sat, 06 Jul 2019 14:40:00 +0200
category: podcast
externe_link: "https://podcast.npo.nl/file/het-beste-uit-het-oog/16909/content.omroep.nl/portal/podcast/nporadio1/het-beste-uit-het-oog/2019/07/nporadio1_het-beste-uit-het-oog_20190706_148-venijnige-pietermannen-praten-over-verkrachtingen-en-cruciale-kroongetuigen_9S6BHY.mp3"
---

Willem Holleeder is veroordeeld tot levenslang. Het bewijs tegen hem bestond voornamelijk uit verklaringen van getuigen, onder wie twee kroongetuigen. Een gesprek over de rol van kroongetuigen met strafrechtexpert Sven Brinkhoff van de Open Universiteit.

'Waar we over praten als we over verkrachting praten'. Dat is de titel van de bestseller van de Amerikaans-Indiase schrijfster Sohaila Abdulali. Zij vindt dat we meer over verkrachting moeten spreken in plaats van het dood te zwijgen. In het Oog een gesprek met het echtpaar Stijn en Legien Schenk. Zij maakten een stripverhaal met hetzelfde doel.

De pieterman is een visje met een vriendelijke naam, maar met venijnige stekels. Door de klimaatverandering komt deze vis steeds meer voor in onze wateren. En zo zijn er meer effecten,
vertelt onderzoeker Jan Seys van het Vlaams Instituut voor de Zee.

De kleinzoon van premier Drees reageerde op een uitzending van het Oog waarin werd verteld dat zijn opa in 1969 een maansteen zou hebben gekregen van de toenmalige Amerikaanse ambassadeur, die later geen maansteen bleek te zijn. Waren we belazerd? Nee, denkt de kleinzoon. In het Oog plaatst hij zijn kanttekeningen.
