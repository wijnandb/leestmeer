---
layout: post
title: "Ruim 5,3 miljoen kijkers zien act Duncan"
date: Sun, 19 May 2019 08:03:13 +0200
category: entertainment
externe_link: "https://www.telegraaf.nl/nieuws/3610108/ruim-5-3-miljoen-kijkers-zien-act-duncan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ee2a31c4-7a09-11e9-b92a-02d2fb1aa1d7.jpg"
---

<p class="intro">Ruim 5,3 miljoen Nederlandse kijkers stemden zaterdagavond af op het optreden van Duncan Laurence tijdens het Eurovisiesongfestival in Tel Aviv. Zijn act veroorzaakte een piek in de kijkcijfers, blijkt uit aanvullende cijfers van AVROTROS. De vier uur durende uitzending trok gemiddeld 4,4 miljoen kijkers. Daarmee is het de meest bekeken finale sinds 2014.</p> <p>De 25-jarige Duncan Laurence kwam zaterdag tijdens de finale als twaalfde in actie rond 22.00 uur. Tijdens zijn lied Arcade keken er 5.39.000 mensen naar NPO 1, blijkt uit de kijkcijferanalyse. Ook aan het einde bij de uitslag was er een piek in de Nederlandse kijkcijfers, tegen 01.00 uur zagen 4.697.000 Nederlanders Duncan Laurence het festival winnen, zegt een marktonderzoeker van AVROTROS zondag.</p><p>In 2014 schakelden ruim 6,5 miljoen Nederlandse kijkers naar het einde van de puntentelling om te zien hoe Ilse DeLange en Waylon als The Common Linnets de tweede plek binnensleepten met hun liedje Calm After The Storm.</p><p>Ook Anouk trok in 2013 meer kijkers met haar act. Toen keken in ons land gemiddeld ruim 4,8 miljoen mensen naar haar optreden in de finale van het Eurovisiesongfestival in Malm√∂. Toen Anouk haar ballad Birds zong, keken 5,9 miljoen mensen. Ruim 5 miljoen mensen zaten toen voor de buis bij de telling van de stemmen. Anouk eindigde als negende bij de liedjeswedstrijd.</p>
