---
layout: post
title: "’Actie tegen Iran wanneer de tijd rijp is’"
date: Sun, 23 Jun 2019 06:52:21 +0200
category: buitenland
externe_link: "https://www.telegraaf.nl/nieuws/628525792/actie-tegen-iran-wanneer-de-tijd-rijp-is"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/68052c04-9573-11e9-8689-02c309bc01c1.jpg"
---

<p class="intro">De Verenigde Staten zal de economische druk op Iran opvoeren tot Teheran afziet van geweld en zich met de diplomatieke inspanningen van de VS inlaat. Dat zei de Amerikaanse minister van Buitenlandse Zaken Mike Pompeo. „De Amerikaanse regering onderneemt actie wanneer de tijd daarvoor rijp is”, aldus de minister.</p> <p>President Donald Trump, die donderdag op het laatste moment een militaire actie van de VS tegen Iran afblies, zei eerder zaterdag dat hij maandag met nieuwe economische sancties tegen Iran komt als antwoord op het neerschieten van de Amerikaanse drone door Iran donderdag.</p><p>Trump is op zoek naar allerlei maatregelen om het land aan te pakken en houdt „de optie open” om het land aan te vallen. Trump wil met Iran om de tafel om het kernwapenprogramma af te schaffen, maar de Iraniërs staan daar niet om te springen.</p>
