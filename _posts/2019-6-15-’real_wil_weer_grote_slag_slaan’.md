---
layout: post
title: "’Real wil weer grote slag slaan’"
date: Sat, 15 Jun 2019 08:01:53 +0200
categories: 
- sport 
- voetbal 
externe_link: "https://www.telegraaf.nl/sport/1995485441/real-wil-weer-grote-slag-slaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/88a8f624-8f34-11e9-a982-02d2fb1aa1d7.jpg"
---

<p class="intro">Paul Pogba ziet een overgang naar Real Madrid helemaal zitten, maar volgens Engelse en Spaanse media is Manchester United niet van plan om mee te werken aan een transfer van de middenvelder.</p> <p>De 26-jarige Pogba heeft nog een contract voor twee seizoenen bij The Mancunians. United betaalde in 2016 105 miljoen euro aan Juventus voor de Fransman, die vorig jaar de wereldtitel veroverde met zijn land.</p><p>Zidane ziet het zitten</p><p>Zinedine Zidane maakt eerder al duidelijk dat hij zijn landgenoot dolgraag aan de selectie van Real Madrid zou willen toevoegen. Ook voorzitter Florentino Perez ziet een overstap van Pogba helemaal zitten, maar begrijpt ook dat een transfer niet zomaar tot stand zal komen. Eerder deze week haalde Real Eden Hazard van Chelsea.</p><p>Pogba liep met United afgelopen seizoen plaatsing voor de Champions League mis. In de Premier League doet de drievoudig winnaar van de Europa Cup 1/Champions League al jaren niet meer mee als de prijzen worden verdeeld. In 2017 won Pogba met United wel de Europa League. In de finale werd Ajax met 2-0 verslagen.</p><p>Pogba zou op dit moment nog niet van plan om een transfer te forceren. De 1 meter 91 lange voetballer zou ook kunnen rekenen op de belangstelling van PSG, dat de beste papieren heeft voor het aantrekken van Ajacied Matthijs de Ligt. Pogba heeft Mino Raiola als zaakwaarnmer. De Nederlander heeft ook De Ligt onder zijn hoede.</p>
