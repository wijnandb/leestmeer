---
layout: post
title: "NOS Formule 1-podcast #10: Hoe kunnen races minder voorspelbaar worden?"
date: Mon, 24 Jun 2019 20:56:10 +0200
category: sport
externe_link: "https://nos.nl/l/2290535"
feature_image: "https://nos.nl/data/image/2019/06/24/559021/1008x567.jpg"
---

<p>De Grand Prix van Frankrijk was lange tijd slaapverwekkend, maar toch is er genoeg te bespreken in de tiende NOS Formule 1-podcast. Verslaggever Louis Dekker en oud-coureur Jan Lammers nemen met presentator Amber Brantsen suggesties door om de races minder voorspelbaar te maken.</p>
<p>Moeten er simpelweg minder regels komen en minder straffen worden uitgedeeld? Zou de sport gebaat zijn bij verschillende bandenleveranciers? Of worden races interessanter als de sproeiers langs het circuit aangezet worden?</p>
<p>Niet alle voorstellen worden met applaus ontvangen door Lammers en Dekker, maar dat er iets zal moeten veranderen, daar zijn ze het over eens.</p>
<p>Ook komt de Grand Prix van Nederland ter sprake. Het circuit van Zandvoort heeft nog geen licentie om een Formule 1-race te organiseren en volgens geruchten zou de internationale autosportfederatie FIA bezorgd zijn of het circuit wel op tijd klaar is.</p>
<p>In aanloop naar de race die in mei 2020 gereden moet worden, komen er geregeld inspecteurs van de FIA langs. Ook dinsdag wordt het circuit gekeurd.</p>
<p>"Het zijn normale procedures", zegt Lammers, sportief directeur van de grand prix. "Je moet je conformeren aan de eisen van de FIA, maar daar zijn we klaar voor. Het is normaal bouwoverleg, want er moet een hoop gebeuren en daar zijn we plankgas mee bezig."</p>
<p>Na de bekendmaking van de terugkeer van de Formule 1 naar Zandvoort legde Lammers uit wat er aan het circuit moet gebeuren:</p>
