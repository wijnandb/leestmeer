---
layout: post
title: "Veel koninklijke bezoekers op Wimbledon"
date: Wed, 10 Jul 2019 21:59:00 +0200
categories: 
- entertainment 
- royalty 
externe_link: "https://www.telegraaf.nl/entertainment/1743027381/veel-koninklijke-bezoekers-op-wimbledon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/be6b9212-a34d-11e9-9dfa-0218eaf05005.jpg"
---

<p class="intro">Na de hertoginnen Catherine en Meghan heeft ook Camilla een dag op Wimbledon doorgebracht. De hertogin van Cornwall volgde de sportieve prestaties van Novak Djokovic, die het in de kwartfinale opnam tegen de Belg David Goffin.</p> <p>De Servische titelverdediger en nummer 1 van de wereld sloeg zich vrij gemakkelijk naar de halve finale. Ook Zara en Mike Tindall waren getuige van dit duel. De dochter van prinses Anne en haar man namen overigens geen plaats in de koninklijke box, maar zaten gewoon op de publiekstribune.</p><p>Sophie, gravin van Wessex, nam daarentegen wel gewoon plaats in de koninklijke box. De vrouw van prins Edward hield daar prins Albert II van Monaco gezelschap.</p><p>Daarnaast waren de schoonouders van prins William woensdag ook bij het Londense tennistoernooi te vinden. Michael en Carole Middleton kwamen opnieuw naar een wedstrijd kijken. Net als de hertog van Kent, de 83-jarige neef van koningin Elizabeth.</p>
