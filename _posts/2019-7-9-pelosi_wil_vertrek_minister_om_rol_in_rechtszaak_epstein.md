---
layout: post
title: "Pelosi wil vertrek minister om rol in rechtszaak Epstein"
date: Tue, 09 Jul 2019 11:10:03 +0200
categories: 
- entertainment 
- opinie 
externe_link: "https://www.telegraaf.nl/nieuws/590965270/pelosi-wil-vertrek-minister-om-rol-in-rechtszaak-epstein"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c3af69e8-a22a-11e9-b4a1-02d1dbdc35d1.jpg"
---

<p class="intro">Minister Alexander Acosta van Werkgelegenheid zou zijn functie moeten neerleggen wegens zijn rol in de rechtszaak in 2008 tegen de van kindermisbruik verdachte miljardair Jeffrey Epstein. Dat zegt de voorzitter van het Huis van Afgevaardigden, Nancy Pelosi.</p> <p>Acosta regelde destijds dat Epstein schuld bekende in twee aanklachten wegens prostitutie waardoor hij een veel zwaardere straf wegens het misbruik van minderjarige meisjes ontliep. Die overeenkomst werd geheimgehouden voor de slachtoffers in de misbruikzaak.</p><p>Volgens de Democrate was Acosta „als procureur-generaal verantwoordelijk voor een onredelijke overeenkomst met Epstein, die is geheimgehouden voor de moedige jonge slachtoffers om hen te verhinderen hun recht te halen. Dit was bekend bij de president toen hij hem aanstelde in zijn kabinet”, meldt Pelosi via Twitter.</p><p>De Republikeinse senator Lamar Alexander verdedigde de minister. „Het ministerie van Justitie onder de huidige en de vorige twee presidenten heeft zijn aanpak in die zaak goedgekeurd.”</p><p>Acosta had tijdens zijn hoorzitting verdedigd dat een schuldovereenkomst sluiten op basis van de bewijzen een goede zaak is. Die overeenkomst leverde Epstein slechts een gevangenisstraf van dertien maanden op, waarbij hij overdag de gevangenis mocht verlaten.</p>
