---
layout: post
title: "Ik zit op een berg met dieren, er is geen reet te doen en het is goed"
date: Fri, 26 Jul 2019 13:00:00 GMT
categories: 
- overig 
- mensen 
externe_link: "https://www.volkskrant.nl/nieuws-achtergrond/georgina-verbaan-boekte-op-goed-geluk-een-boerderijvakantie-in-toscane~b38d85d0/"
feature_image: "https://images2.persgroep.net/rcs/SsGERTsi_c9pCGsbaiYpvt_fnNw/diocontent/153063730/_crop/0/540/1239/1239/_fill/320/320?appId=93a17a8fd81db0de025c8abd1cca1279&quality=0.85"
---

Van zomers heb ik nooit hoge verwachtingen. Gewoon weer zo’n tijdvak waarin een mens bestaat in de wereld, maar dan heet of juist teleurstellend nat met als addendum een breed scala aan moeilijk te plaatsen geuren (stijgt deze muur op uit het troebele vocht dat uit de klieren van die man sijpelt, of loopt iemand al weken met een Hollandse Nieuwe in zijn tas?). Althans, zo probeer ik mijzelf dat voor te houden, onder het motto ‘dan kan het ook niet tegenvallen’. Maar dat is natuurlijk niet zo. Het tjak tjak van een sprinkler in een weiland, barbecuende buren, de boombox in de verte, spelende kinderen met een bal: de geluiden van de zomer hebben het sinistere vermogen om je plots en trefzeker te overvallen. Als een reine stemvork trilsteken ze de toondiepte It’ll be lonely this Christmas je ziel in.
