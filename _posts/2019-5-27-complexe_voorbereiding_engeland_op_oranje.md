---
layout: post
title: "Complexe voorbereiding Engeland op Oranje"
date: Mon, 27 May 2019 09:30:33 +0200
categories: 
- entertainment 
- opinie 
externe_link: "https://www.telegraaf.nl/sport/3651809/complexe-voorbereiding-engeland-op-oranje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/574061e0-8051-11e9-9d09-02d1dbdc35d1.jpg"
---

<p class="intro">De voorbereiding van Engeland op de finaleronde van de Nations League is behoorlijk gecompliceerd.</p> <p>Bondscoach Gareth Southgate mist bijna de helft van zijn selectie vanwege Europese verplichtingen. De finale van zowel de Europa League als de Champions League gaat namelijk tussen twee Engelse clubs.</p><p>„Voor onze jonge spelers is het geweldig dat ze zulke wedstrijden kunnen spelen, waarin veel op het spel staat. Daar gaan wij in de toekomst van profiteren”, zegt Southgate. „Maar voor nu is het wel een tikkeltje gecompliceerd.”</p><p>Ross Barkley speelt woensdag met Chelsea in Bakoe de finale van de Europa League tegen Arsenal. Drie dagen later staan maar liefst negen spelers uit de selectie van Southgate tegenover elkaar in Madrid, bij de finale van de Champions League tussen Liverpool (drie internationals) en Tottenham Hotspur (zes).</p><p>„Daar moeten we mee omgaan, dat is voor de spelers ook een les. We staan als ploeg voor een flinke uitdaging”, aldus Southgate, die zijn tien finalisten volgende week maandag verwacht bij vertrek naar Portugal. Engeland speelt op donderdag 6 juni in Guimarães de halve finale van de Nations League tegen Oranje.</p>
