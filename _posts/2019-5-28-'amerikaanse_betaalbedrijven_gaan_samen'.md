---
layout: post
title: "'Amerikaanse betaalbedrijven gaan samen'"
date: Tue, 28 May 2019 07:05:14 +0200
categories: 
- financieel 
- koersen 
externe_link: "https://www.telegraaf.nl/financieel/3657342/amerikaanse-betaalbedrijven-gaan-samen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ee193a6-8106-11e9-aaf2-0255c322e81b.jpg"
---

<p class="intro">De Amerikaanse betalingsdienstverlener Global Payments neemt branchegenoot Total System Services over. Dat meldt persbureau Bloomberg op basis van ingewijden. Eerder bleek al dat de twee in gesprek waren over een mogelijk samengaan. De deal heeft naar verluidt een waarde van 21,5 miljard dollar en wordt mogelijk voor het begin van de beurshandel in New York openbaar gemaakt.</p> <p>Met de transactie in aandelen krijgen de aandeelhouders van Global Systems 52 procent van het gecombineerde bedrijf in handen en houders van Total Systems de rest. Volgens de bronnen gaat topman Jeff Sloan de combinatie leiden. Voorzitter wordt Troy Woords, de huidige baas van Total Systems.</p><p>Global Payments heeft een marktwaarde van ruim 23 miljard dollar en Total System Services is bijna 18 miljard dollar waard. In maart sloegen Fidelity National Information Services en Worldpay de handen ineen, in een fusie waarmee 43 miljard dollar gemoeid was. Enkele maanden daarvoor nam Fiserv in een transactie van 22 miljard dollar First Data over.</p>
