---
layout: post
title: "FNV en CNV stemmen met ruime meerderheid in met pensioenakkoord"
date: Sat, 15 Jun 2019 14:26:20 +0200
categories: 
- financieel 
- economie 
externe_link: "https://nos.nl/l/2289161"
feature_image: "https://nos.nl/data/image/2019/06/15/556981/1008x567.jpg"
---

<p>De vakbonden FNV en CNV stemmen in met het pensioenakkoord, dat gesloten is met de werkgevers en het kabinet. Een zeer ruime meerderheid van de leden van beide bonden stemde voor, waarna het ledenparlement van de FNV en het bestuur van het CNV ook hun goedkeuring gaven.</p>
<p>Daarmee lijkt de weg vrij, na een impasse van ruim 9 jaar, om hervormingen van het pensioenstelsel door te voeren: een belangrijk succes voor het Nederlandse poldermodel van overleg tussen de organisaties van werkgevers en werknemers en de overheid.</p>
<p>Bij de FNV had het 105 leden tellende ledenparlement een doorslaggevende stem, na het online referendum onder de leden. De FNV-leden stemden met een meerderheid van 76 procent in met het akkoord, waarna het parlement met een meerderheid van 77 procent akkoord ging. De bond noemt de opkomst met 375.000 stemmen, ruim een derde van alle FNV-leden, hoog. Het is de hoogste opkomst bij een FNV-referendum ooit. </p>
<p>Voorzitter Busker van de FNV maakte de uitslag bekend en vertelde wat de gevolgen zijn van het akkoord: </p>
<p>Bij het CNV stemde 79 procent voor.</p>
<p>Nu de grootste en meest kritische bond heeft ingestemd lijkt de weg vrij om de afspraken te gaan uitvoeren. Alleen vakcentrale VCP moet nog een oordeel vellen. Dat gebeurt dinsdag.</p>
<h2>Sneller met pensioen, minder snel korten</h2>
<p>Eind vorig jaar leek een nieuw pensioenstelsel nog ver weg, na het uiteenspatten van het pensioenoverleg. Koolmees voerde daarna de druk op door aan te kondigen dat hij doorging met de hervorming van het stelsel. De bonden voerden acties en er kwamen extra toezeggingen.</p>
<p>Op de korte termijn zullen vooral ouderen die de komende jaren met pensioen gaan merken dat ze hierdoor sneller kunnen stoppen. En gepensioneerden hebben de komende jaren minder kans dat er gekort wordt.</p>
<p>Voor jongeren moet het nieuw stelsel het vertrouwen in de houdbaarheid van de pensioenen herstellen. De doorsneepremie, waardoor jongeren in feite de pensioenen van ouderen subsidiÃ«ren wordt namelijk afgeschaft.</p>
<h2>Heet hangijzer</h2>
<p>Een stuurgroep moet nu gaan uitwerken hoe het akkoord in de praktijk precies uitgewerkt wordt. Heet hangijzer daarbij wordt de compensatie die nodig is om de leeftijdsgroep van 35 tot 55 jaar te ontzien.</p>
<p>Die generatie heeft immers al meebetaald voor de ouderen voor hen, maar krijgt straks geen pensioen meer van de jongere generatie. Die rekening van ruim 60 miljard euro, ongeveer 4 procent van het totale pensioenkapitaal dat de fondsen nu in kas hebben, zal eerlijk verdeeld moeten worden over de generaties. Dat kan weer gevolgen hebben voor de hoogte van premies en de hoogte van de huidige en toekomstige pensioenen.</p>
