---
layout: post
title: "Herbeleef gewonnen kwartfinale van Oranje Leeuwinnen"
date: Sat, 29 Jun 2019 17:03:00 +0200
categories: 
- sport 
- voetbal 
externe_link: "https://www.telegraaf.nl/sport/855336923/herbeleef-gewonnen-kwartfinale-van-oranje-leeuwinnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2b6c2274-9a83-11e9-ad7a-0218eaf05005.jpg"
---

<p class="intro">De Nederlandse voetbalsters hebben hun grote doel bereikt. Met de winst op Italië (2-0) bereikten ze niet alleen de halve finales van het WK, maar ze verzekerden zich ook van een ticket naar de Olympische Spelen. De kampioen van Europa debuteert volgend jaar in Tokio op de Spelen.</p> <p>Verslaggever Lars van Soest is in Frankrijk en deed via Twitter live verslag van de kwartfinale.</p><p>Het WK kan daardoor al niet meer stuk voor de ploeg van bondscoach Sarina Wiegman, die steeds maar weer historische prestaties blijft leveren. De ’Leeuwinnen’ kunnen zich woensdag in Lyon zelfs plaatsen voor de finale van het WK. In de kwartfinale tegen Italië sloeg Oranje na rust toe via rake kopballen van Vivianne Miedema en Stefanie van der Gragt, steeds uit vrije trappen van Sherida Spitse.</p><p>Het duurde lang voordat de voetbalsters het verschil in kwaliteit wisten uit te buiten in de hitte van Valenciennes. Italië trok zich met het grootste deel van de ploeg terug op eigen helft en gokte op de counter.</p><p>Oranje wilde wel, maar de warmte leek de ploeg van Wiegman soms te verlammen. Lieke Martens was voor rust nog het beste op dreef. Tot kort voor de aftrap was het twijfelachtig of de linksbuiten kon meedoen. Martens bleek met wat pijnstillers toch te kunnen spelen en was met haar dribbels regelmatig gevaarlijk.</p><p>Direct na rust volgden de kansen voor Oranje elkaar plotseling snel op. Zo lepelde Daniëlle van de Donk de bal uit een afgeslagen hoekschop op de lat. Twintig minuten voor tijd viel dan eindelijk de treffer die zo in de lucht hing. Spitse legde de bal uit een vrije trap vanaf de linkerkant van het veld op het hoofd van Miedema, die de Italiaanse keepster kansloos liet: 1-0. Van der Gragt besliste het duel even later, nu na een vrije trap van Spitse vanaf rechts.</p>
