---
layout: post
title: "Canada viert geboorte Archie met ontbijtjes"
date: Sat, 01 Jun 2019 12:52:04 +0200
categories: 
- entertainment 
- royalty 
externe_link: "https://www.telegraaf.nl/entertainment/3677331/canada-viert-geboorte-archie-met-ontbijtjes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ab7290a-845b-11e9-8198-02d2fb1aa1d7.jpg"
---

<p class="intro">Canada trekt de portemonnee uit naam van Archie Harrison Mountbatten-Windsor. Om de geboorte van het zoontje van prins Harry en Meghan te vieren, schenkt het land 100.000 dollar aan de Breakfast Club of Canada, maakte premier Justin Trudeau bekend.</p> <p>„De Canadezen zijn dolblij dat de hertog en hertogin van Sussex een kindje hebben mogen verwelkomen”, aldus Trudeau. „We kijken ernaar uit hen in de toekomst te verwelkomen in Canada.” De premier feliciteerde Harry en Meghan, die lange tijd in Toronto woonde, namens de Canadese regering, zijn vrouw en zichzelf.</p><p>De Breakfast Club of Canada wil alle Canadese schoolkinderen een gezond ontbijt geven. De club is al actief op meer dan 1600 scholen en met de donatie voor Archie kunnen nog eens vijf scholen geholpen worden hun leerlingen een gezond begin van de dag te geven.</p>
