---
layout: post
title: "’Formule 1 gaat belastinggeld kosten’"
date: Tue, 14 May 2019 11:00:00 +0200
category: overig
externe_link: "https://www.telegraaf.nl/watuzegt/3582637/formule-1-gaat-belastinggeld-kosten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8cf28f38-764d-11e9-b1c7-02d2fb1aa1d7.jpg"
---

<p class="intro">Wat heeft de gewone burger aan de komst van de Formule 1-races in Zandvoort, zo vraagt Cees Sneek zich af. Waarschijnlijk gaat het hem gewoon belastinggeld kosten.</p> <p>Het zal mij benieuwen hoe lang het duurt voordat de politiek gaat besluiten om toch miljoenen aan belastinggeld te pompen in het megalomane project, wat Formule 1 Heineken grand prix 2020 in Zandvoort gaat heten.</p><p>De bochten en paddock worden met minimale aanpassingen klaargemaakt voor de grote race maar buiten het Micky Mouse-circuit zijn ook nog en aantal knelpuntjes te bedenken, bijvoorbeeld de wegen en het spoor in en rond Zandvoort.</p><p>Een aantal jaren geleden al tijdens de A1-race gaf dat al problemen, met als gevolg dat raceliefhebbers in Haarlem op het station urenlang tevergeefs op de trein hebben geacht. De wegen richting Zandvoort aan Zee zijn door de provincie zo gemaakt dat het nu al vrijwel onmogelijk is om zonder lange files de kust te bereiken.</p><p>Ik begrijp dat de eigenaar van het circuit invloed heeft en hij zijn zin kennelijk door kan drammen. Dat de gewone burger weinig opschiet met de komst van de Formule 1 zal hem kennelijk worst zijn.</p><p>Cees Sneek, Amsterdam</p>
