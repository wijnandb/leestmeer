---
layout: post
title: "Deel operaties geschrapt door personeelstekort"
date: Thu, 23 May 2019 19:54:18 +0200
category: binnenland
externe_link: "https://www.telegraaf.nl/nieuws/3639216/deel-operaties-geschrapt-door-personeelstekort"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cae4aeec-7d83-11e9-a69a-02c309bc01c1.jpg"
---

<p class="intro">Het Dijklander Ziekenhuis, met vestigingen in Hoorn, Purmerend, Enkhuizen en Volendam, schrapt in de zomermaanden een deel van de operaties. Dat heeft alles te maken met een personeelstekort in de operatiekamers, gekoppeld aan het feit dat medisch personeel vakantie opneemt.</p> <p>Volgens de medisch manager van het ziekenhuis vervalt 20 procent van de ingrepen en gaat de overige 80 procent gegarandeerd door. Spoedzorg, intensive care en acute opvang van patiënten blijven buiten schot. „Kwaliteit en veiligheid van zorg staat bij elke operatie voorop. En daarbij is uitgerust personeel een cruciale factor. Helaas is het tekort onder ons OK-personeel net als in veel andere ziekenhuizen in de vakantieperiode minder goed op te vangen”, zegt zij.</p><p>Het ministerie van VWS meldde juist donderdag dat het personeelstekort in de zorg terugloopt, doordat het aantal zijinstromers en herintreders toeneemt. Tegelijk groeit het aantal mensen dat de zorg verlaat.</p>
