---
layout: post
title: "De Ligt: ’Een heel natuurlijk proces’"
date: Sun, 25 Aug 2019 22:22:24 +0200
categories: 
- entertainment 
- opinie 
externe_link: "https://www.telegraaf.nl/sport/896889760/de-ligt-een-heel-natuurlijk-proces"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7040e070-c7be-11e9-a497-02d1dbdc35d1.jpg"
---

<p class="intro">PARMA International Matthijs de Ligt bleef zaterdag 90 minuten op de bank in de competitie-opening van Juventus tegen Parma. Verdediger Giorgio Chiellini maakte het enige doelpunt.</p> <p>„Dat ik tegen Parma niet speelde, kwam niet als een verrassing”, vertelt De Ligt voor wie De Oude Dame 75 miljoen euro overmaakte richting Ajax. „Ik heb na mijn komst een goed gesprek met de trainer gevoerd. Ik moet ervoor zorgen dat ik elke dag beter word en dat gevoel heb ik.”</p><p>Naast De Ligt hadden ook Juve-nieuwelingen Rabiot, Demiral en Danilo geen basisplaats. „Dat geen van de aankopen speelde, zegt denk ik genoeg. Het is een heel natuurlijk proces waar ik inzit”, besluit De Ligt.</p><p>’Het komt goed’</p><p>Ruud Gullit blikte zaterdag in Telesport al vooruit op de start van der Serie A. De oud-spits van AC Milan heeft vertrouwen in De Ligt. „De Serie A blijft moeilijk voor een verdediger omdat veel spitsen niet meer dan een klein gaatje of de minste kans nodig hebben om te scoren”, aldus Gullit.</p><p>,,De Ligt zal zich iets meer moeten focussen op verdedigen en alert zijn voor een andere manier van spelen dan bij Ajax. Voor een Nederlandse verdediger - van nature gewend mee te voetballen - is dat een lastige overgang. De Ligt gaat fouten maken, maar met zijn kwaliteiten, z’n uitstraling en persoonlijkheid moet het goed komen met hem bij Juventus.”</p>
