---
layout: post
title: "Zusje Louis Tomlinson overleed aan overdosis"
date: Wed, 11 Sep 2019 13:28:41 +0200
categories: 
- entertainment 
- gossip 
externe_link: "https://www.telegraaf.nl/entertainment/1574629033/zusje-louis-tomlinson-overleed-aan-overdosis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5140e82a-d487-11e9-a8ab-0217670beecd.jpg"
aantal: 145
unieke: 107
---

<p class="intro">Het 18-jarige zusje van Louis Tomlinson overleed in maart aan een overdosis. Félicité had een mix van cocaïne en pijnstillers alprozolam en oxycodon in haar bloed, zo heeft de lijkschouwer woensdag volgens Britse media bekendgemaakt.</p> <p>De Britse nam de drugscocktail niet om zelfmoord te plegen. „Ik heb geen bewijs gevonden dat het een opzettelijke daad was om haar leven te beëindigen.” Een arts onthulde daarnaast dat Félicité al jaren worstelde met verslavingen en dat Louis haar meerdere malen hielp tijdens tevergeefse afkickpogingen.</p><p>De lijkschouwer onthulde haar bevindingen tijdens een zitting die door verschillende nabestaanden werd bijgewoond. De voormalig One Direction-zanger was er niet bij.</p><p>De 27-jarige Louis heeft zich in interviews nog niet uitgelaten over het verlies van zijn zusje. Wel sprak hij een paar dagen na haar dood zijn dank uit voor alle steun en vertelde hij dat hij zich op zijn muziek zou focussen.</p>
