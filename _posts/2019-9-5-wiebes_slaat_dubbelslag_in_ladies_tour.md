---
layout: post
title: "Wiebes slaat dubbelslag in Ladies Tour"
date: Thu, 05 Sep 2019 16:48:29 +0200
category: sport
externe_link: "https://nos.nl/l/2300468"
feature_image: "https://nos.nl/data/image/2019/09/05/575165/1008x567.jpg"
---

<p>Lorena Wiebes heeft na de eerste ook de tweede rit in de Boels Ladies Tour gewonnen. Wiebes was opnieuw de snelste in de massasprint en reed Annemiek van Vleuten dankzij bonificatieseconden uit de leiderstrui.</p>
<p>In de 114 kilometer lange etappe met start en finish in Gennep werden vier ronden van 27,5 kilometer rondom de Mookerplas gereden. Vluchtpogingen werden veelal door een enkeling ondernomen en waren dan ook geen lang leven beschoren.</p>
<p>Kirsten Wild kwam net als woensdag in de sprint als eerste op kop, maar had opnieuw geen antwoord op de versnelling van de 20-jarige Wiebes, die Wild weer naar de tweede plaats verwees.</p>
<p>Wiebes begint vrijdag aan de derde etappe met een voorsprong van zeven seconden op Van Vleuten, de winnares van de voorgaande twee edities van de Ladies Tour. Rond start- en finishplaats Nijverdal krijgen de rensters de nodige hellingen te verwerken.</p>
