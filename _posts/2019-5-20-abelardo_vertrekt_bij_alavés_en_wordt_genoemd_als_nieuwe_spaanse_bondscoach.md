---
layout: post
title: "Abelardo vertrekt bij Alavés en wordt genoemd als nieuwe Spaanse bondscoach"
date: Mon, 20 May 2019 14:55:26 +0200
category: sport
externe_link: "https://nos.nl/l/2285533"
feature_image: "https://nos.nl/data/image/2019/05/20/551371/1008x567.jpg"
---

<p>Abelardo Fernández (49) vertrekt na anderhalf seizoen bij Deportivo Alavés. Dat doet hij in de week waarin zijn naam veelvuldig genoemd wordt als opvolger van de Spaanse bondscoach Luis Enrique.</p>
<p>De huidige keuzeheer heeft zich om zwaarwegende privéredenen afgemeld voor de komende twee EK-kwalificatieduels. In maart liet hij om diezelfde redenen ook tegen Malta al verstek gaan en het is onzeker of hij nog aanblijft.</p>
<p>In Spaanse media wordt nu hevig gespeculeerd over de toekomst van Enrique, al liet technisch directeur José Molina namens de bond onlangs nog weten dat een vertrek van de bondscoach niet aan de orde is. Assistent Roberto Moreno neemt vooralsnog de honneurs waar tijdens de duels met de Faeröer en Zweden.</p>
<p>Abelardo behoedde Alavés vorig seizoen voor degradatie en deed dit seizoen lang mee in de strijd om Europees voetbal. De Basken eindigden in Spanje uiteindelijk als elfde. De club wilde het contract met de 54-voudig international graag verlengen.</p>
<p>Abelardo is overigens een goede vriend van Enrique. De generatiegenoten debuteerden in hetzelfde jaar bij Sporting Gijón en speelden ook samen bij Barcelona en in het nationale team.</p>
