---
layout: post
title: "Ryan Phillippe ontkent huiselijk geweld"
date: Tue, 28 May 2019 07:42:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3657463/ryan-phillippe-ontkent-huiselijk-geweld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/774e8c7a-810d-11e9-89d3-0218eaf05005.jpg"
---

<p class="intro">Ryan Phillippe ontkent dat hij zijn ex Elsie Hewitt heeft mishandeld. In rechtbankpapieren die The Blast in handen heeft, stelt de acteur dat hij slechts probeerde haar op te tillen om haar de deur uit te zetten.</p> <p>Elsie heeft in de rechtszaak die ze tegen Ryan startte verklaard dat hij haar in 2017 van de trap heeft gegooid. De twee zouden ruzie hebben gekregen op een feestje omdat de acteur vond dat zijn toenmalige vriendin niet genoeg aandacht aan hem schonk. Hij zou naar huis zijn vertrokken, zij zou hem achterna zijn gegaan om haar spullen te pakken, waarna de mishandeling zou hebben plaatsgevonden.</p><p>In zijn formele verdediging stelt Ryan dat Elsie het huis weigerde te verlaten. „Het was een impasse, ze wilde niet vertrekken. Op een gegeven moment wilde ik haar uit huis zetten en de deur dichttrekken, omdat ik niet wist wat ik anders moest doen”, aldus de acteur, die aangeeft dat hij de politie niet wilde bellen omdat hij beroemd is en geen media-aandacht wilde. Hij zegt dat hij zijn ex heeft opgetild om haar naar buiten te tillen, maar viel terwijl hij haar vasthield.</p>
