---
layout: post
title: "Eerste halve finale Songfestival begonnen, zonder Duncan Laurence"
date: Tue, 14 May 2019 21:03:39 +0200
category: nieuws
externe_link: "https://nos.nl/l/2284654"
feature_image: "https://nos.nl/data/image/2019/05/14/549984/1008x567.jpg"
---

<p>In Tel Aviv is de eerste halve finale van het Eurovisie Songfestival begonnen. Zeventien landen treden vanavond op. Ze strijden om tien plaatsen in de finale van zaterdag. De show is te volgen op NPO 1 en via een stream op NPO Start.</p>
<p>De Nederlandse inzending Duncan Laurence, een van de favorieten voor de zege, komt vanavond niet in actie. Hij treedt donderdag op in de tweede halve finale.</p>
<p>Een van de landen die vanavond op het podium staan, is Australië. Dat land staat met de operazangeres Kate Miller-Heidke bij de bookmakers hoog genoteerd voor de eindzege. Ook België treedt vanavond op. Eliot zingt het nummer Wake Up.</p>
<p>In deze video zie je meer opvallende acts:</p>
<p>De uitslag van de eerste halve finale, gebaseerd op 50 procent jury-oordeel en 50 procent televoting, wordt vanavond nog bekendgemaakt. De tien geplaatste landen worden dan in willekeurige volgorde opgenoemd.</p>
