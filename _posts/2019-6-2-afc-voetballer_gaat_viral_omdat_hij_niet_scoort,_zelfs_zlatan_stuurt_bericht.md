---
layout: post
title: "AFC-voetballer gaat viral omdat hij niet scoort, zelfs Zlatan stuurt bericht"
date: Sun, 02 Jun 2019 16:34:43 +0200
category: binnenland
externe_link: "http://feeds.nos.nl/~r/nosnieuwsbinnenland/~3/IF-ATdmSs7E/2287319"
feature_image: "https://nos.nl/data/image/2019/06/02/554186/1008x567.jpg"
---

<p>Een persoonlijk berichtje van Zlatan Ibrahimovic krijgen is toch wel de droom van elke (amateur)voetballer, toch? Nou, niet als het bericht gaat over dat je als spits in een heel seizoen nul keer hebt gescoord. Het overkwam de Amsterdamse Philippe Hes, die als spits voetbalt bij AFC Amsterdam, en dus niet zijn beste seizoen heeft gehad: 20 wedstrijden, 0 goals.</p>
<p>Niet alleen Zlatan hoorde over het lage doelsaldo van Hes, ook ex-voetballers Ronald de Boer, Ruud Gullit, Patrick Kluivert, Formule 1-coureur Max Verstappen en artiesten Lil' Kleine en Martin Garrix. Stuk voor stuk besloten ze een filmpje te sturen naar Hes.</p>
<p>Zie hier een aantal voorbeelden:</p>
<p>"Philippe, dit is Zlatan. 20 wedstrijden, 0 goals. What the fuck is this? Dit heb ik nog nooit gehoord", begint Zlatan zijn video gericht aan Hes. Hij nodigt hem vervolgens uit voor een voetballesje op zijn school. Maar misschien moet Hes gewoon stoppen met voetbal, stelt Zlatan voor. "Dat is waarschijnlijk het beste om te doen. Succes met je shit-resultaten."</p>
<p>Hes vindt het allemaal heel bijzonder. Volgens de spits is het begonnen met een filmpje op het AFC Amsterdam-account op social media. "Daar reageerde Ronald de Boer op en daarna ging het superhard", vertelt Hes in NPO Radio 1-programma Langs de Lijn. "En het gaat maar door."</p>
<p>Hes voetbalt al 25 jaar bij AFC. "En na al die jaren in een heel seizoen geen een keer scoren, ja dat is wel slecht. Het gaat toch wel een beetje in je koppie zitten na 6 Ã  7 wedstrijden. Dan gaan de jongens een beetje opmerkingen maken en word je onzeker."</p>
<p>Daardoor voelde hij nog meer de druk om te scoren. "Ook al staan er maar vier mensen langs de lijn." Hes speelt in het vijfde zaterdagelftal van de Amsterdamse amateurclub.</p>
<p>Volgens Ruud Gullit kan het ook aan Hes' teamgenoten liggen, zegt hij in zijn video. "Misschien ben je niet in de gelegenheid gekomen om te scoren. Dat kan gebeuren, dat gebeurt ook wel eens op het hoogste niveau. Niet vaak, moet ik zeggen." Maar Hes denkt niet dat hij zijn teamgenoten iets kan verwijten. "Het ligt echt aan mij. Mijn ploeggenoten werden er moedeloos van."</p>
<h2>Les van Zlatan of training van Kluivert</h2>
<p>Van de een op de andere dag is hij nu een bekende voetballer. Daardoor wil hij zijn tegenvallende resultaten gaan aanpakken. "Ik ga nu trainen, Kluivert heeft me aangeboden om spitsentraining te geven. Ik ga het aanpakken en volgende keer beter. Die school van Zlatan klinkt ook wel goed."</p>
<p>Maar nog een jaar zonder doelpunten wil hij niet meer. "Nee, als dat gebeurt, dan stop ik. Dat heb ik ook beloofd aan de jongens."</p><img src="http://feeds.feedburner.com/~r/nosnieuwsbinnenland/~4/IF-ATdmSs7E" height="1" width="1" alt=""/>
