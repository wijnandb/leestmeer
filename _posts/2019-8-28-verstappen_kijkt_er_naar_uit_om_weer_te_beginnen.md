---
layout: post
title: "Verstappen kijkt er naar uit om weer te beginnen"
date: Wed, 28 Aug 2019 11:22:15 +0200
categories: 
- sport 
- autosport 
externe_link: "https://www.telegraaf.nl/sport/1401693119/verstappen-kijkt-er-naar-uit-om-weer-te-beginnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f8315582-c9ad-11e9-86e9-02d2fb1aa1d7.jpg"
---

<p class="intro">Max Verstappen kijkt na een kleine maand pauze uit naar de hervatting van het seizoen in de Formule 1. De Nederlander won twee van de laatste vier races en eindigde ook nog een keer als tweede.</p> <p>„Het was goed om een zomerstop te hebben. Ik ben op vakantie geweest en heb tijd doorgebracht met familie en vrienden, voorafgaand aan een weer drukke periode. Maar ik kijk ernaar uit om weer te beginnen, zeker na onze geweldige reeks resultaten voor de zomerstop”, zegt de 21-jarige coureur van Red Bull tegen Verstappen.nl.</p><p>Verstappen won in Oostenrijk en Duitsland en bij de laatste race voor de korte break, in Hongarije, werd hij tweede. De hervatting is in België, op het circuit van Spa-Francorchamps. „België is een thuisrace voor me en het is altijd geweldig om er zoveel fans te zien die ons supporten”, aldus Verstappen.</p><p>„Spa is mijn favoriete circuit op de kalender, dus het is mooi om daarmee de tweede helft van het seizoen te starten. Er zijn veel rechte stukken en het is altijd een uitdaging om het beste compromis te vinden voor de rechte stukken en de bochten.”</p>
