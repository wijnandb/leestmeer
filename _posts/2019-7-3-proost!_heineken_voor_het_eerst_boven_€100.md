---
layout: post
title: "Proost! Heineken voor het eerst boven €100"
date: Wed, 03 Jul 2019 14:44:49 +0200
categories: 
- financieel 
- koersen 
externe_link: "https://www.telegraaf.nl/financieel/1152482171/proost-heineken-voor-het-eerst-boven-100"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e9ea5874-9da3-11e9-9f1f-0217670beecd.jpg"
---

<p class="intro">Het aandeel Heineken heeft voor het eerst de magische grens van €100 doorbroken. De bierbrouwer staat even na half drie op €100,70 per aandeel, een totale marktwaarde van €58 miljard.</p> <p>Vandaag profiteert het bedrijf van een positief rapport van de analisten van Goldman Sachs. De grote Amerikaanse zakenbank toonde zich vanochtend vroeg positief over de hele sector van consumptiegoederen. Bedrijven in die branche profiteren van gunstige wisselkoersen en lagere rente op schulden.</p><p>Eerder dit jaar was Heineken tachtig jaar beursgenoteerd. Wie bijna een eeuw geleden een van de eerste aandelen Heineken zou hebben gekocht, en dat altijd zou hebben aangehouden, heeft nu ruim €25.000 in handen.</p><p>Door de aparte constructie van Heineken komt een groot deel van de dit jaar geboekte beurswinst overigens bij Heineken-erfgenaam Charlene de Carvalho terecht. Via een holding is zij voor 25% eigenaar van ’s werelds tweede bierbrouwer. Volgens de Sunday Times heeft zij een vermogen van $16,3 miljard.</p>
