---
layout: post
title: "Utrecht laat bidbook Songfestival per fietskoerier bezorgen"
date: Wed, 10 Jul 2019 09:14:00 +0200
category: entertainment
externe_link: "https://www.telegraaf.nl/entertainment/2118646106/utrecht-laat-bidbook-songfestival-per-fietskoerier-bezorgen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3835b42a-a302-11e9-affb-0217670beecd.jpg"
---

<p class="intro">De Domstad gaat definitief een bidbook voor het Eurovisiesongfestival inleveren. Dat gaat Utrecht op een wel heel bijzondere manier doen, namelijk per fietskoerier.</p> <p>Jaarbeurs-directeur Jacqueline Bakker en wethouder Klaas Verschuure overhandigen woensdag om 9.00 uur op het Domplein het bidbook aan een fietskoerier, die het document naar de NPO in Hilversum zal brengen. De fietskoerier zal worden uitgezwaaid onder de klanken van een aantal Songfestival-liedjes die stadsbeiaardier Malgosia Fiebig op het carillon van de Domtoren speelt.</p><p>Hoewel er aanvankelijk nog onzekerheid heerste of Utrecht wel mee zou doen, stelt de stad zich met het inleveren van het bidbook officieel kandidaat om volgend jaar het Eurovisiesongfestival te huisvesten.</p><p>Andere steden die hoogstwaarschijnlijk woensdagmiddag ook hun bidbook zullen overhandigen zijn Rotterdam, Maastricht, Arnhem en Den Bosch.</p>
