---
layout: post
title: "Boasson Hagen sprint naar ritzege in Criterium du Dauphiné"
date: Sun, 09 Jun 2019 14:56:28 +0200
categories: 
- sport 
- wielrennen 
externe_link: "https://nos.nl/l/2288294"
feature_image: "https://nos.nl/data/image/2019/06/09/555673/1008x567.jpg"
---

<p>Wielrenner Edvald Boasson Hagen heeft de eerste etappe van het Critérium du Dauphiné gewonnen. De Noor troefde de Belgen Philippe Gilbert en Wout van Aert af in de sprint in Jussac.</p>
<p>In de heuvelachtige etappe gingen zes man vroeg op pad, van wie Oliver Naesen en Magnus Cort Nielsen het het langst volhielden. Zij werden, met de later aangehaakte Bjorg Lambrecht, pas in de laatste kilometer ingerekend.</p>
<p>Dat ze nog net teruggehaald werden was vooral de verdienste van de Belgische ploeg Deceuninck, dat met Philippe Gilbert, Zdenek Stybar en Julian Alaphilippe drie troeven voor de dagzege had.</p>
<p>Mitchelton werkte hard mee in de hoop dat Daryl Impey zou scoren. De Zuid-Afrikaan kwam echter niet verder dan de zestiende plaats in de eerste rit van de koers die nog tot volgende week zondag duurt.</p>
<h2>Rentree Dumoulin</h2>
<p>De Dauphiné is de eerste koers van Tom Dumoulin na de Giro d'Italia, die hij al in de vijfde etappe moest verlaten met een knieblessure. Dumoulin is nog altijd niet pijnvrij en hoopt dat zijn lichaam goed reageert op de inspanningen in de Franse rittenkoers</p>
<p>Afgelopen vrijdag zei Dumoulin dat hij de Ronde van Frankrijk (start op 6 juli) wellicht niet in topvorm kan halen als hij de Dauphiné niet goed doorkomt. "Twee weken geleden dacht ik dat ik nu geen twijfels meer zou hebben, maar die twijfels heb ik wel."</p>
<p>Dumoulin kwam als 41ste over de finish, tussen de andere klassementsmannen in het peloton.</p>
<p>Bekijk hieronder het interview met Dumoulin van afgelopen vrijdag:</p>
<p>Bekijk hier de uitslagen van de eerste etappe:</p>
