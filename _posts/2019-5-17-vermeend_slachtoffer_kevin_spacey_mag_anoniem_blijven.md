---
layout: post
title: "Vermeend slachtoffer Kevin Spacey mag anoniem blijven"
date: Fri, 17 May 2019 08:39:04 +0200
categories: 
- entertainment 
- gossip 
externe_link: "https://www.telegraaf.nl/entertainment/3602151/vermeend-slachtoffer-kevin-spacey-mag-anoniem-blijven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7697cc26-786e-11e9-a596-02d2fb1aa1d7.jpg"
---

<p class="intro">Slecht nieuws voor Kevin Spacey. Een rechter in Los Angeles heeft namelijk bepaald dat de man die de acteur aanklaagt voor aanranding zijn identiteit niet hoeft prijs te geven. Spacey had hier om gevraagd, omdat hij het niet juist achtte dat het vermeende slachtoffer anoniem bleef gedurende de zaak.</p> <p>Dat meldt The Blast. De eens zo gevierde acteur eiste dat de zaak geseponeerd zou worden indien er geen identiteit bekend werd gemaakt, maar daar denkt de rechter dus anders over.</p><p>Degene om wie het gaat zegt dat hij in oktober 2016 is aangerand door Spacey toen hij hem thuis een massage kwam geven. Volgens de man greep de acteur zijn hand en forceerde hem zijn geslachtsdelen aan te raken. Ook wilde hij hem oraal bevredigen. Hierop pakte het vermeende slachtoffer zijn massagetafel en ging er vandoor.</p>
