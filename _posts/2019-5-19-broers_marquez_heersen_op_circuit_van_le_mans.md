---
layout: post
title: "Broers Marquez heersen op circuit van Le Mans"
date: Sun, 19 May 2019 15:52:37 +0200
category: sport
externe_link: "https://nos.nl/l/2285403"
feature_image: "https://nos.nl/data/image/2019/05/19/551159/1008x567.jpg"
---

<p>Het was groot feest voor de Spaanse familie Marquez op het circuit van Le Mans. Marc Marquez verstevigde zijn leidende positie in het WK-klassement in de MotoGP met een fraaie zege op het Franse circuit. Zijn broer Alex pakte de overwinning in de Moto2.</p>
<p>Marquez vertrok zondag voor de 55ste keer van polepositie. Daarmee evenaarde de Spaanse wegracer de prestatie van veelvoudig wereldkampioen Valentino Rossi. Alleen de Australiër Mick Doohan heeft er met 58 meer achter zijn naam staan.</p>
<p>Bij de start was Danilo Petrucci het snelste weg, maar Marquez stelde vrij snel orde op zaken. Jack Miller, en uiteindelijk ook Rossi en Andrea Dovizioso slaagden erin bij de Spanjaard aan te sluiten.</p>
<h2>Opmars</h2>
<p>Alex Rins, de Spaanse nummer twee uit het WK-klassement, was op dat moment bezig met een opmars. Achterin gestart na een dramatische kwalificatie, werkte hij zich gestaag op naar een plaats in de toptien.</p>
<p>Marquez maakte vooraan geen fout en tekende voor de driehonderdste zege voor het fabrieksteam van Honda. Op bijna twee seconden finishte Dovizioso als tweede en Petrucci als derde. Rins kan nog de tiende plaats afdwingen.</p>
<h2>WK-klassement</h2>
<p>In het WK leidt Marquez (95 punten) na vijf races met acht punten voorsprong op Dovizioso. Rins heeft als nummer drie twintig punten minder. Valentino Rossi, zondag vijfde, heeft als vier in het klassement 72 punten.</p>
<p>Ook in de Moto2 was er succes voor de familie Marquez. Alex Marquez hield zijn jonge landgenoten Jorge Navarro en Augusto Fernandez achter zich. Hij klom naar de vierde plaats in het WK-klassement.</p>
<p>De Nederlander Bo Bendsneyder haalde het einde niet in de Moto2. Met nog dertien ronden te gaan parkeerde hij zijn machine in de pits.</p>
<h2>Crash</h2>
<p>WK-leider Lorenzo Baldassari haalde de finish ook niet. Hij crashte vroeg in de wedstrijd. Nummer twee Thomas Lühti bracht zijn achterstand op Baldassari door zijn zesde plaats terug tot zeven punten.</p>
