---
layout: post
title: "Kansen Bertens op WTA Finals slinken na nederlaag in Linz"
date: Fri, 11 Oct 2019 17:32:29 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/gFw4610kKlA/2305698"
feature_image: "https://nos.nl/data/image/2019/10/11/584170/1008x567.jpg"
aantal: 257
unieke: 168
bron: "NOS"
---

<p>Kiki Bertens is er niet in geslaagd bij het hardcourttoernooi in Linz de halve finales te bereiken. Daardoor blijft de Nederlandse tennisster negende in de race om plaatsing voor de WTA Finals, het eindejaartoernooi waarvoor alleen de beste acht speelster van de wereld zich kwalificeren.</p>
<p>In het Oostenrijkse Linz, waar Bertens als eerste geplaatst was, werd ze teruggewezen door de 15-jarige Amerikaanse Cori Gauff: 7-6 (1), 6-4.</p>
<p>Gauff speelde, anders dan in haar vorige partijen in Linz, onbevangen en scoorde veel met goed gecamoufleerde dropshots. Bertens stond in de eerste set veelvuldig onder druk in haar eigen opslaggames, al kreeg ze geen breekpunten tegen.</p>
<p>In de tiebreak sloeg ze bij 1-4 een dubbele fout, waarna ze probeerde de schade met alles-of-nietsballen te herstellen. In het vervolg sprong Bertens te slordig om met de kansen die ze kreeg.</p>
<h2>Moskou en daarna Shenzhen?</h2>
<p>Bertens had minimaal de halve finales moeten halen om punten te sprokkelen voor de wereldranglijst. Ze komt nu alleen nog in actie in Moskou, vanaf 14 oktober. Daar moet ze de kleine achterstand op Serena Williams, de nummer acht in de race om tickets voor de WTA Finals, zien te overbruggen.</p>
<p>Overigens is er gerede kans dat Williams niet in actie zal komen bij de WTA Finals. De Amerikaanse heeft zich de afgelopen weken niet in het wedstrijdcircuit gemeld. Als ze ook de WTA Finals aan zich voorbij laat gaan, krijgt de nummer negen van de wereldranglijst toegang tot het eindejaarstoernooi. De WTA Finals in het Chinese Shenzhen beginnen op 27 oktober.</p><img src="http://feeds.feedburner.com/~r/nossporttennis/~4/gFw4610kKlA" height="1" width="1" alt=""/>
