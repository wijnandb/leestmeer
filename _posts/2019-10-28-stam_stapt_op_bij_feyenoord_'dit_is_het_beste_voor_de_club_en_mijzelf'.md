---
layout: post
title: "Stam stapt op bij Feyenoord: 'Dit is het beste voor de club en mijzelf'"
date: Mon, 28 Oct 2019 17:45:23 +0100
category: sport
externe_link: "https://nos.nl/l/2308064"
feature_image: "https://nos.nl/data/image/2019/10/28/588108/1008x567.jpg"
aantal: 201
unieke: 142
bron: "NOS"
---

<p>Jaap Stam vertrekt bij Feyenoord. De 47-jarige trainer heeft zijn conclusies getrokken na de desastreuze 4-0 nederlaag tegen Ajax.</p>
<p>Er was de laatste weken veel kritiek op het spel en de tactiek van Feyenoord, dat na elf speelronden op de twaalfde plaats in de eredivisie staat. In de Europa League leed de Rotterdamse club teleurstellende nederlagen tegen Rangers FC en Young Boys.</p>
<p>"Ik heb er goed en lang over nagedacht. Mijn uiteindelijke conclusie is dat het beter voor de club, de spelers en mijzelf is als ik een stap opzij doe", reageert Stam op de website van Feyenoord.</p>
<h2>'Spelers wilden verder met Stam'</h2>
<p>Technisch directeur Sjaak Troost betreurt het opstappen van de coach. "De trainer had zeker onze steun nog en ook de spelersgroep wilde met hem verder."</p>
<p>"Maar als iemand zelf zegt: ik geloof er niet meer in en wil niet meer, dan respecteren we dat en houdt het op. Hoe jammer ook."</p>
<p>Stam was bezig aan zijn eerste seizoen bij Feyenoord en coachte de club in achttien officiÃ«le duels. Afgelopen jaargang was hij sinds december 2018 werkzaam als trainer van PEC Zwolle.</p>
<p>De reactie van Jaap Stam van zondagavond na de 4-0 nederlaag van Feyenoord tegen Ajax in Amsterdam:</p>
