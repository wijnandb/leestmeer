---
layout: post
title: "Sybrand Buma vertrekt, 'het einde van een tijdperk'"
date: Thu, 16 May 2019 22:51:45 +0200
category: nieuws
externe_link: "https://nos.nl/l/2285038"
feature_image: "https://nos.nl/data/image/2018/11/03/510493/1008x567.jpg"
---

<p>Er werd al lange tijd met grote zekerheid over gespeculeerd: CDA-leider Sybrand Buma is voorgedragen als de nieuwe burgemeester van Leeuwarden. Het CDA moet op zoek naar een nieuwe partijleider.</p>
<p>"Ik zal mij ten volle inzetten voor alle inwoners", twitterde Buma meteen na de bekendmaking. Hij noemt het burgemeesterschap van de Friese hoofdstad - als Fries en met al zijn politieke ervaring - iets "wat zo moest zijn".</p>
<p>Buma: "Deze vacature paste bij mij. Ik ben ongelooflijk blij en bevoorrecht dat de gemeenteraad mij ook ziet als de nieuwe burgemeester. Ik had echt de indruk dat ik op deze baan moest solliciteren, anders zou ik altijd spijt hebben gehad."</p>
<p>Buma volgt Ferd Crone op, die na ruim 11 jaar afzwaait als burgemeester. Met de benoeming krijgt Leeuwarden voor het eerst een burgemeester van CDA-huize.</p>
<p>Maar moet je ook de Elfstedentocht hebben gereden om de Friese hoofdstad te besturen? Volgens sommige Friezen wel. In elk geval komt met Sybrand Buma een eerbiedwaardig Fries patriciÃ«rsgeslacht in Leeuwarden aan het roer. Al twaalf keer eerder was een Buma burgemeester in de provincie.</p>
<p>Premier Mark Rutte laat weten dat Buma binnen de coalitie een steunpilaar was. "Met wie ik bovendien een sterke vertrouwensband heb opgebouwd. We gunnen hem deze kans enorm. Leeuwarden mag in zijn handen knijpen."</p>
<p>Buma is de derde hoofdrolspeler bij de totstandkoming van het huidige kabinet die vertrekt. De eerste was VVD-secondant Halbe Zijlstra, die als minister van Buitenlandse Zaken vertrok vanwege een verzonnen ontmoeting met de Russische president Poetin. De tweede was D66-leider Alexander Pechtold.</p>
