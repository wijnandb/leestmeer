---
layout: post
title: "Raadsels rond kruisboogdoden in pension"
date: Sun, 12 May 2019 10:45:05 +0200
category: buitenland
externe_link: "https://www.telegraaf.nl/nieuws/3573297/raadsels-rond-kruisboogdoden-in-pension"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/495d9f82-74a0-11e9-85a2-02c309bc01c1.jpg"
---

<p class="intro">In een pension in het Duitse Passau zijn drie doden aangetroffen met pijlen in hun lichaam. Medewerkers van het pension ontdekten de lichamen zaterdag in een kamer. Justitie heeft opdracht gegeven voor een autopsie op de lichamen, zei de politie zondag.</p> <p>De politie vond in de kamer ook twee kruisbogen. De doden zijn een 54-jarige man en twee vrouwen van 33 en 30 jaar. Ze komen uit Nedersaksen en Rijnland-Palts en waren vrijdag in het pension aangekomen. Hun onderlinge relatie is onduidelijk.</p><p>Het gezelschap zou vrijdag een kamer in het pension hebben betrokken. Volgens lokale media wilden de gasten drie nachten blijven en hadden ze geen ontbijt geboekt.</p><p>Volgens een hotelgast die sliep in een kamer ernaast, was het een rustige nacht. De vrouw hoorde pas de volgende avond over de gruwelvondst.</p><p>De politie heeft geen aanwijzingen dat er andere mensen betrokken zijn bij hun dood. Het onderzoek gaat door.</p><p>Het pension ligt net buiten de stad, bij een strand en enigszins verscholen in het groen.</p>
