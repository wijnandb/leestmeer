---
layout: post
title: "Bodegraver dacht dat vrouw ’vampier’ was geworden"
date: Mon, 03 Jun 2019 11:14:00 +0200
categories: 
- entertainment 
- opinie 
externe_link: "https://www.telegraaf.nl/nieuws/3681713/bodegraver-dacht-dat-vrouw-vampier-was-geworden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7382c802-85e2-11e9-9186-0218eaf05005.jpg"
---

<p class="intro">Update - De man uit Bodegraven (42) die ervan wordt verdacht zijn 35-jarige vrouw met 71 messteken om het leven te hebben gebracht, dacht dat ze ’een vampier met drie kleuren in haar ogen’ was geworden. Ook zei hij dat ’de duivel er was’. Het OM wil de man niet straffen en enkel tbs opleggen omdat hij volledig ontoerekeningsvatbaar is.</p> <p>Ljubisa O. moet zich vandaag verantwoorden voor de rechter. Zijn vrouw Jasmina werd in april gevonden op de grond naast de bank in de woonkamer. Een groot mes lag bovenop haar. Ook lagen er zonnebloempitten en sigaretten op haar lichaam. “Die zijn op haar gegooid. Ik weet het niet. Omdat de duivel er was”, zei de Macedoniër O. vandaag.</p><p>Een aantal van de 71 messteken was zo diep, dat de ribben en neus van de vrouw waren gebroken.</p><p>De Macedoniër had psychische problemen. Het gezin werd door hulpinstanties begeleid, hun kinderen zouden destijds al uit huis zijn geplaatst.</p><p>Volgens rechtbankverslaggever Saskia Belleman verloopt het gesprek met O. chaotisch en geeft hij nauwelijks antwoord op vragen. Ook lijkt hij steeds tegenstrijdige verklaringen af te leggen.</p><p>Gedragsdeskundigen zeggen dat Ljubisa O. tijdens het doodsteken van zijn vrouw volledig onder invloed was van zijn stoornis, en dat hij volledig ontoerekeningsvatbaar was. Justitie neemt die conclusie over, en vraagt ontslag van rechtsvervolging, maar wel tbs met dwangverpleging.</p><p>Tijdens een eerdere pro formabehandeling legde O. een bekentenis af: ’Sorry wat ik heb gedaan. Ik wilde mijn eigen vrouw niet doodmaken. Het werd zwart voor mijn ogen.’ Daarvoor ontkende hij steeds. Ook vertelde hij dat zijn vrouw een mes pakte en dat hij haar uit zelfverdediging stak. Volgens zijn advocaat verliepen de verhoren door de politie ook al moeizaam en verklaarde O. steeds iets anders.</p><p>Rechtbankverslaggever Saskia Belleman volgt de zaak live. Bekijk haar updates:</p>
