---
layout: post
title: "’Miljoenentransfer Bale naar China van de baan’"
date: Sun, 28 Jul 2019 19:48:20 +0200
category: sport
externe_link: "https://www.telegraaf.nl/sport/581442949/miljoenentransfer-bale-naar-china-van-de-baan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e64d6b00-b15f-11e9-9981-02d1dbdc35d1.jpg"
---

<p class="intro">De transfer van Gareth Bale van Real Madrid naar het Chinese Jiangsu Suning is in een impasse geraakt, omdat beide clubs maar geen akkoord vinden omtrent de transferprijs, zo maakte een bron dicht bij de speler zondag bekend aan het Franse nieuwsagentschap AFP.</p> <p>De dertigjarige Bale moet vertrekken bij Real, maar heeft er nog een contract voor drie seizoenen en zes jaar geleden betaalde de Koninklijke nog honderd miljoen euro om hem los te weken bij Tottenham Hotspur, destijds een transferrecord. Real wilde nog graag wat van die miljoenen terugverdienen en dus leek het kapitaalkrachtige Jiangsu Suning uit China de ideale uitweg, waar Bale een contract voor drie jaar kan tekenen dat hem wekelijk bijna een miljoen euro zou opbrengen.</p><p>De international van Wales zou nu halsoverkop moeten terugkeren uit China, waar hij nog maar net aangekomen is om zijn medische testen af te leggen. Ook de BBC komt met hetzelfde verhaal op de proppen.</p><p>Volgens Marca, de huiskrant van Real, zou de transfer tegengehouden worden door de familie van de speler, die de levens- en werkomstandigheden in China niet zouden zien zitten. De familie van Bale zou aandringen om een alternatief in Europa te zoeken.</p>
