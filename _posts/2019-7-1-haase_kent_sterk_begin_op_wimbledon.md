---
layout: post
title: "Haase kent sterk begin op Wimbledon"
date: Mon, 01 Jul 2019 16:46:28 +0200
category: sport
externe_link: "https://www.telegraaf.nl/sport/2003394796/haase-kent-sterk-begin-op-wimbledon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/12278a18-9c1a-11e9-958f-0217670beecd.jpg"
---

<p class="intro">Robin Haase heeft in de eerste ronde van Wimbledon Jozef Kovalik na drie sets naar huis gestuurd, 6-1, 6-3, 6-1</p> <p>Haase speelde maandag op de openingsdag van Wimbledon tegen de Slowaakse nummer 165 van de wereld. De Nederlander is terug te vinden op de 76e plek van de wereldranglijst.</p><p>Het gat op de ranglijst was tijdens de gehele wedstrijd goed terug te zien. Haase pakte vroeg in de eerste set een break voorsprong en boog dat vervolgens snel om in een overtuigende setwinst: 6-1.</p><p>Haase had vaak een sterk antwoord op de service van zijn opponent en bleef vooral scherp op breakpoints. Na twee sets gespeeld te hebben kreeg de elfvoudig Wimbledon-deelnemer vijf kansen om door de opslag van Kovalik te breken. Daarvan benutte hij er vier. Set twee: 6-3.</p><p>De derde set was een herhaling van zetten. Haase brak snel door de service heen van Kovalik en bleef zelf solide serveren. Daardoor trok Haase de derde set snel naar zich toe: 6-1. De Nederlander had slechts 1 uur en 21 minuten nodig om met de Slowaak af te rekenen.</p><p>In de tweede ronde - die op woensdag wordt gespeeld - neemt Haase het op tegen Prajnesh Gunneswaran of de verliezend finalist van 2016, Milos Raonic.</p><p>Bertens</p><p>Kiki Bertens speelt dinsdagavond haar eerste partij op Wimbledon op baan 12. Haar duel met de Luxemburgse Mandy Minella staat als vierde gepland.</p><p>Lesley Kerkhove, die al drie wedstrijden wist te winnen in het kwalificatietoernooi, speelt de derde wedstrijd op baan 7. Kerkhove treft de Servische Ivana Jorovic.</p>
