---
layout: post
title: "26 leerlingen Calvijn herkansen, 50 geslaagd"
date: Mon, 24 Jun 2019 18:35:55 +0200
category: binnenland
externe_link: "https://www.telegraaf.nl/nieuws/180227948/26-leerlingen-calvijn-herkansen-50-geslaagd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/321d2fde-969e-11e9-ad06-02d1dbdc35d1.jpg"
---

<p class="intro">De eindexamenkandidaten van het Calvijn College hebben maandag hun examenuitslag gekregen. Vijftig leerlingen zijn geslaagd, 26 gaan herkansen en één leerling heeft zich teruggetrokken van het examen. De Inspectie van het Onderwijs had eerder bij de examens van de vmbo-leerlingen meerdere tekortkomingen vastgesteld.</p> <p>De 77 examenkandidaten hadden eigenlijk woensdag 12 juni hun uitslag moeten krijgen, maar dat liep vertraging op omdat meerdere cijfers ontbraken. Na onderzoek van de inspectie bleek dat er veel tekortkomingen waren. Bij sommige leerlingen waren zelfs een of meerdere toetsen van het schoolexamen niet afgenomen. Om de definitieve uitslag te bepalen, moesten 68 kandidaten examens opnieuw doen. Negen kandidaten moesten langer wachten op hun uitslag.</p><p>Het Calvijn College heeft alle leerlingen op school uitgenodigd om hun persoonlijke situatie te bespreken. „Met de leerlingen wordt doorgenomen welke vakken ze kunnen gaan herkansen en wanneer deze herkansingen plaatsvinden”, meldt de Amsterdamse school, die extra lesdagen en examentrainingen heeft ingepland.</p><p>De herkansingen vinden plaats tot en met maandagochtend 1 juli. Diezelfde dag nog weten de herkansers of ze alsnog zijn geslaagd. Dinsdag is de diploma-uitreiking.</p>
