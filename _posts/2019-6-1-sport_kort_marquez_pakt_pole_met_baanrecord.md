---
layout: post
title: "Sport Kort: Marquez pakt pole met baanrecord"
date: Sat, 01 Jun 2019 18:47:00 +0200
category: sport
externe_link: "https://www.telegraaf.nl/sport/3677032/sport-kort-marquez-pakt-pole-met-baanrecord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ec1ac438-848c-11e9-a442-02d2fb1aa1d7.jpg"
---

<p>In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p><p>18.37 uur: Ellen van Dijk heeft de vijfde etappe in de Ronde van Thüringen gewonnen. De 32-jarige wielrenster was de snelste in de tijdrit met start en finish in Meiningen. Van Dijk legde de 17,9 kilometer tegen de klok af in 25 minuten en 35 seconden. Ze was 21 seconden sneller dan de Duitse Lisa Brennauer en 33 seconden dan de eveneens Duitse Lisa Klein. De Duitse Kathrin Hammes, die de zesde tijd reed, blijft leider in het klassement. De Ronde van Thüringen eindigt zondag.</p><p>18:24 uur: Wielrenner Alexander Kristoff heeft de vijfde etappe van de Ronde van Noorwegen gewonnen. De sprinter van UAE Team Emirates was de Colombiaan Álvaro José Hodeg en de Noor Kristoffer Halvorsen te snel af.</p><p>18.01 uur De Nederlandse roeiploeg is op de laatste dag van de EK in Luzern vertegenwoordigd in liefst elf A-finales. De lichte mannen dubbelvier opent zondag namens Oranje de strijd om de medailles met hun race over 2000 meter. De Holland Acht komt op de finaledag het laatst in actie.</p><p>16.30 uur De Spaanse motorcoureur Marc Márquez heeft tijdens de kwalificatie voor de Grote Prijs van Italië in de MotoGP-klasse op zijn Honda het baanrecord verbeterd. De wereldkampioen pakte pole op Mugello met een snelste ronde van 1.45,519 minuten.</p><p>12.06 uur Ranomi Kromowidjojo is bij de prestigieuze Champions Swim Series als derde geëindigd op de 100 meter vrij in Indianapolis. 'Kromo' nam ook nog het brons mee op de 50 meter rugslag.</p><p>12.00 uur De synchroonzwemsters Noortje en Bregje de Brouwer zijn bij de FINA World Series in het Canadese Québec ook op de vrije uitvoering op de vierde plaats geëindigd. De tweeling deed dat in een persoonlijk puntenrecord: 86,3667.</p><p>10.59 uur: Deontay Wilder en Tyson Fury stappen weer de ring in, dat heeft de Amerikaan bevestigd. „De contracten zijn getekend”, zo laat The Bronze Bomber weten via Twitter. Wilder en Fury stonden vorig jaar tegenover elkaar. De Brit leek in de twaalfde ronde knock-out te gaan, maar stond tegen alle verwachtingen weer op waarna de partij in een gelijkspel eindigde. Daardoor zijn beide bokser nog steeds ongeslagen. Wilder vecht eerder dit jaar nog tegen de Cubaan Luis Ortiz, die hij in 2018 al eens versloeg.</p><p>10.24 uur: De synchroonzwemsters Noortje en Bregje de Brouwer zijn bij de FINA World Series in het Canadese Québec ook op de vrije uitvoering op de vierde plaats geëindigd. De tweeling deed dat in een persoonlijk puntenrecord: 86,3667. Net als een dag eerder bij de technische uitvoering moest het Nederlandse duo de zwemsters van China, Japan en Canada voor zich dulden. De laatste wedstrijd voor het nationaal duet dit seizoen is het WK, dat half juli wordt gehouden in Gwangju. Bij het vorige WK, twee jaar geleden in Boedapest, misten de 20-jarige zusjes de finale op zowel de technische als de vrije uitvoering.</p><p>09.03 uur: Joost Luiten is ietwat opgekrabbeld in de tweede ronde van The Memorial, het toernooi dat jaarlijks wordt georganiseerd door golflegende Jack Nicklaus. Op de tweede dag kwam Luiten tot 71, 1 onder par. Daardoor klom hij iets: van de gedeelde 66e naar de 55e plaats. De Noord-Ier Rory McIlroy en de Amerikanen Matt Kuchar en Phil Mickelson haalden niet eens de cut. De leiding is in handen van de Amerikaan Troy Merritt, de Zuid-Koreaan Lee Kyoung-hoon en de Duitser Martin Kaymer. Het drietal was op de banen van Muirfield Village in Dublin (Ohio) tot nu toe goed voor 135 slagen, 9 onder par.</p><p>08.41 uur: Voor golfster Anne van Dam dreigt net als vorig jaar een voortijdig einde van de US Open. Op de tweede major van dit jaar moest Van Dam terrein prijsgeven. Met nog twee holes voor de boeg en dreigend onweer sloot ze de dag af met 4 boven par nadat ze op de eerste dag op par (71 slagen) was uitgekomen. De verwachting is dat de cut bij 3 boven par ligt. Eén golfster leidt voorlopig in het toernooi waar voor de winnares 1 miljoen dollar klaar ligt, een kleine negen ton in euro's. De Japanse Mamiko Higa kwam na rondes van 65 en 71 uit op 136, 6 onder par. Ook enkele van haar concurrentes konden hun ronde niet beëindigen.</p>
