---
layout: post
title: "Oproep: beelden van winnares Elfstedentocht van 1985 gezocht"
date: Wed, 02 Oct 2019 14:46:13 +0200
categories: 
- sport 
- schaatsen 
externe_link: "http://feeds.nos.nl/~r/nossportschaatsen/~3/YfSE_tEIsY4/2304355"
feature_image: "https://nos.nl/data/image/2019/10/02/581859/1008x567.jpg"
aantal: 208
unieke: 139
bron: "NOS"
---

<p>Het programma Andere Tijden Sport zoekt beelden van de beste vrouw tijdens de Elfstedentocht van 1985, Lenie van der Hoorn. Ze kwam tijdens de dertiende Elfstedentocht ruim drie kwartier na winnaar Evert van Benthem over de finish, maar er zijn geen videobeelden gemaakt.</p>
<p>Het programma Andere Tijden Sport doet nu een oproep aan iedereen die erbij was die dag en beelden heeft gemaakt, om contact op te nemen met de redactie.</p>
<p>"Want er is helemaal niets", zegt Kees Jongkind van het NTR/NOS-programma. "Er is een interview door Evert ten Napel van na de finish. En er is een stukje voor de start. Maar alles wat ertussenin zit hebben we haar niet in beeld."</p>
<h2>Wel foto's, maar geen beelden</h2>
<p>Er was in 1985 geen aparte wedstrijd voor vrouwen. Van der Hoorn, met rugnummer 28, schaatste 47 minuten achter de mannelijke koplopers. "De NOS heeft gekozen voor de kop van de wedstrijd en daar zat zij niet in", vertelt Jongkind. "Er zijn wat fragmenten vanuit de helikopter waarvan wordt gezegd: dat is haar. Maar zelf zegt ze dat ze dat ook niet is. Dus we hebben niets. Wel een mooi verhaal en foto's, maar we zouden ook graag bewegende beelden van haar zien tijdens die Elfstedentocht."</p><img src="http://feeds.feedburner.com/~r/nossportschaatsen/~4/YfSE_tEIsY4" height="1" width="1" alt=""/>
