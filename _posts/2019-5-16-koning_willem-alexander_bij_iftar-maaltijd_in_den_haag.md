---
layout: post
title: "Koning Willem-Alexander bij iftar-maaltijd in Den Haag"
date: Thu, 16 May 2019 22:54:04 +0200
category: nieuws
externe_link: "https://nos.nl/l/2285039"
feature_image: "https://nos.nl/data/image/2019/05/16/550547/1008x567.jpg"
---

<p>Koning Willem-Alexander heeft in de Haagse wijk Transvaal een iftar-maaltijd bijgewoond, het avondeten dat tijdens de ramadan direct na zonsondergang door moslims wordt gemaakt om het vasten te breken.</p>
<p>Voor de iftar werden onder meer melk, dadels en harira-soep geserveerd. Ook sprak de koning met buurtbewoners over hun wijk en over de betekenis van het buurthuis voor hen.</p>
<p>De koning at mee met bezoekers van het buurthuis in Transvaal: </p>
<p>"Waren jullie hier al eerder?", vroeg hij aan twee buurtbewoners. Nee, zeiden ze: "we werden uitgenodigd door iemand van het buurthuis en waren nieuwsgierig om het mee te maken." Een ander vertelde dat door de iftar ook de familiebanden worden aangehaald. "Dat betekent dat je vanaf vandaag ook familie bent", grapte een jongerenwerker tegen de koning.</p>
<p>Het is voor zover bekend voor het eerst dat Willem-Alexander een bezoek brengt aan een iftar. In het buurthuis worden ook andere feestdagen als burendag, Kerst en het hindoestaanse festival Holi gevierd.</p>
