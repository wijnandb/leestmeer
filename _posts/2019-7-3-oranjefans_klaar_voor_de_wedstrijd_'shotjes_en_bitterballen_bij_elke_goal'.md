---
layout: post
title: "Oranjefans klaar voor de wedstrijd: 'Shotjes en bitterballen bij elke goal'"
date: Wed, 03 Jul 2019 19:21:34 +0200
category: binnenland
externe_link: "http://feeds.nos.nl/~r/nosnieuwsbinnenland/~3/AYUgcPXSn0c/2291850"
feature_image: "https://nos.nl/data/image/2019/07/03/560931/1008x567.jpg"
---

<p>Het is feest in Baarlo vanavond. Het vrouwenvoetbal moet meer aandacht krijgen en daarom is Anouk Janssen samen met andere spelers uit haar elftal van voetbalvereniging Baarlo een initiatief gestart om de Nederlandse vrouwen en het vrouwenvoetbal in het algemeen te promoten.</p>
<p>Janssen benaderde een restaurant in het dorp met zo'n 6000 inwoners om de wedstrijd van Nederland in de achtste finales te promoten. "Op het eerste feestje kwamen er nog zo'n 50 mensen, vooral vrouwen. Bij de kwartfinales kwamen er ook veel meer mannen naar het evenement en dat was eigenlijk een heel groot succes. Het was keigezellig."</p>
<h2>Shotjes en bitterballen</h2>
<p>En nu worden de activiteiten nog verder uitgebreid. Voorafgaand aan de wedstrijd van vanavond is er een oranjediner en een pre-party met een dj uit de regio. Tijdens de wedstrijd is er een loterij en er worden bij de Nederlandse doelpunten shotjes en bitterballen uitgedeeld. Ook is er na de wedstrijd nog een afterparty. "Leuk dat het steeds groter is geworden. Nog groter en nog meer bekendheid, gewoon voor die dames."</p>
<p>In Budel zouden ze van die grotere bekendheid kunnen profiteren. Grote kans dat de Oranje-speelsters van de toekomst daar spelen. De meiden (tot 13 jaar) van voetbalclub SV Budel zijn dit jaar de ongeslagen kampioen van de jongenscompetitie in de regio Eindhoven.</p>
<p>Kijk naar een video van Nieuwsuur waarin de 13-jarige Djennah vertelt hoe hard je moet werken om als meisje mee te komen in de voetbalwereld.</p>
<p>Middenvelder DaniÃ«lle van de Donk is bij de meiden van SV Budel veruit favoriet. "Die komt uit Valkenswaard, dat is hier uit de buurt. En ook omdat ze altijd ontzettend goed speelt."</p>
<h2>'Het zijn maar meiden'</h2>
<p>Allemaal hopen ze over een jaar of zes te mogen debuteren bij het Oranje elftal "Als we zo blijven voetballen maken we misschien wel kans", zegt een van de speelsters.</p>
<p>Hun geheim is dat ze vooral "heel veel samenspelen en plezier hebben", vertellen ze. Als ze het veld op komen denken de jongens tegen wie ze spelen meestal al op voorhand dat ze gewonnen hebben omdat het meiden zijn. "Daarna zijn ze altijd heel boos. We hadden hiervan toch moeten winnen, zeggen ze dan."</p>
<p>Voor vanavond zijn de meiden gespannen. "Ik vind Zweden heel goed spelen, Nederland tot nu toe nog niet zo goed", zegt Lotte. Maar ze blijft hoopvol: "Ik denk dat ze beter kunnen."</p>
<p>En hoe zit het met de Oranjekoorts in de rest van Nederland? In veel straten die tijdens kampioenschappen van de mannen volhangen met oranje vlaggenlijnen is weinig te merken van het WK, maar er zijn uitzonderingen:</p><img src="http://feeds.feedburner.com/~r/nosnieuwsbinnenland/~4/AYUgcPXSn0c" height="1" width="1" alt=""/>
