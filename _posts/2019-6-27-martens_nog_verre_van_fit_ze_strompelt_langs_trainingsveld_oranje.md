---
layout: post
title: "Martens nog verre van fit: ze strompelt langs trainingsveld Oranje"
date: Thu, 27 Jun 2019 12:08:52 +0200
category: sport
externe_link: "https://nos.nl/l/2290895"
feature_image: "https://nos.nl/data/image/2019/06/27/559491/1008x567.jpg"
---

<p>Lieke Martens is twee dagen voor de kwartfinalewedstrijd van Nederland bij het WK voetbal nog verre van fit. De sterspeelster, die Oranje dinsdag met twee goals langs Japan schoot, strompelde vandaag in Valenciennes het trainingsveld op.</p>
<p>Ze heeft een voetblessure, maar de KNVB laat vooralsnog niets los over de ernst van de kwetsuur. Zaterdag speelt Nederland om 15.00 uur tegen ItaliÃ«. Martens liep haar blessure op tegen Japan; tijdens het juichen ging er iemand op haar voet staan.</p>
<h2>Nog meer pijntjes bij Oranje</h2>
<p>Martens liet de eerste training na het bereiken van de kwartfinales (gisteren was een reisdag) schieten. Ze hield het bij wat fietsen op een hometrainer.</p>
<p>Ook Merel van Dongen, Stefanie van der Gragt en Vivianne Miedema bleven langs de kant. Alle basisspeelsters mochten kiezen: een hersteltraining op de fiets of op het veld.</p>
<p>Apart van de zes basisspeelsters die hun hersteltraining op het veld deden, werkte de rest van de selectie een volledige training af.</p>
