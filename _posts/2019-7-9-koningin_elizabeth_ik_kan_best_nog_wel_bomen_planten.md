---
layout: post
title: "Koningin Elizabeth: Ik kan best nog wel bomen planten"
date: Tue, 09 Jul 2019 21:11:19 +0200
categories: 
- entertainment 
- royalty 
externe_link: "https://www.telegraaf.nl/entertainment/1555248212/koningin-elizabeth-ik-kan-best-nog-wel-bomen-planten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5e45ce82-a27d-11e9-a7c4-0218eaf05005.jpg"
---

<p class="intro">Koningin Elizabeth staat erom bekend graag de handen uit de mouwen te steken. Ook letterlijk, om een boom te planten op het NIAB, een belangrijke landelijke botanische organisatie die dinsdag haar honderdste verjaardag vierde in de buurt van Cambridge.</p> <p>De 93-jarige vorstin, die inmiddels 67 jaar op de troon zit, stond erop zelf een schop ter hand te nemen. „Nee hoor, ik kan nog prima een boom planten”, liet ze de toegesnelde verslaggevers volgens Britse media weten. Het gat was overigens al voor haar gegraven en de boom stond er al, Elizabeth hoefde alleen maar wat aarde over de wortels te scheppen.</p><p>De Queen kreeg van de oudste medewerker van het gezaghebbende instituut een boeket van chrysanthemums, rozen en korenbloemen mee voor in Buckingham Palace. Verder kreeg de koningin tips van de medewerkers om in de paleistuinen druiven te kweken.</p><p>Het was de tweede maal dat Elizabeth een jubileum van NIAB bijwoonde. In 1969 kwam zij ook langs om de 50e verjaardag van het instituut te vieren.</p>
