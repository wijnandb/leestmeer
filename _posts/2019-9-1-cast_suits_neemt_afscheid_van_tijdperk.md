---
layout: post
title: "Cast Suits neemt afscheid van tijdperk"
date: Sun, 01 Sep 2019 18:15:20 +0200
category: entertainment
externe_link: "https://www.telegraaf.nl/entertainment/1327802905/cast-suits-neemt-afscheid-van-tijdperk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/72fdd6ee-ccd5-11e9-ad7c-0218eaf05005.jpg"
---

<p class="intro">Na negen jaar zit het erop voor de cast van de hitserie Suits. Donderdag werd de allerlaatste scène opgenomen van het laatste seizoen, waarmee voor de hoofdrolspelers een einde aan een tijdperk kwam. Op sociale media keken onder meer Gabriel Macht, Sarah Rafferty en Gina Torres terug op hun Suits-tijd.</p> <p>Gabriel, die de rol van Harvey Specter speelt, bedankt op Instagram zijn vrouw Jacinda Barrett die hem al die tijd bleef steunen, ondanks dat ze elkaar soms maanden niet zagen. „Ik tel mijn zegeningen dat je bij me bent gebleven tot het bitterzoete einde van dit tijdperk”, schrijft de acteur. „Ik wil graag de geweldige crew, talentvolle cast en de fantastische fans, die bleven vragen om meer, bedanken. Maar ik ben het meest dankbaar voor Jacinda.”</p><p>Sarah (Donna Paulsen) postte verschillende foto’s van het afscheid, waaronder eentje met Rick Hoffman (Louis Litt). „Het zit erop voor mijn vriend Rick. Ik heb er geen woorden voor”, aldus de actrice.</p><p>Ook kwamen er nostalgische woorden van Gina Torres, die de serie al eerder verliet en inmiddels de hoofdrol speelt in een spin-off. Bij een plaatje van de originele cast, waaronder ook Meghan Markle en Patrick J. Adams, omschrijft ze de cast als ’familie’. „Opnieuw neem ik afscheid en dit keer voor de laatste keer van iedereen die deze show zo bijzonder maakte.”</p><p>Suits werd in 2011 gelanceerd. De serie gaat over advocaat Harvey Specter die een gok neemt door de briljante Mike Ross (een rol van Patrick J. Adams) aan te nemen, terwijl hij niet de juiste papieren heeft.</p>
