---
layout: post
title: "Stormloop op Formule 1-kaartjes voor Zandvoort: ruim een miljoen aanvragen"
date: Sun, 21 Jul 2019 20:20:00 +0200
categories: 
- sport 
- autosport 
externe_link: "https://www.telegraaf.nl/sport/669411666/stormloop-op-formule-1-kaartjes-voor-zandvoort-ruim-een-miljoen-aanvragen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/26af057c-abe4-11e9-b798-02d2fb1aa1d7.jpg"
---

<p class="intro">Er zijn ruim een miljoen kaartjes aangevraagd voor de Grand Prix van Zandvoort volgend jaar.</p> <p>Sportief directeur Jan Lammers laat weten het waanzinnig te vinden dat er zoveel aanvragen zijn. Volgens de oud-coureur had de organisatie de zondag van de race wel zes keer kunnen uitverkopen. Er kunnen per dag 105.000 toeschouwers terecht en de organisatie kijkt nog of de capaciteit een beetje kan worden uitgebreid.</p><p>Dinsdag uitsluitsel</p><p>Wie een kaartje wilde, moest zich inschrijven. Iedereen die dit heeft gedaan, krijgt komende dinsdag een e-mail. Daarin staat of je kaarten toegewezen hebt gekregen. Een dag later volgt een betaal-link. Volgens Lammers kunnen er nog kaarten vrijkomen als mensen niet aan hun betaalverplichting voldoen.</p><p>De Formule 1 keert na een afwezigheid van 35 jaar terug op het circuit in de duinen. Het duurste kaartje is voor een plekje op de hoofdtribune met zicht op het rechte stuk met start en finish en kost op de racedag 448 euro.</p>
