---
layout: post
title: "Volleybalsters laten matchpoints liggen tegen Verenigde Staten"
date: Wed, 19 Jun 2019 15:43:35 +0200
category: sport
externe_link: "https://nos.nl/l/2289718"
feature_image: "https://nos.nl/data/image/2019/06/19/557686/1008x567.jpg"
---

<p>De Nederlandse volleybalsters hebben in de Nations League de Verenigde Staten laten ontsnappen. Ondanks twee matchpoints verloor Oranje in het Russische Jekaterinenburg met 3-2 (21-25, 25-23, 25-22, 25-27, 9-15).</p>
<p>Oranje bood goed weerwerk in het begin, maar serveerde te slordig om de set te winnen. De VS leek eenvoudig op weg naar 2-0 in sets, maar vergiste zich in de veerkracht van Nederland.</p>
<p>De ploeg van coach Jamie Morisson werkte een 8-2 achterstand weg en dichtte in de slotfase nog een gat van drie punten. Ook daarna bleef Oranje knokken, maar de winnende klap uitdelen in de vierde set (25-24 en 26-25) lukte niet.</p>
<p>De Amerikaansen liepen in set vijf van 0-2 uit naar 7-3 en die kloof bleek niet meer te overbruggen voor Oranje.</p>
<h2>Elfde plaats</h2>
<p>Nederland speelt donderdag om 16.00 uur tegen Rusland zijn volgende wedstrijd in de Nations League. Oranje staat momenteel elfde van de in totaal zestien deelnemende landen.</p>
<p>De beste vijf gaan samen met gastland China door naar de finaleronde. De nummer zestien degradeert.</p>
