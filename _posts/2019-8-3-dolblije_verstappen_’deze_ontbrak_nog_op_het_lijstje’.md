---
layout: post
title: "Dolblije Verstappen: ’Deze ontbrak nog op het lijstje’"
date: Sat, 03 Aug 2019 16:12:58 +0200
categories: 
- sport 
- autosport 
externe_link: "https://www.telegraaf.nl/sport/1718082913/dolblije-verstappen-deze-ontbrak-nog-op-het-lijstje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/18286dd4-b609-11e9-9e9d-02c309bc01c1.jpg"
---

<p class="intro">Max Verstappen is logischerwijs dolblij met zijn eerste pole position in de Formule 1. De Limburger start zondag tijdens de Grand Prix van Hongarije, zijn 93e race in de koningsklasse, vooraan.</p> <p>„Een ongelofelijk resultaat. Dit ontbrak nog op het lijstje”, lachte Verstappen direct na zijn geweldige kwalificatie, waarin hij achttien duizendsten van een seconde sneller was dan Valtteri Bottas. „De auto voelt het hele weekeinde al goed. Ik ben hier heel erg blij mee.”</p><p>Verstappen beseft dat hij de klus zondag nog moet klaren. „We hebben nog een race te gaan en dat is natuurlijk het belangrijkste. Maar dit is voor nu geweldig. Voor mij en natuurlijk voor het team.”</p><p>Verstappen ging er niet gebukt onder dat hij – ondanks zeven overwinningen in de Formule 1 – tot zaterdagmiddag nog geen pole position had kunnen bijschrijven. „Het maakte mij niet zoveel uit. Het was waarschijnlijk een kwestie van tijd dat het een keer zou gebeuren. Wel mooi dat mensen nu stoppen met de vragen daarover.”</p>
