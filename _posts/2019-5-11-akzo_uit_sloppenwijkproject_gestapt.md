---
layout: post
title: "Akzo uit sloppenwijkproject gestapt"
date: Sat, 11 May 2019 16:07:04 +0200
categories: 
- financieel 
- koersen 
externe_link: "https://www.telegraaf.nl/financieel/3572015/akzo-uit-sloppenwijkproject-gestapt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0e41f664-73f6-11e9-89ee-02d1dbdc35d1.JPG"
---

<p class="intro">AkzoNobel steekt geen euro meer in een liefdadigheidsproject om sloppenwijken in de Filippijnen en Indonesië leefbaar te maken. De Nederlandse verffabrikant heeft zich dit jaar stilletjes teruggetrokken uit het project Human Cities Coalition, dat bewoners van sloppenwijken wilde voorzien van sanitair en betere huisvesting.</p> <p>Dat meldt dagblad Trouw. Toenmalig AkzoNobel-topman Büchner was in 2017 enthousiast over de Human Cities Coalition. De verfproducent stak daarom €2 miljoen in het project. Ook toenmalig minister Lilianne Ploumen (Ontwikkelingssamenwerking) gaf een subsidie van €1,6 miljoen.</p><p>Maar onder Büchners opvolger Thierry Vanlancker vaart AkzoNobel een zakelijkere koers. Het concern steunt uitsluitend nog duurzame projecten die te maken hebben met verf. De onderneming blijft dus wel betrokken bij andere projecten die achterstandswijken voorzien van een nieuwe lik verf.</p>
