---
layout: post
title: "Soa-diagnose rukt op"
date: Thu, 20 Jun 2019 08:28:27 +0200
categories: 
- entertainment 
- opinie 
externe_link: "https://www.telegraaf.nl/nieuws/1539846908/soa-diagnose-rukt-op"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a8045686-932a-11e9-ad23-0218eaf05005.jpg"
---

<p class="intro">Bij huisartsenpraktijken is het aantal soa-diagnoses in 2018 toegenomen, vooral onder mensen ouder dan 25 jaar. Bij homomannen komt gonorroe het meest voor, onder hetero’s is dat chlamydia. Dat blijkt uit cijfers van gezondheidsinstituut RIVM.</p> <p>Het aantal soa-gerelateerde consulten bij huisartsen steeg met 9 procent: van 281.000 naar 307.000. Bij de Centra Seksuele Gezondheid (CSG) zijn vorig jaar 152.000 soa-testen uitgevoerd, evenveel als het jaar ervoor. Vrouwen namen bijna 70.000 van de testen voor hun rekening, heteromannen 33.000 en homo’s 50.000.</p><p>Het aantal nieuwe hiv-infecties neemt langzaam af. In 2018 kregen 527 mensen de diagnose hiv. Een jaar eerder waren dat er 615. Twee derde van de hiv-infecties wordt vastgesteld bij homomannen.</p><p>Soa Aids Nederland vindt dat er op zoek gegaan moet worden naar nieuwe manieren om soa’s verder terug te dringen. „Soa’s verpesten te veel seksueel plezier en te veel levens. We kunnen echt niet achterover leunen. Het is onze ambitie om soa’s drastisch te verminderen, we moeten daarom op zoek gaan naar nieuwe manieren om soa’s verder terug te dringen„, aldus de organisatie.</p>
