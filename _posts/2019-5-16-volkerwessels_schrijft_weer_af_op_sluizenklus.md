---
layout: post
title: "VolkerWessels schrijft weer af op sluizenklus"
date: Thu, 16 May 2019 07:26:39 +0200
categories: 
- financieel 
- koersen 
externe_link: "https://www.telegraaf.nl/financieel/3595243/volker-wessels-schrijft-weer-af-op-sluizenklus"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2619f7aa-77a2-11e9-9489-02c309bc01c1.jpg"
---

<p class="intro">VolkerWessels heeft in het eerste kwartaal opnieuw een voorziening moeten nemen op het sluizenproject OpenIJ. Het bouwbedrijf zette nog eens 4 miljoen euro apart voor tegenvallers bij de bouw van sluizen in IJmuiden.</p> <p>Ondanks de financiële tegenvaller steeg het bedrijfsresultaat (ebitda) naar 19 miljoen euro, tegenover 8 miljoen euro een jaar eerder. Dat komt voor een groot deel door een aanpassing van boekhoudregels, stipt VolkerWessels aan. Zonder die aanpassing zou de operationele winst op 3 miljoen euro uitkomen.</p><p>Dit vindt DFT-verslaggever Yteke de Jong:</p><p>„Na de afboeking bij BAM is het geen verrassing meer dat ook VolkerWessels opnieuw extra kosten moet nemen in verband met de zeesluis in IJmuiden. Het brutobedrijfsresultaat ziet er op eerste gezicht redelijk uit met €19 miljoen, maar is vertekend in verband met een eenmalige bate als gevolg van andere boekhoudregels voor de lease. Maar zonder deze bate komt dit resultaat met €3 miljoen gevaarlijk dicht bij nul. De tweede bouwer van Nederland moet hard aan de slag om haar beloofde marge dit jaar binnen te halen, waarbij de zeesluis een onzekerheid blijft.”</p><p>Volg Yteke de Jong via Twitter: @ytekedejong</p><p> </p><p>De omzet steeg naar een kleine 1,4 miljard euro, tegenover 1,2 miljard een jaar eerder. Het orderboek van VolkerWessels stond nooit eerder zo vol als aan het einde van het eerste kwartaal. In totaal lag er voor 9,5 miljard euro aan werk op de plank.</p>
