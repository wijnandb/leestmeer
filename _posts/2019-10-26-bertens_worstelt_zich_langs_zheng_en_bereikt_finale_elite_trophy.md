---
layout: post
title: "Bertens worstelt zich langs Zheng en bereikt finale Elite Trophy"
date: Sat, 26 Oct 2019 11:45:43 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/V3a3iJByjoI/2307718"
feature_image: "https://nos.nl/data/image/2019/10/26/587546/1008x567.jpg"
aantal: 318
unieke: 204
bron: "NOS"
---

<p>Kiki Bertens heeft de finale van de WTA Elite Trophy in het Chinese Zhuhai bereikt. Bertens, die als eerste geplaatst was voor het toernooi, knokte zich in de halve finales langs Zheng Saisai uit China: 2-6, 6-3, 6-4.</p>
<p>Bertens bewoog lange tijd matig, liep continu te mopperen en verloor de eerste set ruim. Ze bleef echter (net) voldoende geconcentreerd om een afgang te voorkomen.</p>
<p>Na een uur ging ze aanvallender en ook beter spelen en was ze duidelijk de meerdere van Zheng. In de derde set gaf Bertens vervolgens nog wel een dubbele break (4-1 voorsprong) uit handen, maar toch slaagde ze erin de set en de wedstrijd bij haar tweede matchpoint naar zich toe te trekken.</p>
<p>"Ik ben bijzonder blij met het bereiken van de finale", liet de tennisster na afloop van de partij, die tweeÃ«nhalf uur duurde, weten. "Ik ga me nu zo goed mogelijk voorbereiden op de wedstrijd van morgen."</p>
<h2>Afrekenen met Sabalenka</h2>
<p>Bertens speelt de finale van de WTA Elite Trophy tegen Aryna Sabalenka. De Wit-Russische versloeg de Tsjechische Karolina Muchova in twee sets: 7-5, 7-6.</p>
<p>Bertens, de nummer tien van de wereldranglijst, en Sabalenka troffen elkaar vijf keer eerder. Vier keer trok Bertens aan het langste eind, vorige maand toonde Sabalenka (nummer veertien) zich de sterkste op het WTA-toernooi in Wuhan.</p>
<h2>Als eerste reserve naar WTA Finals</h2>
<p>Bertens wist zich net niet te plaatsen voor de WTA Finals, het eindejaarstoernooi voor de beste acht speelsters van 2019, dat morgen van start gaat. De WTA Elite Trophy is het toernooi voor de speelsters die net daaronder staan op de ranglijst.</p>
<p>Toch reist Bertens, ongeacht de uitslag in de finale in Zhuhai naar Shenzhen voor de Finals. Ze moet als eerste reserve aanwezig zijn voor het geval een van de speelsters zich terug moet trekken. Lang is die reis niet: 155 kilometer over de weg of 60 kilometer door de lucht.</p><img src="http://feeds.feedburner.com/~r/nossporttennis/~4/V3a3iJByjoI" height="1" width="1" alt=""/>
