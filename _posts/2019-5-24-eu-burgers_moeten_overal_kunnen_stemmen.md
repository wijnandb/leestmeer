---
layout: post
title: "EU-burgers moeten overal kunnen stemmen"
date: Fri, 24 May 2019 14:00:57 +0200
categories: 
- entertainment 
- opinie 
externe_link: "https://www.telegraaf.nl/nieuws/3642518/eu-burgers-moeten-overal-kunnen-stemmen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bdfe30ac-7e1b-11e9-8145-02d2fb1aa1d7.jpg"
---

<p class="intro">De EU-lidstaten hebben zelf de verantwoordelijkheid om te zorgen dat EU-burgers kunnen stemmen. Inwoners van de EU moeten hun stemrecht kunnen uitoefenen. Berichten dat honderden stemgerechtigden uit andere EU-landen die in het Verenigd Koninkrijk wonen donderdag bij de stembureaus werden weggestuurd „zijn zorgwekkend”, aldus een woordvoerder van de Europese Commissie.</p> <p>De actiegroep ’the3million’, die in Groot-Brittannië opkomt voor de circa drie miljoen niet-Britse EU-burgers, zegt honderden klachten te hebben ontvangen en wil dat een onderzoek wordt ingesteld. Op Twitter klagen veel mensen via de hashtag #DeniedMyVote dat hun democratisch recht hen is ontnomen, ook Nederlanders. Eenmaal in het stemlokaal bleken ze er ondanks hun registratie niet terecht te kunnen.</p><p>De commissiewoordvoerder in Brussel wees op het EU-handvest van de grondrechten van de Europese Unie waarin het stemrecht is opgenomen. Vrijdagmiddag zette de commissie een video over de bepalingen in het handvest op Twitter.</p>
