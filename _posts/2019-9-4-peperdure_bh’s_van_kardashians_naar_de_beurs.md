---
layout: post
title: "Peperdure bh’s van Kardashians naar de beurs"
date: Wed, 04 Sep 2019 14:18:42 +0200
categories: 
- entertainment 
- sterren 
externe_link: "https://www.telegraaf.nl/financieel/1837555446/peperdure-bh-s-van-kardashians-naar-de-beurs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/696158ae-cf0f-11e9-a3f1-0217670beecd.jpg"
---

<p class="intro">La Perla, het luxe lingeriemerk dat onder meer de Amerikaanse realityfamilie Kardashian als fan heeft, krijgt een beursnotering in Parijs. La Perla is bekend van bh’s van 300 dollar per stuk en nachtjaponnen die voor 600 dollar over de toonbank gaan.</p> <p>De handel in de aandelen begint vrijdag. „Een notering maakt de zichtbaarheid van La Perla groter en geeft toegang tot kapitaal”, aldus topman Pascal Perrier.</p><p>Onder meer het model Kendall Jenner, een halfzus van realityster Kim Kardashian, is regelmatig op de rode loper gezien met de nauwelijks bedekkende avondjurken van La Perla. Ook Kim en haar zus Kourtney Kardashian zijn gezien terwijl ze La Perla droegen.</p><p>La Perla, opgericht in 1954, heeft winkels in onder meer de bekende Londense winkelstraat Sloane Street en in Saint-Tropez en heeft een marktkapitalisatie bij notering van bijna een half miljard euro. Vorig jaar werd de onderneming nog verkocht aan de Duitse zakenman Lars Windhorst en zijn investeringsfonds Sapinda.</p>
