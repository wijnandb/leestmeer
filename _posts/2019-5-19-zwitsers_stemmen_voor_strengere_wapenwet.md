---
layout: post
title: "Zwitsers stemmen voor strengere wapenwet"
date: Sun, 19 May 2019 12:59:00 +0200
categories: 
- entertainment 
- opinie 
externe_link: "https://www.telegraaf.nl/nieuws/3610392/zwitsers-stemmen-voor-strengere-wapenwet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2acda80c-7a25-11e9-b1d8-0218eaf05005.jpg"
---

<p class="intro">De Zwitsers hebben zich zondag in een referendum volgens de eerste prognoses uitgesproken voor een verscherping van de wapenwet. Volgens het onderzoeksinstituut gfs.bern zal het percentage ‘ja’-stemmers waarschijnlijk meer dan 60 procent bedragen.</p> <p>De gewijzigde wet bepaalt onder meer dat het bezit van halfautomatische wapens niet langer is toegestaan, op enkele uitzonderingen na, bijvoorbeeld voor sportschutters.</p><p>De nieuwe wet vloeit voort uit de antiterreurmaatregelen die de Europese Unie heeft genomen. Zwitserland is geen lid van de EU, maar omdat het land deel uitmaakt van de Schengenzone, moet het die richtlijn wel toepassen.</p><p>De wapenlobby en schietliefhebbers hadden het referendum afgedwongen. Zij zijn van mening dat de goedkeuring van de strengere Europese wapenwet het schieten als populaire sport in gevaar brengt. De tegenstanders van de herziene wet hadden in januari 125.000 handtekeningen verzameld, 50.000 zijn nodig voor een referendum.</p>
