---
layout: post
title: "De sport van dinsdag bij de NOS"
date: Tue, 11 Jun 2019 05:59:11 +0200
category: sport
externe_link: "https://nos.nl/l/2288494"
feature_image: "https://nos.nl/data/image/2019/06/11/555988/1008x567.jpg"
---

<p>Deze dinsdag staat bij NOS Sport uiteraard in het teken van de eerste wedstrijd van Nederland bij het WK voetbal voor vrouwen. Oranje speelt om 15.00 uur tegen Nieuw-Zeeland.</p>
<p>Vanaf de warming-up tot ver na het laatste fluitsignaal is alles live te volgen op radio, televisie en op internet. De voorbeschouwing begint om 14.25 uur op NOS.nl en NPO 1. Op de radio is er vanaf 14.30 uur een extra uitzending van Langs de Lijn.</p>
<p>Ook in Studio France, vanaf 20.25 uur op NOS.nl en NPO 3, zal er uiteraard nog nagesproken worden over het eerste optreden van het Nederlands elftal. Oud-international Daphne Koster en shorttrackster Suzanne Schulting zijn te gast.</p>
<h2>Nog veel meer voetbal</h2>
<p>Maar er is meer voetbal vandaag. De NOS zendt ook de WK-wedstrijden Chili-Zweden (18.00 uur) en Amerika-Thailand (21.00 uur) uit.</p>
<p>En het WK onder 20 jaar is toe aan de halve finales. Op NOS.nl en in de NOS-app kan je live kijken naar Oekraïne-Italië (17.30 uur) en Ecuador-Zuid-Korea (21.00 uur).</p>
<p>In onze overige uitzendingen is er ook aandacht voor het tennis van Rosmalen, het basketbal van de NBA Finals en het wielrennen van de Dauphiné.</p>
<p>Voor die sporten en al het andere sportnieuws van vandaag kan je afstemmen op het Sportjournaal van 18.45 uur, Nieuwsuur (22.40 uur) of Langs de Lijn En Omstreken (20.30 uur).</p>
