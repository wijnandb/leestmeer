---
layout: post
title: "Politie verstopt in bus: 739 bonnen voor smartphone"
date: Sat, 07 Sep 2019 14:54:09 +0200
categories: 
- entertainment 
- opinie 
externe_link: "https://www.telegraaf.nl/nieuws/427593219/politie-verstopt-in-bus-739-bonnen-voor-smartphone"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b08b82f2-d16e-11e9-8f10-02d1dbdc35d1.jpg"
---

<p class="intro">Bijna 740 automobilisten zijn afgelopen week bekeurd omdat ze op de snelwegen in Noord-Brabant tijdens het rijden hun smartphone gebruikten, zo heeft de politie Oost-Brabant na controles vanuit een speciale touringcar vastgesteld.</p> <p>De politie noemt de controles effectief. In vijf dagen tijd werden 739 automobilisten en vrachtwagenchauffeurs gesnapt, omdat vanuit de bus in auto’s én in vrachtwagens goed kan worden beoordeeld of de bestuurder een mobieltje in de hand heeft. De bus werd gevolgd door politiemensen in onopvallende auto’s. De overtreders werden vervolgens staande gehouden en meteen bekeurd.</p><p>Korpschef Wilbert Paulissen van de Eenheid Oost-Brabant prijst de controlemethode, nadat hij met de bus was meegereden. Hij schrok wel van het aantal overtredingen. „Ik heb het idee dat we het dubbele aantal automobilisten hadden kunnen bekeuren als we nog meer mensen in dienst hadden gehad.”</p><p>Daarnaast werden nog eens 140 weggebruikers bekeurd wegens bijvoorbeeld bumperkleven, snelheidsovertredingen of het negeren van een inhaalverbod of een doorgetrokken streep.</p>
