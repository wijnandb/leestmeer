---
layout: post
title: "Alves zoekt nieuwe club op ludieke wijze: ’Wie wil mijn CV lezen?’"
date: Sat, 27 Jul 2019 15:05:44 +0200
categories: 
- sport 
- voetbal 
externe_link: "https://www.telegraaf.nl/sport/266384425/alves-zoekt-nieuwe-club-op-ludieke-wijze-wie-wil-mijn-cv-lezen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3e7c03f0-b06f-11e9-81c2-0218eaf05005.jpg"
---

<p class="intro">Dani Alves zit zonder club, maar de 36-jarige Braziliaanse prijzenpakker denkt nog niet aan stoppen. Hij is zelfs bezig met het zoeken naar een nieuwe club en vraagt zich af naar wie hij zijn CV moet sturen.</p> <p>Alves zette in 2002 zijn eerste voetstappen in het betaalde voetbal bij Sevilla. Vervolgens maakte hij minuten voor FC Barcelona, Juventus en Paris Saint-Germain.</p><p>De afgelopen drie seizoenen verdedigde Alves de clubkleuren van PSG, maar besloot afscheid te nemen van Parijs. Hij ging vervolgens de Copa América in als aanvoerder van Brazilië en pakte met de Goddelijke Kanaries zelfs de titel.</p><p>Daarmee vulde de rechtsback zijn overvolle prijzenkast met nog een trofee. Alves pakte maar liefst 41 prijzen, waaronder de Champions League (3x), de Confederations Cup (2x) en het kampioenschap in Italië (1x), Spanje (6x) en Frankrijk (2x).</p><p>Nu vindt Alves het tijd voor een nieuwe stap in zijn al zo imposante en lange carrière en dat doet hij op ludieke wijze. „Ik ben op zoek naar een baan. Bij wie moet ik mijn CV inleveren? Laat mij weten of je tijd hebt om het te lezen!”, zegt Alves Instagram.</p>
