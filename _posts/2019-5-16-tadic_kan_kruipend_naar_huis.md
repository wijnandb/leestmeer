---
layout: post
title: "Tadic kan kruipend naar huis"
date: Thu, 16 May 2019 13:22:00 +0200
categories: 
- entertainment 
- opinie 
externe_link: "https://www.telegraaf.nl/sport/3594755/tadic-kan-kruipend-naar-huis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f9386264-77cc-11e9-b1d8-0218eaf05005.jpg"
---

<p class="intro">Ajacied Dusan Tadic was dit seizoen de meest waardevolle speler binnen de selectie van Erik ten Hag. In 55 wedstrijden produceerde de Serviër 36 goals en bereidde hij 24 treffers voor. Met volle teugen genoot de aanvaller woensdagavond dan ook van het binnenhalen van de landstitel.</p> <p>„Dit bezorgt me een heel fijn gevoel”, aldus Tadic tegenover FOX Sports. „We hebben een fantastische groep. Ik heb heel trots op de spelers en het feit dat ik onderdeel mag uitmaken van deze club.”</p><p>Tadic heeft het idee dat er het afgelopen jaar veel veranderd is binnen Ajax. Ook door zijn toedoen. „Ik denk dat Ajax mij ook vooral heeft gehaald vanwege mijn ervaring, mijn mentaliteit en professionaliteit. Zonder die attributen kun je als voetballer niet succesvol zijn.”</p><p>In principe voetbalt de 30-jarige Tadic ook volgend jaar nog bij Ajax. „In de voetballerij kun je niets uitsluiten, maar ik heb het heel erg naar mijn zin. Dit is een geweldige club met een prachtige filosofie.”</p><p>Voor Tadic van een welverdiende vakantie kan genieten is het tijd voor de huldiging. Donderdag wordt de Ajax-selectie op het Museumplein in het zonnetje gezet. De routinier kan na het feestje kruipend naar huis. „Ik woon heel dicht bij het Museumplein. Op nog geen minuut afstand.”</p>
