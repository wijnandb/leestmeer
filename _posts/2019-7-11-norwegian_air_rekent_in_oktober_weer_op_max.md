---
layout: post
title: "Norwegian Air rekent in oktober weer op MAX"
date: Thu, 11 Jul 2019 08:21:01 +0200
categories: 
- financieel 
- koersen 
externe_link: "https://www.telegraaf.nl/financieel/1925464835/norwegian-air-rekent-in-oktober-weer-op-max"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/141e5bee-a3a4-11e9-93d7-02d1dbdc35d1.jpg"
---

<p class="intro">Norwegian Air verwacht in oktober dit jaar weer vluchten te kunnen uitvoeren met Boeing 737 MAX-toestellen, die momenteel om veiligheidsredenen wereldwijd aan de grond worden gehouden. Dat meldde de Noorse prijsvechter bij de publicatie van de kwartaalcijfers. Het bedrijf verlaagde daarin zijn groeiprognoses en ziet topman Bjørn Kjos, één van de oprichters van het bedrijf, een stap opzij doen.</p> <p>Norwegian verwacht dit jaar nog zes nieuwe MAX-toestellen geleverd te krijgen. Het bedrijf is verder bezig de broekriem aan te halen. Kjos blijft aan als adviseur van de voorzitter. Financieel directeur Geir Karlsen wordt op interim-basis de nieuwe topman.</p><p>Norwegian verlaagde zijn groeiprognosedoel naar 0 tot 5 procent waar eerder op 5 tot 10 procent werd gerekend. De winst in het tweede kwartaal kwam uit op 73,2 miljoen Noorse kroon (7,6 miljoen euro). Dat is ruim drie keer minder dan een jaar eerder, maar meer dan waar rekening mee werd gehouden. Het aan de grond moeten houden van 18 MAX-toestellen zorgde voor een kostenpost van circa 400 miljoen Noorse kroon.</p>
