---
layout: post
title: "Verwarde man tegen vrouw in Hulst: ’Ik steek je’"
date: Sat, 11 May 2019 12:41:35 +0200
category: binnenland
externe_link: "https://www.telegraaf.nl/nieuws/3571649/verwarde-man-tegen-vrouw-in-hulst-ik-steek-je"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/643932fc-73d9-11e9-bc8b-02d2fb1aa1d7.jpg"
---

<p class="intro">Verschillende vrouwen zijn vrijdag in de Zeelandse plaats Hulst lastiggevallen door een verwarde man. Hij zou ’onzedelijke taal’ hebben geuit tegen hen. Tegen zeker één van hen zei hij haar te willen steken.</p> <p>De man blijkt een patient van een zorginstelling voor geestelijke gezondheid te zijn, schrijft de politie.</p><p>De eerste melding kwam van een 38-jarige vrouw die op de Stationsweg stond toen ze werd aangesproken door de man. Hij sprak haar aan en vertelde haar wat hij met haar van plan was te gaan doen.</p><p>De vrouw schrok flink en ging naar de politie. Daar gaf zij een duidelijk signalement van de man. Daarnaast schreef ze op sociale media over de man, waarna meerdere vrouwen in een reactie aangaven iets soortgelijks te hebben meegemaakt.</p><p>De zaak is door de politie onderzocht. De zorginstelling heeft hem onder verscherpt toezicht geplaatst.</p>
