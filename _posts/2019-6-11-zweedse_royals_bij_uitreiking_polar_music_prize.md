---
layout: post
title: "Zweedse royals bij uitreiking Polar Music Prize"
date: Tue, 11 Jun 2019 23:15:31 +0200
categories: 
- entertainment 
- royalty 
externe_link: "https://www.telegraaf.nl/entertainment/1165357106/zweedse-royals-bij-uitreiking-polar-music-prize"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/253bd550-8c8e-11e9-804a-02c309bc01c1.jpg"
---

<p class="intro">De Zweedse royals hebben de uitreiking van de Polar Music Prize, een internationale muziekprijs, bijgewoond. Eén van de winnaars van de prestigieuze muziekprijs is de Duitse violiste Anne-Sophie Mutter. Zij ontving de prijs persoonlijk uit handen van koning Carl Gustaf.</p> <p>Naast de koning waren ook koningin Silvia, kroonprinses Victoria, prins Daniel, prins Carl Philip en prinses Sofia bij de uitreiking van ’de Nobelprijs van de muziek’ aanwezig in het Grand Hotel in Stockholm.</p><p>De prijzen worden ieder jaar uitgereikt aan artiesten die een bijzondere bijdrage aan de muziek hebben geleverd. Sinds 1992 wonnen onder anderen artiesten als Paul McCartney, Sting, Quincy Jones, Joni Mitchell, Elton John, Bruce Springsteen, Stevie Wonder, Bob Dylan en Ray Charles. Vorig jaar won Metallica.</p><p>De prijs is opgericht door Stig Anderson, de componist en manager van de Zweedse muziekgroep ABBA, en is vernoemd naar zijn platenlabel, Polar Music.</p>
