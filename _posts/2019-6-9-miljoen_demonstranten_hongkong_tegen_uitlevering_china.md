---
layout: post
title: "Miljoen demonstranten Hongkong tegen uitlevering China"
date: Sun, 09 Jun 2019 12:59:00 +0200
category: buitenland
externe_link: "https://www.telegraaf.nl/nieuws/1333211913/miljoen-demonstranten-hongkong-tegen-uitlevering-china"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/74a2043e-8ae5-11e9-a101-0255c322e81b.jpg"
---

<p class="intro">Ongeveer een miljoen mensen in Hongkong protesteerden tegen de voorgenomen wetgeving waarmee verdachten aan het vasteland van China kunnen worden uitgeleverd om daar berecht te worden. Het was de grootste betoging in dertig jaar.</p> <p>Het protest verliep grotendeels vreedzaam, met enkele incidenten en een handvol arrestaties, waarbij de politie pepperspray gebruikte. De organisatie schatte de opkomst op 1 miljoen mensen.</p><p>Hongkong was een Britse kolonie en is in 1997 teruggegeven aan China en heeft sindsdien een autonome status met een eigen rechtssysteem. Veel inwoners zien de rest van China als buitenland.</p><p>Ze vrezen dat de vereenvoudiging van de uitlevering van verdachten aan de rest van China het eigen rechtssysteem - dat op westerse leest is geschoeid - zal ondermijnen. De verdachten zouden elders in China niet op een eerlijk proces kunnen rekenen. Sommige betogers toonden spandoeken met de tekst „Aan China uitgeleverd, voor altijd verdwenen.”</p><p>Ondernemers in Hongkong zijn ook bang dat de uitleveringswet schade toebrengt aan de goede naam van de metropool, als vrij en liberaal internationaal handelscentrum. De volksvertegenwoordiging van Hongkong behandelt de uitleveringswet woensdag.</p>
