---
layout: post
title: "EK kwalificatie: Kroatië faalt weer, Belgen heersen"
date: Mon, 09 Sep 2019 22:51:00 +0200
category: sport
externe_link: "https://www.telegraaf.nl/sport/56223439/ek-kwalificatie-kroatie-faalt-weer-belgen-heersen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6f1ea9fe-d347-11e9-8388-02d2fb1aa1d7.jpg"
---

<p class="intro">België heeft zich zo goed als geplaatst voor het EK voetbal van 2020. De ’Rode Duivels’ wonnen op Hampden Park in Glasgow met 4-0 van Schotland en boekten daarmee hun zesde zege op rij in groep I.</p> <p>Met 18 punten en een doelsaldo van 19 doelpunten voor en 1 tegen staat de nummer één van de wereldranglijst er florissant voor.</p><p>België leidde na de eerste helft al met 3-0. Kevin De Bruyne stond aan de basis van de drie treffers. Eerst gaf hij puntgaaf voor op Romelu Lukaku, die zijn 49e interlandgoal maakte. Vervolgens landde een voorzet van de middenvelder van Manchester City voor de voeten van Thomas Vermaelen. Die hoefde alleen nog in te tikken. Toby Alderweireld kopte de derde binnen op aangeven van aanvoerder De Bruyne.</p><p>In de tweede helft probeerden de Schotten er nog wat van te maken, maar de ploeg kon geen moment gevaar stichten voor het doel van de Belgische doelman Thibaut Courtois. Vlak voor tijd nam De Bruyne zelf de vierde Belgische goal voor zijn rekening.</p><p>Rusland</p><p>Rusland zette ook een grote stap richting het EK. Het duurde lang voordat de thuisploeg tot scoren kwam tegen Kazachstan in Kaliningrad, maar in de 89e minuut was het eindelijk raak. Mario Fernandes bezorgde de Russen de vijfde zege in de kwalificatiereeks. Met 15 punten staat de ploeg van bondscoach Stanislav Tsjertsjesov tweede in de poule. Cyprus won in groep I met 4-0 van San Marino en passeerde Schotland in de stand.</p><p>Kroatië</p><p>Kroatië heeft de klinkende zege in en tegen Slowakije (0-4) geen passend vervolg kunnen geven in groep E van de EK-kwalificatie. De WK-finalist bleef bij hekkensluiter Azerbeidzjan steken op 1-1. De thuisploeg pakte daarmee het eerste puntje in de poule.</p><p>Drie dagen na de fraaie zege in Slowakije nam Kroatië het uitstapje naar Bakoe iets te licht op. Aanvoerder Luka Modric zorgde uit een strafschop voor een snelle voorsprong, maar daarna viel de productie stil. In de 72e minuut kwam Azerbeidzjan dankzij een treffer van Tamkin Khalilzade verrassend op gelijke hoogte. Kroatië kon in de slotfase het kostbare puntenverlies niet meer afwenden.</p><p>Ondanks de remise bleef Kroatië aan kop, met tien punten uit vijf duels. Hongarije verzuimde de eerste plaats over te nemen. De ploeg van bondscoach Marco Rossi ging in Boedapest met 1-2 onderuit tegen Slowakije. Beide ploegen hebben nu negen punten uit vijf wedstrijden. Wales, dat vrijdag met 2-1 won van Azerbeidzjan, staat op zes punten uit vier duels.</p>
