---
layout: post
title: "Drie treffers? Niks nieuws voor Ronaldo"
date: Thu, 06 Jun 2019 07:30:41 +0200
category: sport
externe_link: "https://www.telegraaf.nl/sport/1257485979/drie-treffers-niks-nieuws-voor-ronaldo"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/559ff224-881c-11e9-a042-02d1dbdc35d1.jpg"
---

<p class="intro">Met drie treffers tegen Zwitserland (3-1) was Cristiano Ronaldo weer eens de grote held van Portugal. De 34-jarige sterspeler van Juventus leidde zijn land in Porto met alweer zijn 53e hattrick in zijn schitterende loopbaan naar de finale van de Nations League. Daarin is zondag Nederland of Engeland de tegenstander.</p> <p>Voor ploeggenoot Bernardo Silva kwam de trefzekere show van Ronaldo, die drie keer feilloos raak knalde, niet echt onverwacht. „We raken eraan gewend”, merkte de middenvelder van Manchester City nuchter op. „Hij doet dit al zoveel jaren. Daardoor is het voor niemand nu nog een verrassing. Hij maakte er drie, nou, niks nieuws voor hem. Hij is al zo vaak de man die het verschil maakt.”</p><p>Ronaldo, die in de laatste drie minuten twee keer scoorde, staat nu op 689 treffers in alle competities en op 88 goals als international. „Het was zeer spannend in de slotfase”, gaf de Portugese verdediger Ruben Dias toe. „Het was duidelijk dat wie er zou scoren de wedstrijd ook zou winnen. Gelukkig stond op dat moment Ronaldo bij ons op.”</p>
