---
layout: post
title: "Actuele maximumsnelheid op matrixborden moet boetes voorkomen"
date: Tue, 29 Oct 2019 16:20:09 +0100
category: nieuws
externe_link: "https://www.telegraaf.nl/nieuws/1854427101/actuele-maximumsnelheid-op-matrixborden-moet-boetes-voorkomen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98380242-fa5f-11e9-868f-0217670beecd.JPG"
aantal: 131
unieke: 101
bron: "De Telegraaf"
---

<p class="intro">De Tweede Kamer wil dat de matrixborden boven de snelwegen, voor zover ze daarvoor geschikt zijn, standaard de actuele maximumsnelheid gaan aangeven. Een meerderheid steunt een voorstel daartoe van CDA-parlementariër Wytske de Pater-Postma.</p> <p>De maximumsnelheid verschilt niet alleen sterk per snelweg, ook geldt op sommige trajecten ’s avonds en ’s nachts een andere limiet dan overdag. Daar komt nog bij dat door de stikstofaanpak van het kabinet op veel plaatsen de maximumsnelheid mogelijk omlaaggaat. Actuele snelheidsinformatie op de matrixborden kan automobilisten helpen boetes te vermijden, denkt De Pater-Postma.</p><p>Verkeersminister Cora van Nieuwenhuizen aarzelt nog over het voorstel, mede omdat niet alle matrixborden in staat zijn een maximumsnelheid met drie cijfers weer te geven. Wel gaf zij al aan dat zij met wegbeheerder Rijkswaterstaat wil overleggen over „wat wel en niet kan.”</p>
