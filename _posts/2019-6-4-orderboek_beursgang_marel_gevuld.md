---
layout: post
title: "Orderboek beursgang Marel gevuld"
date: Tue, 04 Jun 2019 07:52:57 +0200
categories: 
- financieel 
- koersen 
externe_link: "https://www.telegraaf.nl/financieel/3686881/orderboek-beursgang-marel-gevuld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/432e009e-869c-11e9-b8ba-0255c322e81b.jpg"
---

<p class="intro">De maker van machines voor de verwerking van vlees, vis en kip Marel heeft voldoende inschrijvingen ontvangen voor zijn geplande aandelenuitgifte in Amsterdam. Het orderboek is gevuld, zo liet de onderneming in een verklaring weten. Eerder stelden ingewijden al dat het boek op de eerste dag dat inschrijven mogelijk was, volliep.</p> <p>De vraag was zo groot dat Marel ook van de zogenaamde overtoewijzingsoptie gebruikmaakt. De grootste interesse kwam volgens een bron van investeerder BlackRock en de vermogensbeheertak van zakenbank Credit Suisse. Zij schreven zich voor zo'n 102 miljoen euro in. Dat komt concreet neer op respectievelijk ruim 26 procent en bijna 29 procent van de stukken die werden aangeboden.</p><p>Volgens Marel werd de geplande aandelenuitgifte erg goed ontvangen. Naar verluidt kwam het grootste deel van de interesse van institutionele partijen en partijen die voor de lange termijn investeren. Er was ook wat vraag uit IJsland.</p><p>Marel krijgt op 7 juni een notering op Beursplein 5 en biedt maximaal 100 miljoen aandelen aan voor een prijs tussen de 3,40 euro en 3,90 euro. Dat komt neer op circa 15 procent van het huidige aandelenkapitaal. Marel heeft al een beursnotering in Reykjavik.</p>
