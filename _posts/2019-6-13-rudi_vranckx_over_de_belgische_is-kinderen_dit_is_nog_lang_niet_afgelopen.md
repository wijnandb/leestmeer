---
layout: post
title: "Rudi Vranckx over de Belgische IS-kinderen: dit is nog lang niet afgelopen"
date: Thu, 13 Jun 2019 22:36:03 +0200
category: nieuws
externe_link: "https://nos.nl/l/2288955"
feature_image: "https://nos.nl/data/image/2019/06/13/556635/1008x567.jpg"
---

<p>Zes Belgische kinderen van IS-strijders zijn vandaag uit Syrië teruggehaald. Na onderhandelingen met Belgische diplomaten zijn de kinderen door de Koerden overgedragen. Tot nu toe wilde België alleen kinderen terughalen als ze zelf een ambassade of consulaat in Turkije of Irak konden bereiken én als hun Belgische nationaliteit bewezen kon worden.</p>
<p>Vier van de zes zijn tieners, een van hen is zelfs meerderjarig. Dat is opvallend omdat de regering tot nu toe heeft gezegd alleen kinderen jonger dan 10 jaar terug te willen halen. De zes verbleven zonder familie in een gesloten Koerdische kamp. Vier van hen zijn weeskinderen en verloren zowel hun vader als hun moeder in IS-gebied.</p>
<p>Een team van Belgische artsen en psychologen was ter plaatse om dringende medische zorg te verstrekken. En ook de Belgische journalist Rudi Vranckx was erbij.</p>
