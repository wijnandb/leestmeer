---
layout: post
title: "Feyenoord start trainingskamp met zege, officieus debuut Kelly"
date: Wed, 10 Jul 2019 19:01:46 +0200
category: sport
externe_link: "https://nos.nl/l/2292923"
feature_image: "https://nos.nl/data/image/2019/07/10/562571/1008x567.jpg"
---

<p>Feyenoord heeft ook z'n derde oefenwedstrijd in de voorbereiding gewonnen. In Oostenrijk werd het tegen het Duitse SV Darmstadt 98 2-1 voor de ploeg van coach Jaap Stam. Dylan Vente en Naoufal Bannis tekenden voor de Rotterdamse treffers.</p>
<p>Net als in de duels met SDC Putten (0-6) en FC Dordrecht (1-2) gebruikte Stam veel spelers en wisselde hij bijna zijn gehele team in de rust. Kersverse aankoop Liam Kelly maakte in de tweede helft zijn officieuze debuut voor de Rotterdammers. Luciano Narsingh, een andere nieuweling bij Feyenoord, kwam niet in actie.</p>
<p>Naast Narsingh kwamen ook Kenneth Vermeer, Sam Larsson, Bart Nieuwkoop, Justin Bijlow, Nicolai JÃ¸rgensen en Calvin Verdonk om uiteenlopende redenen niet in actie. Leroy Fer, die sinds kort meetraint bij Feyenoord om fit te worden, bleef ook op de bank.</p>
<h2>Red Bull volgende tegenstander</h2>
<p>Het duel met de club uit de tweede Bundesliga was het eerste voor de Rotterdammers tijdens het trainingskamp in Oostenrijk. Feyenoord oefent in Oostenrijk nog tegen Red Bull Salzburg. Dat duel staat vrijdag 18.30 uur op het programma.</p>
<p>Daarnaast worden er nog drie oefenwedstrijden (Panathinaikos, Angers, Southampton) in De Kuip afgewerkt voordat op zondag 4 augustus de competitie begint met een thuiswedstrijd tegen stadgenoot Sparta.</p>
