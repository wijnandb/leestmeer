---
layout: post
title: "JP ziet overeenkomsten tussen Jan Versteegh en Lucille"
date: Wed, 03 Jul 2019 16:09:45 +0200
category: entertainment
externe_link: "https://www.telegraaf.nl/entertainment/1400602572/jp-ziet-overeenkomsten-tussen-jan-versteegh-en-lucille"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/43265d32-9d9c-11e9-b1ad-02d2fb1aa1d7.jpg"
---

<p class="intro">Jan Peter Pellemans, die jarenlang met Lucille Werner samenwerkte bij Lingo, is heel blij met Jan Versteegh als nieuwe presentator van het spelletjesprogramma. „Ik zie overeenkomsten tussen Jan en Lucille”, zegt JP in een interview met BuzzE.</p> <p>Jan Versteegh zei eerder dat hij tijdens screentests merkte dat hij als spelletjesfanaat vanzelf mee stond te spelen. Volgens JP is dat heel belangrijk voor het spel. „Ik heb heel lang heel prettig samengewerkt met Lucille en wat zij zo goed deed, is dat ze het spel meespeelde. Ze wist nooit de antwoorden van tevoren en was dan ook oprecht blij als de kandidaten het wisten en oprecht teleurgesteld als het antwoord fout was.”</p><p>Naast dat Jan het spelletje mee wil spelen, vindt JP het ook leuk dat Jan net als Lucille ’een beetje stout’ is. „Hij houdt er ook van om het randje op te zoeken.” De Lingo voice-over haalt de beroemde scène aan van toen een jongen in een aflevering het woord cumshot spelde. „We zagen bij elkaar de twinkeling in de ogen. En Lucille was ook zo van: ’Ja, dit woord bestaat dus het wordt goed gerekend’. In welk land kan dit nou op primetimetelevisie? Ik zie dezelfde durf ook een beetje bij Jan.”</p><p>De twee kennen elkaar al een beetje, maar ze gaan zeker nog een biertje met elkaar drinken voordat ze moeten beginnen. „We zitten al flink te appen.” Als hij Jan een tip moet geven, zegt JP na lang nadenken: „Het leukste van Lingo is dat iedereen het kent. Jan moet gewoon meedeinen op de golven van het plezier.”</p>
