---
layout: post
title: "Paus krijgt weer Harley cadeau"
date: Thu, 30 May 2019 07:55:39 +0200
category: buitenland
externe_link: "https://www.telegraaf.nl/nieuws/3669019/paus-krijgt-weer-harley-cadeau"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d8051d8-829f-11e9-acb5-02c309bc01c1.jpg"
---

<p class="intro">Een christelijke motorclub uit Duitsland, Jesus Biker, heeft paus Franciscus een bijzonder cadeau gegeven: een Harley Davidson, wit-zwart gespoten en met een crucifix en goudkleurige spaken. Op het achterspatbord is een doornenkrans geschilderd. De paus houdt de motor niet zelf. Voorzien van de pauselijke handtekening wordt de Harley begin juli geveild voor het goede doel, een weeshuis in Oeganda.</p> <p>In 2013 kreeg Franciscus ook al een Harley, toen van de motorenfabrikant zelf. Die was voorzien van de naam ’Francisco’ en werd voor 241.500 euro geveild. Een bijpassend door de paus gesigneerd motorjack bracht bijna 70.000 euro op. De opbrengst ging naar de daklozenopvang op het Romeinse station Termini.</p>
