---
layout: post
title: "Nederlands getint Curaçao begint Gold Cup met kleine nederlaag"
date: Tue, 18 Jun 2019 07:07:34 +0200
category: sport
externe_link: "https://nos.nl/l/2289501"
feature_image: "https://nos.nl/data/image/2019/06/18/557397/1008x567.jpg"
---

<p>Het Nederlands getinte voetbalteam van Curaçao is teleurstellend begonnen aan de Gold Cup, het Noord- en Midden-Amerikaans kampioenschap. De ploeg verloor in het Jamaicaanse Kingston met 1-0 van El Salvador.</p>
<p>Op slag van rust dook Nelson Bonilla op voor Eloy Room, de reservedoelman van PSV, en schoot laag in de hoek raak. Het bleek het winnende doelpunt. Room voorkwam met een aantal fraaie reddingen een grotere nederlaag voor Curaçao.</p>
<h2>Opgegroeid in Nederland</h2>
<p>Naast Room telt de selectie van Curaçao nog negentien spelers die geboren of opgegroeid zijn in Nederland, zoals Cuco Martina (Feyenoord), Darryl Lachman (PEC Zwolle), Jafar Arias (FC Emmen), Elson Hooi (ADO Den Haag), Charlison Benschop (De Graafschap) en Leandro Bacuna (Cardiff City).</p>
<p>Curaçao timmert de laatste jaren aan de weg met eerst Patrick Kluivert als bondscoach en nu Remko Bicentini. Twee jaar geleden debuteerden ze bij de Gold Cup (alle duels gingen verloren) en wonnen ze de Caribbean Cup. Sinds 2011 proberen ze zich tevergeefs voor een WK te plaatsen.</p>
<h2>Op naar Houston</h2>
<p>Voor het tweede duel van de Gold Cup vliegt de selectie van Curaçao naar Houston, Texas. Daar is Honduras over vier dagen de tegenstander. Dat team verloor zijn eerste wedstrijd met 3-2 van Jamaica.</p>
