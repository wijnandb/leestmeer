---
layout: post
title: "Agent die niet ingreep bij bloedbad opgepakt"
date: Wed, 05 Jun 2019 07:09:02 +0200
category: buitenland
externe_link: "https://www.telegraaf.nl/nieuws/1039419913/agent-die-niet-ingreep-bij-bloedbad-opgepakt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/549f3230-8764-11e9-91aa-02d1dbdc35d1.jpg"
---

<p class="intro">De politieagent die buiten het schoolgebouw bleef staan toen een oud-student het vuur opende op middelbare scholieren in het Amerikaanse stadje Parkland, is dinsdag gearresteerd. De man, die als beveiliger voor de school werkte, is aangeklaagd op elf punten, voor onder meer kinderverwaarlozing en verwijtbare nalatigheid.</p> <p>De 19-jarige Nikolas Cruz schoot vorig jaar op 14 februari om zich heen op zijn voormalige middelbare school. Veertien leerlingen en drie anderen kwamen om het leven. Het was de dodelijkste schietpartij op een Amerikaanse school in jaren. De 56-jarige Scot Peterson was de enige gewapende beveiliger op de campus van de Marjory Stoneman Douglas High School. Op filmbeelden is te zien hoe hij buiten bleef staan.</p><p>De elf aanklachten bij elkaar opgeteld kunnen Peterson maximaal op een gevangenisstraf van 97 jaar komen te staan. De agent is ook voor de civiele rechter aangeklaagd door de vader van één van de slachtoffers.</p>
