---
layout: post
title: "Oranje Leeuwinnen starten met Lieke Martens"
date: Sat, 29 Jun 2019 13:36:34 +0200
categories: 
- sport 
- voetbal 
externe_link: "https://www.telegraaf.nl/sport/556729241/oranje-leeuwinnen-starten-met-lieke-martens"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/84134c02-9a8a-11e9-b9d4-02d2fb1aa1d7.jpg"
---

<p class="intro">Lieke Martens kon de afgelopen dagen vanwege een teenblessure niet met de groep meetrainen, maar startte het duel met Italië gewoon in de basis bij Nederland.</p> <p>Bondscoach Sarina Wiegman durfde het ondanks alles aan om de aanvalster, die Oranje met twee goals tegen Japan naar de kwartfinale van het WK schoot, te laten starten.</p><p>„Lieke is een twijfelgeval”, zei Wiegman vrijdag nog. „Het is fiftyfifty op dit moment. Ze heeft pijn aan haar teen. Ze moet kunnen voetballen; ze moet vooral goed kunnen voetballen. Als dat niet kan, houdt het op.”</p><p>Klaarblijkelijk was Martens, die ’s morgens aan een laatste check werd onderworpen, voldoende hersteld. Normaal gesproken start een voetballer die een dag voor de wedstrijd niet met de groep kan meetrainen niet in de basis, maar gezien de status aparte van Martens was al niet uit te sluiten dat Wiegman voor haar sterspeelster een uitzondering zou maken.</p><p>Wiegman gaf voor het derde duel op een rij de voorkeur aan Merel van Dongen als linksback. In de eerste twee wedstrijden begon Kika van Es op die plek. Ook op de overige posities voerde de bondscoach geen wijzigingen door.</p>
