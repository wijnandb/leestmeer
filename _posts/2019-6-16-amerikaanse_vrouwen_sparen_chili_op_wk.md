---
layout: post
title: "Amerikaanse vrouwen sparen Chili op WK"
date: Sun, 16 Jun 2019 19:56:04 +0200
category: sport
externe_link: "https://www.telegraaf.nl/sport/1765842645/amerikaanse-vrouwen-sparen-chili-op-wk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e3e001a0-906e-11e9-8b2d-0255c322e81b.jpg"
---

<p class="intro">De Verenigde Staten hebben op het WK voetbal voor vrouwen opnieuw een eenvoudige overwinning geboekt. Na de 13-0 zege op Thailand moest zondag Chili buigen: 3-0.</p> <p>Dankzij twee doelpunten van Carli Lloyd en een treffer van Julie Ertz had de regerend wereldkampioen binnen 35 minuten al drie keer gescoord. Vervolgens nam de ploeg van bondscoach Jill Ellis wat gas terug.</p><p>Ellis had haar basisopstelling op zeven plekken gewijzigd ten opzichte van het eerste duel. Zo zat spits Alex Morgan op de bank. Morgan maakte tegen Thailand vijf doelpunten. Na de verpletterende overwinning op de Aziatische vrouwen was er nogal wat kritiek op het smijten met krachten van de Amerikaanse ploeg. Ook het overenthousiast reageren op elke nieuwe goal viel niet bij iedereen in goede aarde.</p><p>In Groep F zijn de VS en Zweden zeker van een plek in de volgende ronde. Zweden boekte een 5-1 overwinning op Thailand. Eerder wonnen de ScandinaviÃ«rs al van Chili: 2-0. In hun onderlinge wedstrijd gaan ze uitmaken wie groepswinnaar wordt.</p><p>Ook Oranje is al zeker van een plek in de achtste finales. De ploeg van bondscoach Sarina Wiegman won in de eerste twee duels van respectievelijk Nieuw-Zeeland (1-0) en Kameroen: 3-1.</p>
