---
layout: post
title: "Promes: ’Het is er toch van gekomen’"
date: Mon, 24 Jun 2019 20:17:42 +0200
categories: 
- entertainment 
- opinie 
externe_link: "https://www.telegraaf.nl/sport/177038392/promes-het-is-er-toch-van-gekomen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9a0611f6-96b2-11e9-b9d4-02d2fb1aa1d7.jpg"
---

<p class="intro">Ajax heeft bevestigd dat Quincy Promes zijn loopbaan voortzet bij Ajax. Zoals Telesport maandagmorgen al meldde, tekent de 27-jarige aanvaller een contract voor vijf jaar in Amsterdam.</p> <p>Ajax betaalt een bedrag van 15,7 miljoen aan Sevilla, dit kan oplopen tot 17,2 miljoen euro. Promes krijgt rugnummer 11. De international werd gepresenteerd in bijzijn van directeur voetbalzaken Marc Overmars, algemeen directeur Edwin van der Sar en trainer Erik ten Hag. De tukker was in het verleden ook als eens de trainer van Promes, bij Go Ahead Eagles.</p><p>„Het voelt als thuiskomen”, zei Promes, met een verwijzing naar het verleden. „Het is heel apart. Ik ben hier ooit als kleine jongen binnengelopen, nu kom ik hier als man. Nadat er voor de eerste keer contact was met Ajax dacht ik, dit is niet realistisch. Ik was pas bezig met mijn eerste jaar in Spanje, het plan was niet zo snel al een vervolgstap te maken. Het is er toch van gekomen. Nu wil ik de mensen hier blij maken met mijn spel.”</p><p>Promes speelde eerder al in de jeugdopleiding van Ajax. In 2008 vertrok hij als jeugdspeler naar Haarlem. Zijn debuut in het betaald voetbal maakte de aanvaller in 2012 voor FC Twente. In het seizoen 2012-2013 promoveerde hij met Go Ahead Eagles naar de Eredivisie.</p><p>Daarna speelde Promes weer een jaar bij FC Twente, waarop vier seizoenen bij het Russische Spartak Moskou volgden. Vorig jaar stapte hij over naar Sevilla. In 38 interlands kwam hij tot zeven doelpunten.</p>
