---
layout: post
title: "Van den Brom: ’Cerny mooie en interessante speler’"
date: Mon, 08 Jul 2019 00:01:00 +0200
category: sport
externe_link: "https://www.telegraaf.nl/sport/207281401/van-den-brom-cerny-mooie-en-interessante-speler"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c92cf01c-a102-11e9-b8c9-02c309bc01c1.jpg"
---

<p class="intro">FC Utrecht-trainer John van den Brom verwelkomt maandagochtend topversterking Vaclav Cerny bij FC Utrecht, zodat de Tsjechische aanvaller mee kan naar het trainingskamp in Duitsland. Cerny ondergaat eerst nog de medische keuring, waarna hij bij een positief resultaat met zijn ploeggenoten de bus instapt voor het trainingskamp in Harsewinkel.</p> <p>Van den Brom is erg blij met de komst van Cerny, met wie FC Utrecht vorige week maandag een akkoord over een driejarig contract bereikte. FC Utrecht betaalt Ajax 750.000 euro voor de aanvaller. „Het geeft ons weer extra mogelijkheden. Vaclav is een speler, die een individuele actie, scorend vermogen en ook diepgang heeft. Daar ben je altijd naar op zoek. Hij is ook een speler die in balbezit mooi tussen de lijnen kan spelen. Het is een mooie en interessante speler.”</p><p>Van den Brom is blij dat Cerny eindelijk aansluit. „Maandag meldt hij zich en gaan we met hem aan de slag. Hoe eerder je je groep bij elkaar hebt, hoe gemakkelijker het is en hoe beter het is voor het elftal, want dan kun je echt naar vastigheid toewerken.”</p>
