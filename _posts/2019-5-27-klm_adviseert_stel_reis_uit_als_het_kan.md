---
layout: post
title: "KLM adviseert: stel reis uit als het kan"
date: Mon, 27 May 2019 17:06:45 +0200
categories: 
- entertainment 
- opinie 
externe_link: "https://www.telegraaf.nl/nieuws/3655681/klm-adviseert-stel-reis-uit-als-het-kan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0af4351a-8091-11e9-bc08-0217670beecd.jpg"
---

<p class="intro">KLM adviseert mensen die dinsdag met het vliegtuig wilden reizen, als het kan, hun reis uit te stellen of aan te passen. Ook vraagt de vliegmaatschappij reizigers slechts naar Schiphol te komen als dit strikt noodzakelijk is.</p> <p>KLM-topman Pieter Elbers zei eerder op de dag al flinke overlast te verwachten door de ov-staking voor mensen die vliegen vanaf of naar Schiphol. „De treinen die van de rechter moeten rijden, zijn niet voldoende voor alle reizigers.”</p><p>Hij verwacht ook „flinke impact” voor KLM-personeel dat op de luchthaven aan de slag moet. KLM helpt klanten die willen omboeken; dat kan kosteloos.</p><p>Advies Schiphol: kom niet als niet nodig</p><p>Mensen die dinsdag niet strikt noodzakelijk op de luchthaven Schiphol moeten zijn, moeten ook niet komen. Ook Amsterdam adviseert mensen hun komst uit te stellen, in verband met de aangekondigde staking in het openbaar vervoer.</p><p>Ondanks de uitspraak van de rechter dat er treinen moeten rijden van Amsterdam Centraal naar Schiphol en omgekeerd, wordt toch grote drukte verwacht in de omgeving van de luchthaven. „Er is zeer beperkt treinverkeer tussen Schiphol en Amsterdam om de reizigersdruk op Schiphol te ontlasten”, meldt Schiphol. „Het gaat om vier treinen per uur in plaats van de gebruikelijke 25 treinen per uur. Verder is er geen openbaar vervoer.” Amsterdam zegt iets soortgelijks: „Reis dinsdag niet richting Schiphol en Amsterdam wanneer het niet nodig is. We raden reizigers aan om hun reis uit te stellen.”</p><p>Schiphol gaat dinsdag extra medewerkers, onder wie kantoorpersoneel, inzetten om de drukte op te vangen. De gemeente Haarlemmermeer en Schiphol zorgen voor extra verkeersregelaars. De Koninklijke Marechaussee zet extra motorrijders in voor de verkeersveiligheid rondom Schiphol. Ook is extra personeel aanwezig in verband met de openbare orde.</p>
