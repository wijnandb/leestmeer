---
layout: post
title: "'Adyen ook van waarde voor techgigant'"
date: Wed, 15 May 2019 09:34:26 +0200
categories: 
- financieel 
- koersen 
externe_link: "https://www.telegraaf.nl/financieel/3589264/adyen-ook-van-waarde-voor-techgigant"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1c019746-76e4-11e9-bf6e-02d1dbdc35d1.jpg"
---

<p class="intro">De selectie van Adyen als belangrijke leverancier voor technologieconcern Uber is reden voor "voorzichtig optimisme" over de Nederlandse betalingsverwerker. Dat schrijven analisten van KBC Securities. Dat de twee partijen hun samenwerking uitbreiden, bewijst volgens hen dat Adyen ook voor grote techspelers van toegevoegde waarde kan zijn.</p> <p>Adyen wordt volgens de nieuwe afspraken de eerste leverancier voor Uber van 3D Secure, een standaard voor de authenticatie van betalingen die voldoet aan verscherpte veiligheidsregels. Die stap moet volgens KBC vooral worden gezien als uiting van vertrouwen in Adyen. De analisten verwachten evenwel niet dat Adyen op financieel vlak veel profijt trekt uit de deal, omdat de uitrol van 3D Secure deel uitmaakt van het huidige betaalprogramma dat al wordt aangeboden.</p><p>KBC hanteert een reduce-advies en koersdoel van 605 euro. Het aandeel Adyen stond woensdagochtend omstreeks 09.25 uur 0,1 procent lager op 664,60 euro.</p>
