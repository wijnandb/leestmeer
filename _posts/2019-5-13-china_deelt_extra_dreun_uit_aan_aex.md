---
layout: post
title: "China deelt extra dreun uit aan AEX"
date: Mon, 13 May 2019 15:03:00 +0200
categories: 
- financieel 
- koersen 
externe_link: "https://www.telegraaf.nl/financieel/3576792/china-deelt-extra-dreun-uit-aan-aex"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/854d73ca-757f-11e9-9953-0217670beecd.jpg"
---

<p class="intro">Het verlies voor de AEX liep halverwege de middag hard op, nadat China tegenmaatregelen aankondigde in reactie op de verhoging van de importtarieven door de VS. Het handelsconflict bereikte daardoor een nieuw dieptepunt. Vooral ArcelorMittal ging hard onderuit, terwijl Shell enig tegenwicht bood.</p> <p>De AEX stond om drie uur 1% lager op 545,4 punten. De AMX dook 2% omlaag naar 757,8 punten.</p><p>Elders in Europa zetten de beurzen de neergang van vorige week ook stevig voort. De Franse CAC 40 en de Duitse DAX verloren 1,5% respectievelijk 1,8%.</p><p>De indexfutures wezen op verliezen van 1,8% tot 2,5% voor de Amerikaanse beursgraadmeters bij opening om half vier.</p><p>China kondigde rond half drie aan de tarieven op $60 miljard aan Amerikaanse producten naar 25% te verhogen en bestellingen bij Boeing mogelijk uit te stellen. Het land reageerde hiermee op de verhoging van de importtarieven door de VS op $200 miljard aan Chinese producten op vrijdag en Trumps aankondiging dat de heffingen op resterende goederen eveneens omhoog gaan.</p><p>Een handelsdeal lijkt daarmee verder weg dan ooit, zo constateert ook analist Justin Blekemolen van broker Lynx stelt dat de opgelopen spanningen niet alleen op de aandelen- maar ook op de valutamarkten terug te zien zijn. „We zien de Japanse yen oplopen en de Chinese yuan wegglijden.”</p><p>Blekemolen betwijfelt of het sentiment op de beurzen snel zal omslaan. „De Amerikaanse indices braken onlangs uit, maar hebben deze winsten weer teruggegeven. Zodoende is het technische beeld duidelijk verslechterd. Ik zie dat onze klanten door de toegenomen volatiliteit meer belangstelling tonen om short (ofwel in te spelen op verdere koersdalingen) te gaan.”</p><p>In de AEX stond staalproducent ArcelorMittal met een aderlating van 4,3% onderaan. Verzekeraar ASR volgde met een min van 2,7%.</p><p>KPN moest 2% afstaan. Effectenhuis Redburn heeft het telecomconcern van de kooplijst gehaald. Gecorrigeerd voor het ex-dividend stond zorgtechnologieconcern Philips 1,5% af.</p><p>Zwaargewicht RD Shell was met een winst van 0,7% een lichtpunt, geholpen door een opleving van de olieprijzen. Bovendien verhoogde de Britse bank HSBC het advies van het olieconcern naar kopen.</p><p>Chemicaliëndistributeur IMCD klom 0,4%.</p><p>Unilever werd 0,1% meer waard. Volgens de Britse krant The Sunday Telegraph zou het levensmiddelenconcern het Amerikaanse huidverzorgingsmerk Drunk Elephant willen kopen.</p><p>Midkapper PostNL duikelde 5,8%, na een verkoopadvies van de Britse bank HSBC.</p><p>Air France KLM koerste 4,2% lager, na door het Amerikaanse Bernstein op de verkooplijst te zijn geplaatst.</p><p>Flow Traders behoorde bij de schaarse winnaars met een plus van 0,6%.</p><p>Op de lokale markt blonk AND International met een plus van 9,7% uit, dankzij een nieuwe overeenkomst met het Duitse Digital Data Service over de levering van digitale kaarten</p><p>Ajax werd 2,2% hoger verhandeld doordat de Amsterdamse voetbalclub het kampioenschap vrijwel zeker heeft binnengehaald.</p><p>Euronext won 1,4%. De beursuitbater heeft een grote horde genomen in de overnamestrijd met het Amerikaanse Nasdaq om Oslo Børs.</p><p>Meer financieel nieuws via de mail? Schrijf je hier in voor onze nieuwsbrief!</p>
