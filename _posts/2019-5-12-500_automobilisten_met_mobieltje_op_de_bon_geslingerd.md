---
layout: post
title: "500 automobilisten met mobieltje op de bon geslingerd"
date: Sun, 12 May 2019 11:27:12 +0200
category: binnenland
externe_link: "https://www.telegraaf.nl/nieuws/3573399/500-automobilisten-met-mobieltje-op-de-bon-geslingerd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2ab3db6c-7498-11e9-a0e7-0217670beecd.JPG"
---

<p class="intro">De politie heeft afgelopen week rond Breda ruim 500 boetes uitgedeeld aan automobilisten die tijdens het rijden hun mobieltje gebruikten. Het totale boetebedrag van deze bekeuringen is ruim 128.000 euro, meldde de politie zondag.</p> <p>In het kader van de zogenoemde Mono-campagne tegen het gebruik van mobieltjes tijdens het rijden, controleerde de politie vanuit een touringcar. De betrapte automobilist werd vervolgens door agenten aan de kant gezet en bekeurd.</p><p>Afleiding door een smartphone achter het stuur is een van de grootste ergernissen in het verkeer en vooral heel gevaarlijk. De politie in Zeeland en Noord-Brabant controleert tot september extra op afleiding tijdens het rijden.</p><p>Tijdens een actieweek in april in de omgeving Roosendaal werden ook al 500 bekeuringen uitgedeeld.</p>
