---
layout: post
title: "Voor tweede keer sinds 2000 blijven tennisbanen Roland Garros hele dag leeg"
date: Wed, 05 Jun 2019 17:14:51 +0200
category: sport
externe_link: "https://nos.nl/l/2287757"
feature_image: "https://nos.nl/data/image/2019/06/05/554824/1008x567.jpg"
---

<p>De tennisbanen op Roland Garros blijven woensdag leeg. Door regenval kan er op het grandslamtoernooi in Parijs geen enkele partij worden gespeeld.</p>
<p>Om 14.00 uur zouden de eerste ballen worden geslagen, maar door aanhoudende neerslag moest dat tijdstip worden uitgesteld. Bij het zien van de weersvoorspellingen besloot de organisatie een paar uur later om het gehele programma een dag door te schuiven.</p>
<p>Het is pas de tweede keer sinds 2000 dat er een dag lang geen bal geslagen wordt in de Franse hoofdstad. De laatste keer was in 2016. Roland Garros is het enige grote tennistoernooi zonder dak.</p>
<h2>Kwartfinales uitgesteld</h2>
<p>Bij de mannen zou de als eerste geplaatste ServiÃ«r Novak Djokovic het opnemen tegen de Duitser Alexander Zverev en de Oostenrijker Dominic Thiem tegen de Rus Karen Chatsjanov.</p>
<p>In het vrouwentoernooi zijn de kwartfinales tussen de Roemeense Simona Halep en de Amerikaanse Amanda Anisimova en tussen de Amerikaanse Madison Keys en de Australische Ashleigh Barty naar donderdag verplaatst. De eerste partij is om 12.00 uur. </p>
<p>De halve finales bij de vrouwen zijn door de organisatie verschoven naar vrijdag, die voor de mannen waren al gepland op die dag. </p>
