---
layout: post
title: "Kratje bier Qatar: heerlijk, helder en ’maar’ 57 euro"
date: Tue, 09 Jul 2019 14:53:59 +0200
categories: 
- entertainment 
- opinie 
externe_link: "https://www.telegraaf.nl/financieel/1634537881/kratje-bier-qatar-heerlijk-helder-en-maar-57-euro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b930e76c-a248-11e9-adbb-02d1dbdc35d1.jpg"
---

<p class="intro">Alcohol blijft relatief prijzig in Qatar, maar een kratje Heineken kost in het land waar over drie jaar het WK voetbal wordt gehouden nu nog maar 57 euro.</p> <p>Dat is 30 procent minder dan de prijs die sinds dit jaar gold na de invoering van een ontmoedigingsbelasting. Door die heffing werd onder meer pils van de een op de andere dag twee keer zo duur.</p><p>Drinken is niet verboden in het islamitische land, maar wel gebonden aan strenge regels. Overtreders kunnen rekenen op zware sancties, van boetes tot cel- of lijfstraffen.</p><p>Geen drank op straat</p><p>Voor expats met een speciale drankvergunning is er welgeteld één drankwinkel beschikbaar aan de rand van hoofdstad Doha. Bij de Qatar Distribution Company staan vaak lange rijen.</p><p>WK-gangers en andere bezoekers aan het land kunnen zich overigens ook wenden tot sommige hotels en cafés voor een biertje. Daar liggen de prijzen alleen nog hoger.</p><p>De organisatie van het WK heeft al laten weten dat ook tijdens het toernooi niet op straat mag worden gedronken. Wel komen er speciale gebieden waar andere regels gelden.</p>
