---
layout: post
title: "Foto’s: streaker scoort tijdens én na Champions League-finale"
date: Sun, 02 Jun 2019 08:30:36 +0200
category: sport
externe_link: "https://www.telegraaf.nl/sport/3679092/foto-s-streaker-scoort-tijdens-en-na-champions-league-finale"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b34dcb52-8557-11e9-9186-0218eaf05005.jpg"
---

<p class="intro">De Champions League-finale werd zaterdagavond halvewege de eerste helft opgeschud door een vrouwelijke streaker. Een goed uitziende blonde vrouw dook tijdens Liverpool - Tottenham Hotspur (2-0) over de boarding en paradeerde enkel gehuld in een zwart badpak over het veld. De beelden gingen de wereld over, ook al werd er zoals gebruikelijk door de tv-regie wel snel weggeschakeld.</p> <p>Nadat de jonge vrouw al door de stewards - onder toeziend oog van Liverpool-spelers Georginio Wijnaldum en Virgil van Dijk en oud-Ajacied Christian Eriksen (Tottenham Hotspur) - in de kraag werd gevat, werd al snel duidelijk om wie het ging. De actie is zo goed als zeker opgezet door internetmiljonair Vitaly Zdorovetskiy, die eigenaar is van het YouTube-kanaal Vitaly Uncensored. Het was immers zijn vriendin die zaterdagavond voor een miljoenenpubliek de schijnwerpers zocht. Haar naam: Kinsey Wolanski.</p><p>Wolanski is in het dagelijks leven ook model en deelt haar beslommeringen graag via Instagram, waar ze voorafgaand aan de Champions League-finale iets meer dan 300.000 volgers had. Door haar bekendheid liep dat aantal razendsnel op tot boven de één miljoen en stond de teller zondagochtend zelfs al op 1,6 miljoen. En het gaat maar door. Inmiddels heeft ze ruim twee miljoen volgers.</p><p>Op zondagavond had ze opeens haar Instagram-account verwijderd.</p><p>Diep in de nacht plaatste Wolanski van de bewuste actie ook zelf een foto op Instagram, met de begeleidende tekst: „Leidde ik iets te veel af.” Dat kiekje is al goed voor bijna 600.000 ’hartjes’en meer dan 30.000 reacties. Eén ding is zeker: Kinsey Wolanski gaat viral.</p><p>Liverpool won uiteindelijk de Champions League-finale. Mohamed Salah schoot al in de tweede minuut raak vanaf de strafschopstip en Divock Origi besliste in de slotfase het duel.</p>
