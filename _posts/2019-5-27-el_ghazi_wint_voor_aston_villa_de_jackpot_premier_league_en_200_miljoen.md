---
layout: post
title: "El Ghazi wint voor Aston Villa de jackpot: Premier League en 200 miljoen"
date: Mon, 27 May 2019 18:18:32 +0200
category: sport
externe_link: "https://nos.nl/l/2286568"
feature_image: "https://nos.nl/data/image/2019/05/27/552974/1008x567.jpg"
---

<p>Mede dankzij een uitblinkende Anwar El Ghazi keert Aston Villa na een afwezigheid van drie seizoenen weer terug naar de Premier League. In het finaleduel op Wembley werd Derby County met 2-1 verslagen.</p>
<p>El Ghazi, gehuurd van het Franse Lille, liet nog maar eens zien dat hij een uitstekend seizoen kent bij de nummer vijf van de Championship, het tweede niveau van Engeland. De voormalig Ajacied speelde een sterke wedstrijd en kopte op slag van rust zijn ploeg op voorsprong nadat hij slim voor zijn tegenstander was gekomen.</p>
<p>Na rust ging Villa op zoek naar meer. Een voorzet van El Ghazi werd aangeraakt en na een blunder van de Nederlandse doelman van Derby County Kelle Roos kon John McGinn raak koppen.</p>
<p>Derby-manager Frank Lampard bracht onder anderen voormalig PSV- en Ajax-speler Florian Jozefzoon in het veld om nog wat te forceren. Dat lukte, want tien minuten voor tijd bracht Martyn Waghorn de spanning terug.</p>
<p>In de resterende tijd wankelde Villa enkele keren, maar de club uit Birmingham hield stand. Zodoende is Aston Villa, na kampioen Norwich en Sheffield United, de derde club die promoveert naar de Premier League.</p>
<h2>200 miljoen euro</h2>
<p>Aston Villa kan in het nieuwe seizoen rekenen op een veelvoud aan inkomsten, vooral dankzij de torenhoge tv-gelden die de clubs in de hoogste voetbaldivisie in Engeland ontvangen. Volgens financiÃ«le experts levert promotie circa 200 miljoen euro aan extra inkomsten op.</p>
