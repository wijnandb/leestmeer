---
layout: post
title: "Delphine Boël opgelucht om beslissing koning Albert"
date: Tue, 28 May 2019 17:54:49 +0200
categories: 
- entertainment 
- royalty 
externe_link: "https://www.telegraaf.nl/entertainment/3662134/delphine-boel-opgelucht-om-beslissing-koning-albert"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ec40f1b4-8160-11e9-89d3-0218eaf05005.jpg"
---

<p class="intro">Delphine Boël is enorm opgelucht nu de Belgische koning Albert heeft besloten mee te werken aan een vaderschapstest. Het voormalig staatshoofd staat DNA af waardoor na bijna zes jaar juridische strijd eindelijk duidelijk wordt of zij wel of niet zijn dochter is.</p> <p>„Ze reageerde opgelucht, maar dat was ze al na de beslissing van het hof van beroep”, reageert Delphines advocaat Marc Uyttendaele tegenover RTBF. „Ze kon zich moeilijk voorstellen dat koning Albert een rechterlijke uitspraak niet zou respecteren.”</p><p>Volgens Uyttendaele kan de uitkomst van het DNA-onderzoek historisch worden, maar blijft het volgens hem ’een triest verhaal’ omdat het proces al zo lang duurt. „Mijn cliënt lijdt duidelijk”, aldus de raadsman.</p><p>Vorige week liet de advocaat van koning Albert ook al weten dat híj enorm onder de kwestie lijdt. Over de reden dat de vader van de huidige koning Filip nu na jaren wel meewerkt, is de advocaat kort. „Omdat hij respect heeft voor de rechtspraak.”</p><p>Eerder deze maand besloot het hof van cassatie dat Albert moet meewerken aan een test op straffe van een dwangsom van 5000 euro per dag. Het resultaat van het onderzoek blijft overigens voorlopig geheim in afwachting van een uitspraak in een andere zaak rondom Boël die nog bij het hof ligt.</p>
