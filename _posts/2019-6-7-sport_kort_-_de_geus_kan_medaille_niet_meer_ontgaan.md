---
layout: post
title: "Sport kort - De Geus kan medaille niet meer ontgaan"
date: Fri, 07 Jun 2019 18:38:00 +0200
category: sport
externe_link: "https://www.telegraaf.nl/sport/158358618/sport-kort-de-geus-kan-medaille-niet-meer-ontgaan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7306b14-8942-11e9-804a-02c309bc01c1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>18.35 uur: Lilian de Geus kan een medaille bij de wereldbekerfinale in Marseille niet meer ontgaan. De Nederlandse windsurfster verstevigde vrijdag haar leidende positie in de RS:X-klasse. Na negen races heeft De Geus 27 punten. De Britse Saskia Sills volgt met 38 punten en de Italiaanse Flavia Tartaglini is derde met 42 punten. De medalrace volgt zaterdag. De Geus kan sowieso niet meer buiten de top drie vallen.
17.18 uur: De wielrenners van Deceuninck-Quick Step hebben de klimkoers gewonnen in het tweede weekend van de Hammer Series. In Vaals eindigde de Belg Remco Evenepoel als eerste. De 19-jarige wielrenner bezorgde zijn ploeg 200 punten. De Spanjaard Alexander Aranburu werd tweede voor de Belg Greg Van Avermaet.</p><p>15.53 uur: FC Groningen heeft zich versterkt met twee nieuwe voetballers. Zowel Azor Matusiwa als Ramon Pascal Lundqvist komt de club uit het noorden van het land versterken. Matusiwa komt over van De Graafschap, terwijl Lundqvist is gehaald van NAC Breda, dat de Zweed in januari van dit jaar overnam van Jong PSV.</p><p>15.35 uur: Latisha Chan uit Taiwan en de Kroaat Ivan Dodig hebben op Roland Garros de titel in het gemengd dubbelspel veroverd. Het duo was in de finale Gabriela Dabrowski uit Canada en Mate Pavic uit Kroatië met 6-1 7-6 (5) de baas. Dabrowski en Pavic waren als tweede geplaatst.</p><p>10.50 uur Het Franse voetbalelftal mist N'Golo Kanté in de komende twee kwalificatieduels voor het EK van 2020. De middenvelder van Chelsea heeft een knieblessure, aldus de Franse bond. Wereldkampioen Frankrijk speelt zaterdag tegen Turkije en treft drie dagen later Andorra.</p>
