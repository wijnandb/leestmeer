---
layout: post
title: "De sport van dinsdag bij de NOS"
date: Tue, 09 Jul 2019 06:27:57 +0200
category: sport
externe_link: "https://nos.nl/l/2292682"
feature_image: "https://nos.nl/data/image/2019/07/09/562186/1008x567.jpg"
---

<p>Het WK voetbal voor vrouwen is voorbij, maar de sportzomer gaat onverminderd verder in Frankrijk. Vandaag staat de vierde etappe in de Tour de France op het programma. En die lijkt een kolfje naar de hand van de sprinters.</p>
<p>Op het 213,5 kilometer lange parcours van Reims naar Nancy is slechts twee keer een heuveltje van de vierde categorie te vinden. Niet lastig genoeg om de pure sprinters schrik aan te jagen. Is Dylan Groenewegen voldoende hersteld van zijn val om volop mee te kunnen sprinten? We weten het om een uur of half zes.</p>
<p>De tv-uitzending begint om 14.10 uur op NPO 1. Alles zal ook te zien zijn via NOS.nl en de NOS-app. Daar is ook het koersverloop te volgen via een liveblog. Om 14.00 uur klinkt op NPO Radio 1 de openingstune voor Radio Tour de France.</p>
<p>Om 22.13 uur wordt er uitgebreid teruggeblikt in De Avondetappe op NPO 1. Dione de Graaff ontvangt wielrenner Bram Welten en sportjournaliste Diana Kuip. Analyticus van de dag is Theo Bos.</p>
<p>Op NPO Radio 1 is Langs de Lijn En Omstreken present vanaf 20.30 met veel actuele sport.</p>
<h2>Wielrensters en tennissters</h2>
<p>De wielrensters vertonen hun kunsten in ItaliÃ«, alwaar in de Giro Rosa de eerste echte bergetappe wordt verreden. Voor een samenvatting kunt u kijken naar het Sportjournaal om 18.47 uur op NPO 1.</p>
<p>In Londen wordt er weer getennist. De wedstrijden in de kwartfinales van het vrouwentoernooi staan op het programma. Beelden van Wimbledon zijn te zien in het Sportjournaal en in Nieuwsuur om 22.30 uur op NPO 2.</p>
