---
layout: post
title: "Roelvink getuige fietsendiefstal Schwarzenegger"
date: Fri, 07 Jun 2019 22:03:00 +0200
categories: 
- entertainment 
- gossip 
externe_link: "https://www.telegraaf.nl/entertainment/119039952/roelvink-getuige-fietsendiefstal-schwarzenegger"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d60ed3b2-896b-11e9-a1a6-0255c322e81b.jpg"
---

<p class="intro">Uitgerekend Donny Roelvink blijkt getuige te zijn geweest van, volgens de maatstaven van de entertainmentwebsite TMZ, Amerikaans ’breaking news’. Donny duikt namelijk op op beelden die vrijdagochtend zijn gemaakt van Schwarzenegger kort nadat zijn bodyguards met een taser wisten te voorkomen dat de fiets van Arnold werd gestolen.</p> <p>Donny Roelvink is een week op vakantie in Los Angeles en was na een nacht doorhalen en anderhalf uur slaap alweer vroeg uit de veren. Op zijn Instagram Stories staat een selfie van Donnie en Arnold, die hij in de vroege ochtenduren tegenkwam. „Ben ik even blij dat ik er vroeg bij was”, schrijft Donny bij de selfie.</p><p>Wat Donny waarschijnlijk niet beseft is dat hij prijkt op beelden die de Amerikaanse website presenteert als breaking news. Op de beelden is namelijk de fietsendief te zien nadat die door beveiligingsmedewerkers van Schwarzenegger is getaserd vanwege zijn poging om Arnolds goudkleurige mountainbike te stelen. Op de beelden is niet alleen de afloop van het incident te zien, maar ook de geslaagde poging van Donny om een selfie met de voormalige Hollywoodacteur en gouverneur van Californië te scoren, vlak voordat de ’Governator’ wegfietste met zijn bodyguard.</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
