---
layout: post
title: "Kruijswijk kukelt net van podium Tour af, Quintana wint zware Alpenrit"
date: Thu, 25 Jul 2019 17:10:37 +0200
categories: 
- sport 
- wielrennen 
externe_link: "https://www.telegraaf.nl/sport/56425031/kruijswijk-kukelt-net-van-podium-tour-af-quintana-wint-zware-alpenrit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eecaa77e-af03-11e9-a39a-0255c322e81b.jpg"
---

<p class="intro">Steven Kruijswijk heeft zich kunnen handhaven in de top van de Tour de France, maar kukelt in het algemeen klassement wel net van het podium af. In de achttiende etappe werden mythische cols als d’Izoard en de Galibier aangedaan en de kopman van Jumbo-Visma zag Egan Bernal tijd pakken op de Nederlander en de rest van de favorieten. Nairo Quintana fietste zich na een indrukwekkende versnelling uit de vluchtersgroep naar de ritzege.</p> <p>De op de mythisch col krakende Julian Alaphilippe behield nog wel de gele trui, ondanks dat hij wel moest lossen in de slotklim. In de afdaling kon hij weer terugkeren. Sterker nog, met zijn prachtige daalkwaliteiten nam hij zelfs afstand van de groep-Kruijswijk, al werd dit op de meet niet afgedrukt in tijdsverschil.</p><p>Ouderwetse ’Sky-etappe’</p><p>Team Ineos leek er een bijna ouderwetse ’Sky’-etappe van te maken. Sleuren aan kop van de Galibier, kijken wie eraan kan blijven hangen. Maar het tempo was in eerste instantie blijkbaar niet hoog genoeg, want alle grote klassementsmannen konden het tempo volgen, zo ook Alaphilippe. En dus ging Bernal aan op twintig kilometer van de finish en legde hij de meeste van zijn concurrenten op dat moment op het rooster. De Colombiaan had een gaatje te pakken en mocht doorrijden. Kilometers later besloot ploeggenoot Geraint Thomas er achteraan te gaan, maar kreeg uitendelijk net geen gaatje ten opzichte van zijn concurrenten. Bernal wist de andere favorieten voor de eindzege wel tijd af te snoepen en schuift op naar het podium.</p><p>Zoals verwacht ontstond vrij snel een grote groep met vluchters. Romain Bardet, Quintana, Damiano Caruso, Adam Yates, Alexey Lutsenko, Mikael Cherel, Michael Woods, Lennard Kamna, Tiesj Benoot en Serge Pauwels wisten als beste de Col d’Izoard te overleven en bleven over aan de voet van de legendarische Galibier. Quintana leek de beste klimmersbenen te hebben en kroop 26 kilometer voor de meet weg van zijn medevluchters, genoeg voor een prachtige zege in de achttiende etappe.</p><p>Doorzettingsvermogen</p><p>De glans was ervan af, maar Quintana liet in de achttiende etappe zien dat hij nog altijd een begenadigd klimmer is. De Colombiaan van Movistar soleerde in de op papier zwaarste bergetappe van deze Tour naar ritwinst in Valloire. „Het zijn mooie cols hier, dit was pas een echte bergetappe”, zei de ritwinnaar die in het algemeen klassement van de twaalfde naar de zevende plaats klom.</p><p>„Dit is het resultaat van heel veel werk en doorzettingsvermogen”, vertelde Quintana, die de Tour eerder twee keer als tweede en een keer als derde afsloot. Dit seizoen kon hij slechts bogen op één ritzege, in de ronde door zijn vaderland. In de hiërarchie van de ploeg wist hij inmiddels Mikel Landa voor zich. „We hebben vooraf met de ploeg wat strategieën doorgenomen. Dit was er een van.”</p><p>Klassement</p><p>Quintana maakte deel uit van een ontsnapping die richting Col de Vars tot stand kwam. Op de Galibier, de laatste klim voor de afdaling naar Valloire, liet hij zijn laatste medevluchters achter zich. „Maar dit is een overwinning voor de hele ploeg. Iedereen heeft geweldig werk geleverd. We hadden de bergen hier ook goed verkend.”</p><p>Alaphilippe leidt de dans om het geel, 1,30 minuut voor de nieuwe nummer 2, Bernal. De Colombiaan staat nu vijf seconden voor op zijn teamgenoot en de titelverdediger Thomas. Hierachter volgt Kruijswijk, nog steeds twaalf seconden op de Welshman. Quintana schuift op naar plek 7 in het klassement en is nu de best geklasseerde Movistar-renner.</p><p>Bekijk hier de uitslagen in de Ronde van Frankrijk.</p><p>Bekijk hier de klassementen in de Ronde van Frankrijk.</p>
