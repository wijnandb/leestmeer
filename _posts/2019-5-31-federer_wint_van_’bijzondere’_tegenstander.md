---
layout: post
title: "Federer wint van ’bijzondere’ tegenstander"
date: Fri, 31 May 2019 17:20:42 +0200
categories: 
- sport 
- tennis 
externe_link: "https://www.telegraaf.nl/sport/3675400/federer-wint-van-bijzondere-tegenstander"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e5ad915c-83d3-11e9-ac6f-0217670beecd.jpg"
---

<p class="intro">Roger Federer heeft de vierde ronde bereikt van het grandslamtoernooi van Parijs.</p> <p>Roger Federer heeft de vierde ronde bereikt van het grandslamtoernooi van Parijs. De als derde geplaatste Zwitser had aanvankelijk weinig te duchten van de Noor Casper Ruud en won na een moeizame derde set met 6-3 6-1 7-6 (8).</p><p>Federer won Roland Garros in 2009 en kwam bij zijn laatste optreden in 2015 tot de kwartfinales. In 2014 werd hij in de vierde ronde uitgeschakeld door Ernests Gulbis uit Letland.</p><p>Tegen Ruud kwam Federer in de eerste twee sets niet in de problemen. Aan het begin van de derde set wist de Noorse nummer 63 van de wereld de opslagbeurt van de Zwitser te winnen en uit te lopen naar 2-0. Federer brak terug en daarna ging het gelijk op. In een spannende tiebreak kregen beide spelers kansen om de set te winnen. Op zijn vierde matchpoint sloeg Federer toe.</p><p>400e zege</p><p>Voor de 37-jarige Zwitser was het de vierhonderdste partij op een grandslamtoernooi. Federer is ook de oudste tennisser die de achtste finales van een grand slam heeft bereikt sinds Jimmy Connors bij de US Open in 1991. „Ik ben opgelucht en ik verheug me op een douche”, zei de twintigvoudig grandslamwinnaar na afloop op Court Suzanne Lenglen.</p><p>Federer gaf toe dat de derde set beide kanten op had kunnen gaan. „Hij had kansen in het begin en later in de set opnieuw. Het was goed te zien hoe hij in de wedstrijd probeerde te blijven”, prees de ervaren tennisser zijn 20-jarige tegenstander. „Hij heeft een goede instelling.” Federer was blij dat hij zelf een goede serie had van anderhalve set. „Dat is belangrijk voor mij om te weten en dat geeft me zeker vertrouwen voor de volgende wedstrijd.”</p><p>In de vierde ronde treft Federer de winnaar van de partij tussen de Fransman Nicolas Mahut en de Argentijn Leonardo Mayer.</p><p>Bijzondere opponent</p><p>De eerste keer dat Federer aan Roland Garros deelnam, twintig jaar geleden, deed er een andere Noor mee met de naam Ruud. Christian, de nu 46-jarige vader van Casper, die in 1999 een half jaar oud was.</p><p>Van de spelers in het speelschema van 1999 in Parijs zijn alle mannen gestopt behalve Federer. Destijds ging de in Basel geboren tennisser in de eerste ronde onderuit tegen Patrick Rafter. In 2009 won Federer Roland Garros. In 2006, 2007, 2008 en 2011 ging hij in de finale onderuit, telkens bleek Rafael Nadal te sterk.</p>
