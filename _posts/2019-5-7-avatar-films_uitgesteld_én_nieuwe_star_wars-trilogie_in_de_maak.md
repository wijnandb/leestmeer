---
layout: post
title: "Avatar-films uitgesteld én nieuwe Star Wars-trilogie in de maak"
date: Tue, 07 May 2019 19:47:16 +0200
categories: 
- entertainment 
- sterren 
externe_link: "https://www.telegraaf.nl/entertainment/3551053/avatar-films-uitgesteld-en-nieuwe-star-wars-trilogie-in-de-maak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7fc4c27e-70f1-11e9-8aa7-02d1dbdc35d1.jpg"
---

<p class="intro">De drie nieuwe Avatar-films van regisseur James Cameron zijn weer uitgesteld. Dat meldt The Hollywood Reporter. De delen 2, 3 en 4 zullen nu pas in december 2021, 2023 en 2025 in de bioscopen te zien zijn.</p> <p>Avatar uit 2009 is tot nu toe met een opbrengst van 2,7 miljard wereldwijd de meest succesvolle film aller tijden, al wordt deze nu op de hielen gezeten door Avengers: Endgame.</p><p>Het sciencefictionepos vertelt over een verlamde veteraan die op de verre maan Pandora de strijd moet aanvoeren om de beschaving van de blauwe Na’vi te redden. De hoofdrollen werden gespeeld door Sam Worthington, Zoe Saldana en Sigourney Weaver. Het uitstellen van de films heeft mede te maken met de fusie tussen Disney en studio Fox.</p><p>Verder maakte Disney dinsdag bekend dat er een nieuwe Star Wars-trilogie uitkomt. De drie delen, die los staan van de reeks die dit jaar met de negende film The Rise of Skywalker wordt afgesloten, staan gepland voor december 2022, 2024 en 2026.</p><p>Het is niet bekend wie deze trilogie gaat maken. Regisseur Rian Johnson, die ook het achtste deel The Last Jedi maakte, werkt ondertussen aan een ander nieuw Star Wars-drieluik.</p>
