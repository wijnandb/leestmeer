---
layout: post
title: "Ruim 18.000 nieuwe donateurs voor KWF na televisieactie"
date: Thu, 16 May 2019 02:39:47 +0200
category: binnenland
externe_link: "http://feeds.nos.nl/~r/nosnieuwsbinnenland/~3/o1szb5_ii60/2284869"
feature_image: "https://nos.nl/data/image/2019/05/16/550331/1008x567.jpg"
---

<p>De tv-show Nederland staat op tegen kanker heeft 18.270 nieuwe donateurs opgeleverd voor KWF Kankerbestrijding. "Ik ben heel dankbaar dat Nederland vanavond zo massaal in actie is gekomen", aldus Johan van de Gronden, directeur van KWF Kankerbestrijding. "Dankzij de nieuwe donateurs kunnen we de volgende doorbraken in kankeronderzoek mogelijk maken."</p>
<p>NPO 1 stond de hele avond in het teken van de wervingsactie. Bekende mensen verleenden hun medewerking aan de liveshow die vanaf de Parade in Den Bosch werd gehouden. Zij riepen mensen op om donateur te worden.</p>
<h2>Menselijk lint</h2>
<p>Nicolette Kluijver, Albert Verlinde en Dennis Weening vormden samen met honderden Nederlanders een menselijk lint door het centrum van Den Bosch. Iedere deelnemer stond voor een dierbare in het lint. Er waren optredens van Anita Meyer, Stef Bos, Glennis Grace en Davina Michelle. En Frans Bauer, Kjeld Nuis en Willeke Alberti stonden de hele show als levend standbeeld op een podium.</p>
<p>Het was de negende keer dat Nederland staat op tegen kanker werd georganiseerd. Vorig jaar kwamen er ruim 16.000 nieuwe donateurs bij.</p><img src="http://feeds.feedburner.com/~r/nosnieuwsbinnenland/~4/o1szb5_ii60" height="1" width="1" alt=""/>
