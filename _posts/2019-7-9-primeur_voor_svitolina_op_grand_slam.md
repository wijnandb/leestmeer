---
layout: post
title: "Primeur voor Svitolina op grand slam"
date: Tue, 09 Jul 2019 18:15:46 +0200
category: sport
externe_link: "https://www.telegraaf.nl/sport/1615580766/primeur-voor-svitolina-op-grand-slam"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cf353c36-a264-11e9-b258-02d2fb1aa1d7.JPG"
---

<p class="intro">Elina Svitolina is voor het eerst doorgedrongen tot de halve finales van een grandslamtoernooi. In de kwartfinales van Wimbledon was de Oekraïense tennisster met 7-5 6-4 te sterk voor Karolina Muchova, die een dag eerder nog Karolina Pliskova had uitgeschakeld.</p> <p>Svitolina won in de eerste set na een 5-2-achterstand vijf games op een rij. In de tweede set kwam ze meteen een break achter, maar toch wist ze de Tsjechische na iets meer dan anderhalf uur in twee sets te verslaan.</p><p>De 24-jarige Svitolina, de nummer 8 van de wereld, schreef vorig jaar de WTA Finals op haar naam. Op een grand slam was ze nog nooit voorbij de laatste acht gekomen. Op Wimbledon haalde ze alleen in 2017 de vierde ronde.</p><p>In de halve eindstrijd neemt Svitolina het op tegen Simona Halep. Zij troffen elkaar nog nooit op gras. De andere halve finale gaat tussen Serena Williams en de winnares van het duel tussen de Britse Johanna Konta en Barbora Strycova uit Tsjechië.</p>
