---
layout: post
title: "Guns N’ Roses naar de rechter om biertje"
date: Fri, 10 May 2019 23:53:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3571000/guns-n-roses-naar-de-rechter-om-biertje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0e1209fa-736e-11e9-8aa7-02d1dbdc35d1.jpg"
---

<p class="intro">Guns N’ Roses heeft een Amerikaanse brouwerij voor de rechter gesleept. De rockers vinden dat hun Guns ’N’ Rosé-bier niet kan en eisen een schadevergoeding, melden Amerikaanse media.</p> <p>De rockgroep stelt dat consumenten in verwarring kunnen raken en verwachten dat het gaat om een officiële samenwerking. Ook artikelen met het Guns ’N’ Rosé-logo, zoals een bandana vergelijkbaar met die van zanger Axl, vindt de band niet kunnen.</p><p>De muzikanten vinden dat de brouwerij schade aan hun merk Guns N’ Roses heeft aangericht en eisen daarom dat de producten van de markt worden gehaald.</p><p>De brouwerij heeft nog niet gereageerd op de kwestie. De biertjes, met noten van peer en hibiscus, zijn in ieder geval nog tot maart volgend jaar te koop.</p>
