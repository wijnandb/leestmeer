---
layout: post
title: "De Ligt ontvangt gouden schoen voor Voetballer van het Jaar"
date: Tue, 03 Sep 2019 00:29:48 +0200
category: sport
externe_link: "https://nos.nl/l/2300105"
feature_image: "https://nos.nl/data/image/2019/09/03/574563/1008x567.jpg"
---

<p>Matthijs de Ligt is maandagavond officieel gekroond tot Voetballer van het Jaar. Dat gebeurde bij het gelijknamige gala in Hilversum, waar hij door oud-Ajacied Rafael van der Vaart de gouden schoen kreeg overhandigd. Luuk de Jong ontving de zilveren schoen, Dusan Tadic de bronzen.</p>
<p>In zijn speech zei Van der Vaart geen betere verdediger te kunnen bedenken dan de 20-jarige De Ligt.</p>
<p>De Ligt kende een zeer succesvol seizoen bij Ajax, waarmee hij de landstitel en de beker veroverde. Ook maakte De Ligt indruk met Ajax in de Champions League waar nipt de finale werd misgelopen.</p>
<p>Met zijn succesvolle seizoen verdiende De Ligt een transfer naar Juventus, dat zo'n 70 miljoen euro voor hem betaalde. Afgelopen zondag maakte hij zijn officiële debuut voor de Italiaanse club. Tegen Napoli maakte hij echter geen sterke indruk in de met 4-3 gewonnen topper.</p>
<p>"Ik raak niet in de war van zoiets. Ik weet waar ik mee bezig ben en neem alles mee om beter te worden", zei De Ligt nadat hij de gouden schoen in ontvangst had genomen.</p>
<h2>Robben en Van Persie</h2>
<p>Tijdens het gala werden ook Robin van Persie en Arjen Robben in het zonnetje gezet. Beiden beëindigden afgelopen seizoen hun indrukwekkende carrière. Uit handen van oud-bondscoach Louis van Gaal ontvingen beiden een oeuvre-prijs.</p>
<p>Frenkie de Jong ontving de prijs voor Talent van het Jaar.</p>
