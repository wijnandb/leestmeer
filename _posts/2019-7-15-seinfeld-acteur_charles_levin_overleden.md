---
layout: post
title: "Seinfeld-acteur Charles Levin overleden"
date: Mon, 15 Jul 2019 09:09:00 +0200
categories: 
- entertainment 
- opinie 
externe_link: "https://www.telegraaf.nl/entertainment/1926636729/seinfeld-acteur-charles-levin-overleden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/922d7e7e-a6e3-11e9-9127-0217670beecd.jpg"
---

<p class="intro">Het lichaam van de vermiste acteur Charles Levin is teruggevonden. De 70-jarige acteur werd op 8 juli door zijn zoon als vermist opgegeven.</p> <p>Volgens The Oregonian had de zoon van Levin al een aantal dagen niets van zijn vader gehoord, waarna hij hem als vermist opgaf. Opsporingsdiensten hebben de afgelopen week gezocht naar Levin en zijn oranje Fiat. Vrijdag kon op basis van het GSP-signaal van zijn mobiele telefoon het zoekgebied worden verkleind.</p><p>Een voorbijganger trof zaterdag de auto van Levin aan op een ’afgelegen en vrijwel onbegaanbare weg’ in Grants Pass, Oregon met daarin de overleden hond van Levin. Op het omliggende terrein werd niet lang daarna het stoffelijk overschot gevonden van de acteur.</p><p>„Op basis van de omstandigheden is de kans groot dat het om Charles Levin gaat”, aldus een woordvoerder. Verdere details zijn niet vrijgegeven.</p><p>Levin speelde onder meer rollen in Seinfeld, The Golden Child, Annie Hall en This is Spinal Tap.</p>
