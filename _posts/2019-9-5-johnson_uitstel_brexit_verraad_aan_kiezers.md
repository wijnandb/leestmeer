---
layout: post
title: "Johnson: uitstel Brexit verraad aan kiezers"
date: Thu, 05 Sep 2019 09:52:38 +0200
category: buitenland
externe_link: "https://www.telegraaf.nl/nieuws/1404014477/johnson-uitstel-brexit-verraad-aan-kiezers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b62145c4-cfbd-11e9-896b-02c309bc01c1.jpg"
---

<p class="intro">Premier Boris Johnson zal donderdag opnieuw vervroegde verkiezingen eisen. Hij ziet het streven naar nieuw uitstel van de Brexit als verraad aan de kiezers die in 2016 de uittreding van het Verenigd Koninkrijk uit de Europese Unie steunden. Johnson zal dat donderdag in een toespraak zeggen, zei zijn woordvoerder.</p> <p>Johnson noemt het „een laffe belediging van de democratie” dat oppositieleider Jeremy Corbyn er niet mee wil instemmen algemene verkiezingen te houden. Een wet die beoogt te voorkomen dat het land de Europese Unie verlaat zonder deal „zou in wezen de grootste democratische stemming in onze geschiedenis tenietdoen - het referendum van 2016”, aldus de woordvoerder van Johnson.</p><p>„Het is duidelijk dat de enige actie is om terug te gaan naar de mensen en hen de gelegenheid te geven om te beslissen wat ze willen”, zei hij.</p><p>In het wetsvoorstel staat dat premier Johnson moet vragen om nieuw uitstel van de Brexit als het hem niet tijdig lukt een deal rond te krijgen, tenzij het parlement toestemming geeft voor een Brexit zonder deal.</p><p>Labour</p><p>De regering is fel tegen het voorstel en stuurde woensdag al aan op nieuwe verkiezingen. Oppositieleider Jeremy Corbyn (Labour) wil daar pas mee instemmen als het wetsvoorstel is goedgekeurd. Johnson kan niet zonder steun van de oppositie verkiezingen uitschrijven, omdat twee derde van de parlementariërs daarmee moet instemmen.</p>
