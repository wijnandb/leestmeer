---
layout: post
title: "John Legend en Chrissy Teigen: geen liefde op eerste gezicht"
date: Tue, 11 Jun 2019 10:42:30 +0200
categories: 
- entertainment 
- gossip 
externe_link: "https://www.telegraaf.nl/entertainment/1810451635/john-legend-en-chrissy-teigen-geen-liefde-op-eerste-gezicht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e14b0b68-8c24-11e9-a8ad-02d2fb1aa1d7.jpg"
---

<p class="intro">John Legend was niet gelijk verliefd toen hij zijn vrouw Chrissy Teigen voor het eerst zag. „Het was meer lust op het eerste gezicht voor ons allebei en later ging dat klaarblijkelijk over in iets anders”, zegt de zanger, die in 2013 met haar trouwde, in Access Live.</p> <p>John leerde het model in 2006 kennen toen ze zijn liefje speelde in zijn videoclip Stereo. „We hadden gelijk chemie die dag, later gingen we daten en nu zijn we hier: getrouwd met twee kinderen.”</p><p>De eerste echte date met Chrissy kan John zich niet herinneren. „Ik weet niet wat telt als onze eerste date omdat we die dag en nacht samen doorbrachten. Daarna gingen we veel op reis samen omdat we niet bij elkaar in de buurt woonden. Ik woonde vooral in New York en zij in Los Angeles dus troffen we elkaar gewoon ergens.”</p><p>De vonk sloeg uiteindelijk echt over tussen de 40-jarige John en de 33-jarige Chrissy toen ze samen op reis waren. „We werden verliefd tijdens ons eerste tripje naar Italië en daarom zijn we daar later ook getrouwd en gaan we bijna elk jaar terug. Italië is ons liefdesplekje.”</p>
