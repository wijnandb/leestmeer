---
layout: post
title: "Fed Cup-team in februari in Den Haag op gravel"
date: Fri, 25 Oct 2019 13:45:19 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/B5iLa6z5mmU/2307599"
feature_image: "https://nos.nl/data/image/2019/10/25/587345/1008x567.jpg"
aantal: 200
unieke: 144
bron: "NOS"
---

<p>Het Nederlands Fed Cup-team speelt het kwalificatieduel met Wit-Rusland op 7 en 8 februari in Den Haag. Tennisbond KNLTB heeft gekozen voor Sportcampus Zuiderpark, waar voor de gelegenheid een gravelbaan zal worden neergelegd. Het onderkomen biedt plaats aan 3.500 toeschouwers.</p>
<p>In 2017 was het Zuiderpark ook al het toneel van het Davis Cup-duel tegen Tsjechië. De Nederlandse mannen bogen toen een 2-0 achterstand om in een 3-2 zege op Tsjechië en daarmee verzekerde Oranje zich van promotie naar de wereldgroep.</p>
<p>Kijk hieronder hoe Thiemo de Bakker Nederland in 2017 naar de wereldgroep sloeg.</p>
<p>"We kijken ernaar uit om opnieuw in Den Haag te spelen", aldus technisch en commercieel directeur Jacco Eltingh van de Nederlandse tennisbond KNLTB. "Sportcampus Zuiderpark is een geweldige locatie, de hal is nieuw en mooi."</p>
<h2>Finaleweek in Boedapest</h2>
<p>De winnaar van de ontmoeting tussen de Nederlandse vrouwen en Wit-Rusland plaatst zich voor de eerste editie van de Fed Cup Finals, half april in Boedapest.</p>
<p>Voor de finaleweek van het nieuwe Fed Cup-toernooi zijn de finalisten van dit jaar (Australië en Frankrijk) al gekwalificeerd. Ook gastheer Hongarije en Tsjechië zijn zeker van deelname. Zestien landen, waaronder dus Nederland, spelen om de laatste acht tickets.</p><img src="http://feeds.feedburner.com/~r/nossporttennis/~4/B5iLa6z5mmU" height="1" width="1" alt=""/>
