---
layout: post
title: "Duizend wilde dieren geveild vanwege droogte"
date: Mon, 17 Jun 2019 08:36:26 +0200
category: jeugdjournaal
externe_link: "http://feeds.nos.nl/~r/jeugdjournaal/~3/769SD65e1cQ/2289382"
feature_image: "https://nos.nl/data/image/2019/06/16/557198/1008x567.jpg"
---

<p>In het Afrikaanse land Namibië worden wilde dieren uit natuurparken te koop aangeboden. Het gaat om zo'n 1000 dieren, waaronder olifanten en giraffen. Ze worden binnenkort op een veiling verkocht.</p>
<p>Droogte</p>
<p>Door de dieren te verkopen probeert de regering van Namibië te voorkomen dat ze doodgaan. Er is namelijk extreme droogte in de natuurparken, waardoor waterpoelen zijn opgedroogd en er niet veel bomen en planten meer zijn. De dieren hebben zo bijna niks meer te eten en te drinken.</p>
<p>Geld</p>
<p>Waar de verkochte dieren precies terecht kunnen komen is niet duidelijk. De Namibische minister van Milieu hoopt dat natuurparken waar het beter gaat, ze willen overkopen. Met het geld dat de veiling oplevert, kunnen de dieren die overblijven in de droge natuurparken beter worden verzorgd en beschermd.</p>
<p>Deskundigen vinden de veiling een best goed idee. Al balen ze er wel van dat groepen dieren zo uit elkaar worden gehaald.</p><img src="http://feeds.feedburner.com/~r/jeugdjournaal/~4/769SD65e1cQ" height="1" width="1" alt=""/>
