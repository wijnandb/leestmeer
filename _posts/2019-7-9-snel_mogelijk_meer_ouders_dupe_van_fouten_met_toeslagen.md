---
layout: post
title: "Snel: mogelijk meer ouders dupe van fouten met toeslagen"
date: Tue, 09 Jul 2019 18:47:11 +0200
category: nieuws
externe_link: "https://nos.nl/l/2292776"
feature_image: "https://nos.nl/data/image/2019/07/04/561164/1008x567.jpg"
---

<p>Staatssecretaris Snel sluit niet uit dat er veel meer ouders de dupe zijn geweest van fouten bij de Belastingdienst waardoor toeslagen ten onrechte zijn geweigerd. Terwijl dat wordt onderzocht, zet hij alle lopende vorderingen in soortgelijke zaken stop. Dat zegt hij tegen de NOS na berichten van verontruste Kamerleden.</p>
<p>Vorige week maakte Snel in de Kamer al zijn excuses voor fouten bij ruim 300 gezinnen in Eindhoven. Zij zaten jarenlang in de problemen nadat de fiscus door verouderde informatie ten onrechte kinderopvangtoeslagen had stopgezet.</p>
<p>Alle ouders die gedupeerd zijn in die zaak krijgen een schadevergoeding, beloofde de staatssecretaris vorige week. Volgens Kamerleden van onder meer SP en CDA verkeren in werkelijkheid veel meer gezinnen in de problemen.</p>
<p>Snel zegt desgevraagd niet te kunnen ingaan op aantallen. "Wij laten dit uitzoeken en er moet zo snel mogelijk een beeld zijn." De staatssecretaris sluit niet uit dat er meerdere gezinnen zijn met problemen. Tot er meer duidelijkheid is, is Snel bereid alle vorderingen stop te zetten.</p>
<p>"Ik heb met veel ouders gesproken en er is hun echt veel overkomen. Wat is gebeurd, is niet goed te praten. Er is zo veel fout gegaan in die periode. Ik heb ook begrip voor de mensen die zeggen dat ze niets aan de excuses hebben. Maar we gaan het goedmaken."</p>
