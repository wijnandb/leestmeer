---
layout: post
title: "Vier Nederlanders in sterrenelftal Nations League"
date: Mon, 10 Jun 2019 10:07:00 +0200
category: sport
externe_link: "https://www.telegraaf.nl/sport/28090600/vier-nederlanders-in-sterrenelftal-nations-league"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2fb3b85c-8bb4-11e9-983a-02d2fb1aa1d7.jpg"
---

<p class="intro">Frenkie de Jong is verkozen als grootste talent van de finaleronde van de Nations League. Dat gebeurde zondag na de verloren eindstrijd van Oranje tegen Portugal in Estádio do Dragão van FC Porto: 0-1.</p> <p>De Jong werd afgelopen donderdag al verkozen als beste speler van de halve finale tussen Nederland en Engeland (3-1). De Portugees Bernardo Silva kreeg de prijs voor beste speler van de eindronde van de Nations League. Zijn landgenoot Cristiano Ronaldo werd topscorer met drie doelpunten. Hij maakte die treffers afgelopen woensdag tijdens de halve finale met Zwitserland: 3-1.</p><p>De UEFA nam verder De Jong, Memphis Depay, Marten de Roon en Matthijs de Ligt op in het zogenoemde 'Team of the Tournament' van de finaleronde van de Nations League.</p><p>De vier Nederlanders vormen een sterrenelftal met de Portugezen Cristiano Ronaldo, Bernardo Silva, Raphaël en Ruben Dias. De Engelse doelman Jordan Pickford en de Zwitsers Manuel Akanji en Kevin Mbabu completeren de ploeg.</p>
