---
layout: post
title: "’Google luistert mee met gesprekken slimme assistent’"
date: Wed, 10 Jul 2019 16:51:30 +0200
categories: 
- entertainment 
- opinie 
externe_link: "https://www.telegraaf.nl/nieuws/565740261/google-luistert-mee-met-gesprekken-slimme-assistent"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f10f078a-a325-11e9-b258-02d2fb1aa1d7.jpg"
---

<p class="intro">Medewerkers van Google kunnen meeluisteren met gesprekken van Nederlanders met hun slimme Google-assistent. Dat verklaart een medewerker van Google in België tegenover de VRT. De medewerker wil dat consumenten dit beseffen.</p> <p>Sinds de lancering van Google Home, in 2016, hebben miljoenen mensen een slimme luidspreker van Google in huis gehaald om allerlei vragen te stellen. Het systeem werkt ook op de smartphone met de app Google Assistent. Volgens de VRT laat Google niet vooraf weten bij welke gesprekken wordt meegeluisterd.</p><p>Het bedrijf zegt de opnamen te gebruiken om het functioneren van de spraakassistent te verbeteren. In sommige gevallen zijn volgens de Belgische omroep per ongeluk huiselijke gesprekken opgenomen door de assistent.</p><p>De anonieme medewerker zegt in opdracht dagelijks geluidsfragmenten te beluisteren en wil dat consumenten dit beseffen.</p><p>Google laat in een reactie weten: "We werken samen met taalexperts over de hele wereld om spraaktechnologie te verbeteren door transcripties te maken van een klein aantal audiofragmenten." Het zou gaan om 1 op de 500 gesprekken met Google-apparaten. Die fragmenten zijn niet "gekoppeld aan persoonlijk identificeerbare informatie", dus medewerkers weten niet wie ze horen spreken.</p>
