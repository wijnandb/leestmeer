---
layout: post
title: "Yolanthe Cabau maalt niet om negatieve reacties"
date: Thu, 29 Aug 2019 08:36:00 +0200
categories: 
- entertainment 
- gossip 
externe_link: "https://www.telegraaf.nl/entertainment/406165752/yolanthe-cabau-maalt-niet-om-negatieve-reacties"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/08b62612-ca2b-11e9-b90b-0217670beecd.jpg"
---

<p class="intro">Volgers van Yolanthe Cabau zal het niet zijn ontgaan dat de actrice en presentatrice ook behoorlijk wat kritiek over zich heen krijgt op sociale media. Over haar uiterlijk, moederschap en werk wordt van alles gevonden. Zelf ligt ze daar niet zo wakker van. „Negatieve reacties zullen er altijd zijn, vooral wanneer je een publiek figuur bent, maar dat is niet erg. Mensen mogen hun mening hebben en die delen”, zegt Yolanthe tegen BuzzE.</p> <p>Toch is het voor de actrice niet altijd makkelijk om de negatieve reacties van zich af te laten glijden. „Leuk is het niet altijd natuurlijk. Maar ik focus me liever op de positieve reacties die er gelukkig ook zijn.”</p><p>Yolanthe hoopt dan ook dat het publiek enthousiast is over de nieuwe politieserie DNA, die donderdagavond om 20.30 uur van start gaat bij SBS6, waarin ze een van de hoofdrollen vertolkt. „Natuurlijk hoop ik enorm dat er veel mensen gaan kijken en vooral dat ze het spannend en leuk vinden. We hebben met het hele team heel hard gewerkt. Het waren lange dagen.”</p><p>Wapentraining</p><p>In DNA kruipt de actrice, die op het scherm wordt bijgestaan door Loes Haverkort, Belinda van der Stoep en Maaike Martens, in de huid van rechercheur Lara. Voor de rol kreeg Yolanthe schiet- en politietraining en had ze voor het eerst in haar leven een wapen in haar hand. Dat was nog best een uitdaging. „Een wapen is best wel een ding. Maar aan het eind van de opname periode was ik één met mijn wapen, het was normaal geworden voor mij dat ik die in mijn holster had. Ik vond het wel heel fijn en een uitdaging om zo’n stoere vrouw te mogen spelen.”</p><p>Het is alweer een paar jaar geleden dat Yolanthe, die zich de afgelopen periode vooral heeft gefocust op presenteren, haar acteertalenten kon benutten. Door drukte had ze geen tijd voor series en films. Om nu weer in de scripts te moeten duiken, vindt ze heerlijk. „Het voelt niet als werken, hoe lang de dagen ook zijn. Ik geniet er echt van.”</p><p>Dat Yolanthe, die in maart onthulde dat zij en Wesley Sneijder uit elkaar zijn, nu weer vaker lange dagen maakt, gaat volgens haar niet ten koste van haar zoontje. „Na een drukke draaiperiode neem ik altijd de tijd om intensief tijd met Xess te spenderen. Ik vind het ook belangrijk dat ik hem een boekje voor kan lezen voor het slapen gaan en in de ochtend met hem kan ontbijten. Soms lukt dat niet als ik lange dagen maak. Maar ik zorg dat hem niks tekort komt. Zeker niet mijn liefde en aandacht.”</p>
