---
layout: post
title: "Grote brand in fabriek aanmaakblokjes: treinverkeer stilgelegd"
date: Sun, 28 Jul 2019 22:04:00 +0200
category: binnenland
externe_link: "https://www.telegraaf.nl/nieuws/1617957971/grote-brand-in-fabriek-aanmaakblokjes-treinverkeer-stilgelegd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e13d93c0-b172-11e9-bef1-02d2fb1aa1d7.png"
---

<p class="intro">Het treinverkeer tussen Oisterwijk en Boxtel is stilgelegd vanwege een grote brand in Oisterwijk. Dat is volgens de autoriteiten nodig om ruim baan te geven aan watertransporten voor de bluswerkzaamheden. NS verwacht dat er op het traject zondagavond en aan het begin van de nacht geen treinen zullen rijden.</p> <p>De brand woedt in een fabriek waar aanmaakblokjes worden gemaakt. Voor zover bekend is niemand gewond geraakt. De brandweer is met veel materieel aanwezig in de Noord-Brabantse plaats. Het gebouw is deels ingestort.</p><p>Vanuit de wijde omgeving zijn dikke rookpluimen te zien. De Veiligheidsregio Midden- en West-Brabant adviseert omwonenden ramen en deuren dicht te houden en ventilatie uit te zetten.</p><p>In juni 2013 werd de fabriek van Fire-up op een andere locatie ook getroffen door brand. Ook toen moest het treinverkeer worden stilgelegd.</p>
