---
layout: post
title: "Troost-Ekong leidt Nigeria naar laatste vier"
date: Wed, 10 Jul 2019 23:04:14 +0200
category: sport
externe_link: "https://www.telegraaf.nl/sport/652208058/troost-ekong-leidt-nigeria-naar-laatste-vier"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/90c8f79a-a358-11e9-a815-0255c322e81b.jpg"
---

<p class="intro">Nigeria heeft in Egypte de halve finales van het toernooi om de Afrika Cup bereikt. De ploeg van bondscoach Gernot Rohr was in Caïro met 2-1 te sterk voor Zuid-Afrika.</p> <p>Verdediger William Troost-Ekong, geboren in Haarlem en oud-speler van FC Groningen en FC Dordrecht, was de gevierde man. Hij tikte in de 89e minuut van dichtbij raak.</p><p>In de halve eindstrijd speelt Nigeria zondag tegen de winnaar van het duel tussen Ivoorkust en Algerije. Senegal, dat eerder op woensdag Benin met 1-0 versloeg, komt uit tegen Madagaskar of Tunesië.</p><p>Bij de rust leidde Nigeria met 1-0 dankzij een treffer van Samuel Chukwueze. Na de pauze verzuimde Nigeria het duel te beslissen. In de vijftigste minuut schoot Oghenekaro Etebo uit een vrije trap via keeper Ronwen Williams op de lat. Bongani Zungu bracht in de 74e minuut de gelijkmaker op zijn naam, met instemming van de VAR. Troost-Ekong voorkwam vlak voor tijd een verlenging.</p><p>Lars Veldwijk, aanvaller van Sparta Rotterdam, viel in de 86e minuut in bij Zuid-Afrika. Thulani Serero, middenvelder van Vitesse, bleef op de bank.</p>
