---
layout: post
title: "Handelszorgen houden beurzen in greep"
date: Mon, 20 May 2019 11:44:02 +0200
categories: 
- financieel 
- koersen 
externe_link: "https://www.telegraaf.nl/financieel/3614428/handelszorgen-houden-beurzen-in-greep"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f5d004aa-7ae3-11e9-89d3-0218eaf05005.jpg"
---

<p class="intro">De Europese beurzen stonden maandag in het rood. Het handelsconflict hield de markten in de greep nu de besprekingen tussen de Verenigde Staten en China lijken te zijn vastgelopen. Vooral de chipbedrijven werden van de hand gedaan na berichten dat verschillende chipmakers hun leveringen aan het Chinese Huawei hebben opgeschort.</p> <p>De AEX-index op Beursplein 5 noteerde rond het middaguur 0,7 procent in de min op 554,19 punten. De MidKap zakte 1 procent tot 760,03 punten. Londen, Frankfurt en Parijs verloren tot 0,8 procent.</p><p>Infineon raakte 4,6 procent kwijt in Frankfurt. De Duitse chipmaker levert geen chips meer aan Huawei vanwege de Amerikaanse sancties tegen het Chinese technologiebedrijf. Ook de Amerikaanse chipbedrijven Qualcomm, Broadcom en Intel staken hun leveringen aan Huawei. Google besloot eerder om de toegang van Huawei tot het besturingssysteem Android te beperken.</p><p>ASML</p><p>Bij de hoofdfondsen op het Damrak was chipmachinefabrikant ASML de grootste daler met een verlies van 3,3 procent. In de MidKap stond chiptoeleverancier Besi onderaan met een min van 4,3 procent. ASMI daalde 2,6 procent. In Parijs verloor chipmaker STMicroelectronics 6,1 procent.</p><p>Telecomconcern KPN was de sterkste stijger in de AEX met een winst van 1 procent. Bij de middelgrote bedrijven ging oliedienstverlener SBM Offshore aan kop met een plus van 0,5 procent.</p><p>Ryanair</p><p>Bij de kleinere bedrijven klom funderingsspecialist Sif 0,4 procent na een opdracht van Two Towers, het consortium achter offshore windpark Borssele V. Distributeur en groothandelsbedrijf B&amp;S Group verloor 0,5 procent na een kwartaalbericht.</p><p>In Dublin daalde Ryanair 1,6 procent. De Ierse prijsvechter behaalde afgelopen boekjaar fors minder winst door stevige concurrentie en overcapaciteit op de luchtvaartmarkt. Daardoor staan ticketprijzen onder druk.</p><p>De euro was 1,1158 dollar waard, tegen 1,1163 dollar op vrijdag. De olieprijzen zaten in de lift na geluiden dat de OPEC de productiebeperking in stand zal houden bij de vergadering van het oliekartel in juni. Een vat Amerikaanse olie kostte 0,4 procent meer op 63,03 dollar. Brentolie werd 0,6 procent duurder op 72,62 dollar per vat.</p>
