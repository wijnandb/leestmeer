---
layout: post
title: "’Vraag te veel betaalde kosten terug bij notaris’"
date: Fri, 26 Jul 2019 08:36:20 +0200
categories: 
- financieel 
- geld 
externe_link: "https://www.telegraaf.nl/financieel/68583536/vraag-te-veel-betaalde-kosten-terug-bij-notaris"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e8d3ca02-af81-11e9-a792-02d1dbdc35d1.jpg"
---

<p class="intro">Notarissen die bij woningkopers en verkopers begeleidden, hebben in een aantal gevallen de kortingen die zijzelf krijgen op het tarief van het Kadaster tegen de afspraken in niet doorgegeven aan hun cliënten. De Vereniging Eigen Huis start een actie om dat geld bij notarissen terug te vragen.</p> <p>Huizenbezitters die de afgelopen jaren een woning kochten of verkochten, moeten bij hun notaris nagaan of zij niet te hoge kadasterkosten hebben betaald, aldus de oproep van de Eigen Huis.</p><p>Het gaat specifiek om het inschrijven van een nieuwe hypotheek- en koopakte, en het doorhalen van een oude hypotheek-inschrijving.</p><p>Notarissen krijgen vaak korting op het standaardtarief van het Kadaster. Zij zijn verplicht deze door te geven aan hun cliënten.</p><p>’Breed toegepast’</p><p>Tot voor kort was het volgens de Kamer voor het Notariaat ’geenszins ongebruikelijk’ dat notarissen de korting in eigen zak staken en werd dit ’breed toegepast’. Desondanks legde de Kamer in een zaak daarover geen straf op.</p><p>„Dit misleidende declaratiegedrag tast het aanzien van de gehele beroepsgroep aan”, aldus Nico Stolwijk, manager belangenbehartiging bij Eigen Huis in een verklaring.</p><p>„Juist het notariaat zou een baken moeten zijn van betrouwbaarheid en integriteit”, stelt Stolwijk. „Notarissen kunnen deze schandvlek alleen wegnemen als alle notarissen die kortingen voor zichzelf hielden deze aan hun cliënten terugbetalen.”</p><p>Modelbrief</p><p>Huiseigenaren kunnen hun notaris met een modelbrief vragen of de juiste bedragen in rekening zijn gebracht, aldus de vereniging, en verzoeken om eventueel te veel in rekening gebrachte bedragen terug te betalen.</p><p>Ook de Koninklijke Notariële Beroepsorganisatie (KNB) en het Bureau financieel Toezicht (BFT), dat toezicht houdt op de notariskantoren, vinden volgens de verklaring van Vereniging Eigen Huis dat te hoge kadasterkosten terugbetaald moeten worden.</p><p>In een zaak waarover de tuchtrechter op 28 november 2018 oordeelde, bracht een notaris aan 38 cliënten de volledige legeskosten van €74 in rekening voor de doorhaling van hypotheekinschrijvingen, terwijl hij maar een keer €74 hoefde te betalen.</p><p>Duizenden euro’s schade</p><p>De totale schadepost bedroeg €2738, zo memoreert Eigen Huis aan een voorbeeldzaak.</p><p>Ook factureerde hij volgens de vereniging voor huizeneigenaren voor inschrijving van de leverings- en hypotheekakte bij het Kadaster het hogere standaardtarief van €168, in plaats van het lagere KIK-tarief van €103 voor digitale aanlevering.</p><p>Eigen Huis heeft aanwijzingen dat de praktijk van het in rekening brengen van te hoge kadasterkosten bij sommige notariskantoren nog steeds voortduurt.</p>
