---
layout: post
title: "NOS Formule 1-podcast #15: 'Red Bull moest actie maken zonder 'worstje' Mercedes'"
date: Mon, 05 Aug 2019 15:40:53 +0200
categories: 
- sport 
- autosport 
externe_link: "https://nos.nl/l/2296423"
feature_image: "https://nos.nl/data/image/2019/08/05/568392/1008x567.jpg"
---

<p>De Grand Prix van Hongarije was vooral de grand prix van de 'overleden' banden van Max Verstappen. Drie ronden voor het einde werd Verstappen gepasseerd door Lewis Hamilton, die op nieuwere banden ronde na ronde dichterbij was gekomen.</p>
<p>De Mercedes-coureur maakte een tweede pitstop waarmee zijn team het gat naar Verstappen probeerde te dichten. Een tactiek die de Hamilton de zege opleverde.</p>
<p>"Misschien is Red Bull wel altijd de aanvallende partij geweest die opeens moest verdedigen", zegt commentator Louis Dekker in de NOS Formule 1-podcast. "Dat is echt een ander verhaal."</p>
<p>Jan Lammers sluit zich bij Dekker aan. "Je moet je voorstellen dat je het worstje van Mercedes voor je hebt hangen. Maar opeens is die worst weg en moet je zelf het tempo bepalen."</p>
<p>"Red Bull moest de actie altijd volgen, maar nu moesten ze die actie maken, dan zie je dat er een heel andere druk op een team staat."</p>
