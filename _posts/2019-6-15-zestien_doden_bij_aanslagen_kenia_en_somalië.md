---
layout: post
title: "Zestien doden bij aanslagen Kenia en Somalië"
date: Sat, 15 Jun 2019 22:10:08 +0200
category: buitenland
externe_link: "https://www.telegraaf.nl/nieuws/739258158/zestien-doden-bij-aanslagen-kenia-en-somalie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2fe17626-8faa-11e9-b56c-02c309bc01c1.jpg"
---

<p class="intro">Bij aanslagen door islamitische militanten in Kenia en Somalië zijn in totaal zestien doden gevallen. De Somalische terroristen van al-Shabaab hebben de verantwoordelijkheid voor beide aanvallen opgeëist.</p> <p>In het grensgebied tussen beide landen kwamen acht Keniaanse politieagenten om het leven door een bermbom. Drie agenten overleefden de aanslag. Twee van hen verkeren nog in kritieke toestand.</p><p>In de Somalische hoofdstad Mogadishu kwamen ook acht mensen om het leven door een bom. Bij een eerste bom, op een drukke kruising, kwam niemand om. Kort daarna ging nog een bom af. Naast de acht doden raakten nog zestien mensen gewond.</p>
