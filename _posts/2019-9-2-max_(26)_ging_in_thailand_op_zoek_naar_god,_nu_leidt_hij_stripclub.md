---
layout: post
title: "Max (26) ging in Thailand op zoek naar God, nu leidt hij stripclub"
date: Mon, 02 Sep 2019 13:18:38 +0200
category: opmerkelijk
externe_link: "https://www.telegraaf.nl/nieuws/1574166885/max-26-ging-in-thailand-op-zoek-naar-god-nu-leidt-hij-stripclub"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/32d414dc-cd7c-11e9-aa74-0217670beecd.jpg"
---

<p class="intro">De Belgische tv-kok Max Dienst (26) had het in zijn thuisland goed voor elkaar. Toch gaf hij afgelopen juli huis en haard op om in Thailand op zoek te gaan naar God. Zijn zoektocht kreeg een bizarre wending: een kleine twee maanden later leidt Max een stripclub in Azië.</p> <p>Dienst had in Wallonië een eigen kookprogramma: Max&amp;Fanny. Zijn kookkunsten deed hij op in het sterrenrestaurant Le pieds dans le plat in Marenne, aldus Het Nieuwsblad. Waar zijn vader zichzelf vooral bezighield met de bereiding, ontfermde Max zich over de presentatie van de gerechten. In 2017 werd hun werk beloond met een Michelinster.</p><p>Twee maanden geleden was de maat vol voor de succesvolle kok. Hij had een break nodig om zichzelf te resetten, zo meldden Belgische media. „Ik verlaat België en ga in Thailand God zoeken”, liet hij destijds aan Sudpresse weten. God vond de twintiger niet, wel is hij inmiddels leidinggevende van stripclub Queen Club Agogo in de Thaise stad Pattaya. „Ik heb ondertussen geleerd dat een leven vol onthouding niets voor mij is.”</p><p>Nieuw begin</p><p>Via een gemeenschappelijke kennis kwam Dienst in contact met de eigenaresse van de club. „De dame wilde samen met mij een restaurant openen. Maar dat zei me niets: ik was uit België weggegaan om hier iets totaal nieuw te beginnen.” De vrouw stelde daarom voor om haar stripclub met 70 danseressen te managen. Dat leek hem wel wat, aangezien hij het leidinggeven ook in de keuken van zijn vader had geleerd.</p>
