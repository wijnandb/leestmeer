---
layout: post
title: "Zanger Ferry de Lits: ’Ik ben opzettelijk aangereden’"
date: Wed, 29 May 2019 14:27:09 +0200
categories: 
- entertainment 
- gossip 
externe_link: "https://www.telegraaf.nl/entertainment/3665717/zanger-ferry-de-lits-ik-ben-opzettelijk-aangereden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/723399a0-820d-11e9-8198-02d2fb1aa1d7.png"
---

<p class="intro">De Eindhovense zanger Ferry de Lits is dit weekend met de schrik vrij gekomen, nadat een auto op hem is in gereden.</p> <p>Het incident gebeurde bij parkeergarage Heuvelgalerie in de Brabantse stad. Rond half vijf ’s nachts, na wat gedronken te hebben, werd hij van achteren aangereden. „Blijkbaar is er een auto uit de parkeergarage gekomen. Ik ben geschept, over de motorkap en het dak gerold en toen op de grond terecht gekomen. Het zag er blijkbaar vrij heftig uit”, zo vertelt Ferry aan het Eindhovens Dagblad.</p><p>Hij vermoedt dat er ruzie was tussen wat jongeren die bij de parkeergarage stonden, en dat de automobilist het mogelijk op iemand anders gemunt had. Uiteindelijk is de zanger er goed vanaf gekomen. „Ik heb wat schrammen op mijn been, maar verder niets gebroken.”</p><p>Ferry roept via Facebook getuigen op om zich te melden. Hij heeft maandagmiddag aangifte gedaan, de politie is een onderzoek begonnen.</p>
