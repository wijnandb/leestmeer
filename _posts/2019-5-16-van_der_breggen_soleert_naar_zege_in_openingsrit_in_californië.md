---
layout: post
title: "Van der Breggen soleert naar zege in openingsrit in Californië"
date: Fri, 17 May 2019 00:09:39 +0200
category: sport
externe_link: "https://nos.nl/l/2285046"
feature_image: "https://nos.nl/data/image/2019/04/24/545794/1008x567.jpg"
---

<p>Anna van der Breggen heeft de eerste etappe in de Ronde van Californië op haar naam geschreven. De wereldkampioene kwam na 96,5 kilometer met start en finish in Ventura solo over de meet. Ze koos in de slotkilometers voor de aanval. De Italiaanse Elisa Balsamo werd tweede en de Cubaanse Arlenis Sierra kwam als derde over de meet.</p>
<p>De Ronde van Californië voor vrouwen duurt drie dagen, terwijl de gelijktijdige Ronde van Californië voor mannen zeven dagen duurt. Van der Breggen won de ronde in 2017.</p>
<p>Vrijdag staat in de vrouwenronde de tweede etappe over 74 kilometer van Ontario naar Mount Baldy op het programma en zaterdag volgt de laatste en derde rit over 115 kilometer van Santa Clarita naar Pasadena.</p>
<p>Bij de mannen won Iván García Cortina (Bahrain-Merida) de vijfde etappe over 219,5 kilometer van Pismo Beach naar Ventura. De 23-jarige Spanjaard troefde de Italiaan Maximiliano Richeze en de Colombiaan Sergio Higuita af in een massasprint en boekte zijn eerste zege als profrenner.</p>
<p>Joris Nieuwenhuis van Team Sunweb werd vierde en Tejay van Garderen behield de leiding in het algemeen klassement.</p>
