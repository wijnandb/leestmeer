---
layout: post
title: "Film Aladdin na twee weken nog steeds aan top"
date: Thu, 06 Jun 2019 08:47:18 +0200
category: entertainment
externe_link: "https://www.telegraaf.nl/entertainment/1915482860/film-aladdin-na-twee-weken-nog-steeds-aan-top"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f61c6a2a-8826-11e9-8037-0218eaf05005.jpg"
---

<p class="intro">De nieuwe live action-versie van de film Aladdin doet het heel goed in de Nederlandse bioscopen. De familiefilm, met in de hoofdrollen Will Smith en Marwan Kenzari, staat na twee weken nog steeds op de eerste plaats in de Nederlandse bioscooplijst. Al bijna 400.000 mensen zagen de film, blijkt uit de maandag gepubliceerde cijfers.</p> <p>De film doet het daarmee beter dan Rocketman, de bejubelde musical over het leven van zanger Elton John. Deze trok in één week tijd bijna 100.000 bezoekers. Ook John Wick Chapter III, met Keanu Reeves, kan niet aan Aladdin tippen; voor het derde deel in de zeer succesvolle actiereeks werden in drie weken bijna 250.000 kaartjes gekocht.</p><p>Aladdin vertelt het verhaal van een eenvoudige straatjongen die door toeval een magische lamp in handen krijgt met een geest die hem drie wensen gunt. De jongen wenst een prins te worden, opdat hij het hart kan veroveren van prinses Jasmine. De animatiefilm uit 1993, waarvoor komiek Robin Williams de stem van de Genie insprak, geldt als een van de grote Disney-klassiekers. In de nieuwe versie vertolkt Will Smith de geest; Marwan Kenzari is te zien als grote slechterik Jafar.</p>
