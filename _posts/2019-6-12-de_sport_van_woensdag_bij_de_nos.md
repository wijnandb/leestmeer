---
layout: post
title: "De sport van woensdag bij de NOS"
date: Wed, 12 Jun 2019 06:14:25 +0200
category: sport
externe_link: "https://nos.nl/l/2288682"
feature_image: "https://nos.nl/data/image/2019/06/12/556250/1008x567.jpg"
---

<p>Het WK voetbal voor vrouwen is toe aan de zesde wedstrijddag, het Critérium du Dauphiné aan de vierde koersdag en het tennistoernooi in Rosmalen aan de derde speeldag.</p>
<p>Op het WK in Frankrijk, waar Oranje gisteren een 1-0 zege boekte op Nieuw-Zeeland, staan drie wedstrijden op het programma. Voor alle ploegen is het hun tweede optreden dit toernooi.</p>
<p>De duels Nigeria-Zuid-Korea (15.00 uur, groep A) en Duitsland-Spanje (18.00 uur, groep B) zijn live te zien op NOS.nl en in de NOS-app. De avondwedstrijd gaat tussen gastland Frankrijk en Noorwegen (groep A) en wordt ook op NPO 3 uitgezonden.</p>
<h2>John de Bever</h2>
<p>De aftrap is om 21.00 uur, maar Studio France begint al om 20.25 uur. Daarin zijn 90-voudig international Mandy van den Berg en oud-zaalvoetbalinternational en zanger John de Bever te gast.</p>
<p>In Studio France zal allicht de wedstrijd van Nederland tegen Nieuw-Zeeland nog ter sprake komen, net als in het Sportjournaal van 18.45 uur op NPO 1, NOS.nl en in de NOS-app.</p>
<p>Daarin ook beelden van de EK-kwalificatieduels tussen Wit-Rusland en Noord-Ierland en tussen Duitsland en Estland, allebei in de groep van de Oranjemannen.</p>
<h2>Tijdrit in Dauphiné</h2>
<p>In het Critérium du Dauphiné is etappe vier aan de orde: een individuele tijdrit over 26,1 kilometer met start en finish in Roanne. Een goed moment wellicht voor Tom Dumoulin om zich te laten gelden.</p>
<p>In Langs de Lijn en Omstreken op NPO Radio 1 komen deze sportevenementen terug en is er ook aandacht voor het tennistoernooi op gras in Rosmalen. Daarnaast zijn sportklimmer Tim Reuser en bondscoach Michiel Nieuwenhuijsen zijn te gast in de studio.</p>
