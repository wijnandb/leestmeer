---
layout: post
title: "Frenkie ziet Messi schitteren op training"
date: Wed, 21 Aug 2019 20:33:24 +0200
categories: 
- sport 
- voetbal 
externe_link: "https://www.telegraaf.nl/sport/70198872/frenkie-ziet-messi-schitteren-op-training"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f2066f5e-c4b6-11e9-ad0b-02c309bc01c1.png"
---

<p class="intro">Lionel Messi heeft bij FC Barcelona de groepstraining hervat. De kans is daardoor vrij groot dat de Argentijnse sterspeler zondagavond in de thuiswedstrijd tegen Real Betis zijn rentree kan maken.</p> <p>Hij ontbrak afgelopen vrijdag nog in de verloren openingswedstrijd van de Spaanse competitie tegen Athletic Bilbao (1-0). Messi, die tijdens de training meteen indruk maakte met enkele goals, dribbels en een panna, was toen na een kuitblessure nog niet helemaal speelklaar.</p><p>Bij FC Barcelona viel Luis Suárez in Bilbao met een kuitblessure uit. Het is nog onduidelijk hoelang de Uruguayaanse aanvaller uit de roulatie is. De Franse spits Ousmane Dembélé, die tegen Athletic de hele wedstrijd speelde, staat door een dijbeenblessure zeker een maand langs de kant.</p>
