---
layout: post
title: "Jørgensen is uit op revanche en verlengt bij Feyenoord"
date: Fri, 14 Jun 2019 18:35:19 +0200
categories: 
- sport 
- voetbal 
externe_link: "https://www.telegraaf.nl/sport/1346243057/jorgensen-is-uit-op-revanche-en-verlengt-bij-feyenoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/65f37658-8ec2-11e9-b717-0255c322e81b.jpg"
---

<p class="intro">Feyenoord heeft met Nicolai Jørgensen een principeakkoord bereikt over een langer verblijf in Rotterdam.</p> <p>De 28-jarige Deens international zet na zijn vakantie zijn handtekening onder een contract dat hem tot 2022 aan de club verbindt, meldt Feyenoord. Het huidige contract van de spits loopt tot medio 2021. Jørgensen kwam in de zomer van 2016 over van de Deense landskampioen FC Kopenhagen. Hij speelde 104 officiële wedstrijden voor de Rotterdammers en scoorde daarin 48 keer.</p><p>„Mooi dat Nicolai na een seizoen dat door blessures niet gebracht heeft wat hij ervan had gehoopt er weer vol voor wil gaan”, zegt technisch directeur Sjaak Troost. „Hij is getergd en wil zich samen met Feyenoord revancheren voor vorig seizoen.”</p><p>Mooi signaal</p><p>Trainer Jaap Stam is eveneens blij dat de spits zich langer aan Feyenoord verbindt. „De club en Nicolai geven hiermee een mooi signaal af. Met zijn ervaring, technische kwaliteiten en fysiek kan hij samen met de andere aanvallers het verschil maken. Ik kijk er naar uit om met hem samen te werken.”</p>
