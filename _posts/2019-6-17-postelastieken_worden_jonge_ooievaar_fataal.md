---
layout: post
title: "Postelastieken worden jonge ooievaar fataal"
date: Mon, 17 Jun 2019 22:20:56 +0200
categories: 
- entertainment 
- opinie 
externe_link: "https://www.telegraaf.nl/nieuws/290505035/postelastieken-worden-jonge-ooievaar-fataal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/716acb4e-919c-11e9-a8f6-02c309bc01c1.jpg"
---

<p class="intro">Rondslingerende bruine postelastieken zijn een jonge ooievaar in het Utrechtse plaatsje Schalkwijk fataal geworden. Het beest was uit een nest gevallen en werd vervolgens door omstanders naar de dierenambulance gebracht. Later kwam bij de stichting Vogelopvang Utrecht de plastic vondst aan het licht.</p> <p>„Bij binnenkomst merkten we direct dat iets niet klopte”, meldt de stichting op Facebook. „De ooievaar had een hele harde buik en was gelig van kleur. We hebben hem direct langs gestuurd bij de dierenarts. Daar werd geconstateerd dat zijn maag, en waarschijnlijk ook zijn darmen, vol zat met postelastieken. De ooievaar is geëuthanaseerd.”</p><p>Vermoedelijk zijn de elastieken door de ooievaarmoeder verward met wormen of slakken en naar het nest van de jongen gebracht.</p>
