---
layout: post
title: "Reis in het eerste van Barcelona? 'Ligt eraan hoe ik me laat zien'"
date: Fri, 24 May 2019 16:58:25 +0200
category: sport
externe_link: "https://nos.nl/l/2286138"
feature_image: "https://nos.nl/data/image/2019/05/24/552274/1008x567.jpg"
---

<p>Van Groningen naar Barcelona. De transfer van Ludovit Reis is niks minder dan een jongensdroom en dat realiseert de middenvelder zich maar al te goed. "Ik moest het heel lang stilhouden, maar nu kan ik blij zijn."</p>
<p>Barcelona was al langere tijd gecharmeerd van de 18-jarige Reis. "Voor de winterstop is het begonnen, toen we met Oranje onder 19 een wedstrijd speelden. Daar hoorden we al dat iemand van Barcelona aan de zijlijn stond. Het was: eerst zien, dan geloven. Maar je gaat praten en dingen worden concreet."</p>
<p>Reis tekende deze week zijn contract en heeft in Barcelona een rondleiding langs alle faciliteiten gekregen. "Ik ben de grote spelers tegengekomen. Daar sta je opeens naast en je spreekt ze...", zegt Reis nog altijd vol ongeloof terwijl hij begint te glunderen.</p>
<p>Vooral naar het samenspelen met Sergio Busquets kijkt Reis uit. "Messi is voor mij de beste voetballer in de wereld, maar ik ben heel erg benieuwd naar Busquets. Ik hou van zijn spel, maar als Messi aan de andere kant loopt, denk je ook: wow."</p>
<h2>Eerste of tweede elftal?</h2>
<p>Komende zomer sluit Reis aan bij de selectie van het eerste elftal. "Dan is het aan mij hoe ik me laat zien. De trainer maakt de keuze of hij me erbij houdt."</p>
<p>"Ik ga zeker mijn minuten maken in Barcelona B, maar ze hebben er het volle vertrouwen in dat ik het eerste ga halen. Maar het ligt helemaal aan mezelf en hoe ik me presenteer. Ik ben achttien jaar, kan nog heel veel bijleren en daar ga ik voor." </p>
<p>Bekijk hieronder een analyse van NOS-commentator Jeroen Elshoff en analist DaniÃ«l de Ridder over Reis:</p>
