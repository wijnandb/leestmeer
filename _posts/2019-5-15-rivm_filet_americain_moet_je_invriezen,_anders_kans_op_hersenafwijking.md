---
layout: post
title: "RIVM: filet americain moet je invriezen, anders kans op hersenafwijking"
date: Wed, 15 May 2019 07:41:25 +0200
category: nieuws
externe_link: "https://nos.nl/l/2284685"
feature_image: "https://nos.nl/data/image/2016/07/08/298293/1008x567.jpg"
---

<p>Als filet americain voor consumptie wordt ingevroren, wordt een infectie voorkomen die jaarlijks bij honderden Nederlanders ernstige gezondheidsschade veroorzaakt. Het Rijksinstituut voor Volksgezondheid en Milieu (RIVM) adviseert het rauwe vleesproduct minimaal 48 uur in te vriezen bij -12 graden.</p>
<p>Mensen die rauw vlees eten, kunnen de Toxoplasma-parasiet binnenkrijgen en de infectieziekte toxoplasmose krijgen. Gezonde mensen worden er doorgaans niet ziek van, maar onder anderen kankerpatiÃ«nten en zwangere vrouwen lopen meer risico. De infectieziekte kan leiden tot miskramen, vroeggeboorten en hersen- en oogafwijkingen bij het kind.</p>
<p>Elk jaar worden ongeveer 750 mensen ziek door de parasiet en in bijna de helft van de gevallen leidt dat tot aangeboren afwijkingen. Van alle ziektegevallen wordt ongeveer de helft veroorzaakt door het eten van rauw vlees, vooral filet americain. Kattenpoep kan ook toxoplasmose veroorzaken.</p>
<h2>Tientallen miljoenen euro's</h2>
<p>Als mensen filet americain voor gebruik invriezen, gaan de zorgkosten dus omlaag, zegt het RIVM. Ook hoeft er dan minder geld te worden uitgetrokken voor speciaal onderwijs, omdat er minder kinderen met aangeboren hersenafwijkingen zijn.</p>
<p>Het RIVM schat de jaarlijkse besparing door het invriezen van filet americain op 10 tot 30 miljoen euro.</p>
