---
layout: post
title: "Schippers loopt bij eerste test WK-limiet op 200 meter"
date: Sat, 25 May 2019 19:48:55 +0200
category: sport
externe_link: "https://nos.nl/l/2286282"
feature_image: "https://nos.nl/data/image/2019/03/02/534371/1008x567.jpg"
---

<p>Dafne Schippers heeft haar eerste wedstrijden van het buitenseizoen erop zitten. De Utrechtse atlete liep bij de International Flanders Athletics Meeting in het Belgische Oordegem de 100 en 200 meter en won beide races.</p>
<p>Schippers noteerde in het zonnetje, maar wel op een natte baan een tijd van 11,38 op de 100 meter en was daarmee 0,09 sneller dan landgenote Marije van Hunenstijn. Ze bleef wel 0,14 boven de kwalificatie-eis voor de WK, komend najaar in Doha.</p>
<p>De dubbele afstand, waarop ze tweevoudig wereldkampioene is, won Schippers enkele uren later in 22,98 en dat was w√©l voldoende om een WK-ticket af te dwingen. Ze bleef 0,04 onder de vereiste tijd.</p>
<h2>Donderdag Diamond League</h2>
<p>Donderdag kan Schippers op meer tegenstand rekenen bij de Diamond League in Stockholm. Daar zal ze in actie komen op de 200 meter en krijgt ze te maken met onder anderen olympisch kampioene Elaine Thompson en Europees kampioene Dina Asher-Smith. Ook Jamile Samuel verschijnt in de Zweedse hoofdstad aan de start.</p>
<p>Naast Schippers was in Oordegem nog een Nederlandse topper present. Nadine Visser kwam op de 100 meter horden tot 13,17. Dat was ruimschoots boven de kwalificatie-eis voor de WK, die op 12,98 staat. Eefje Boons legde met 13,39 beslag op de tweede plaats.</p>
