---
layout: post
title: "Inter na krappe zege op hekkensluiter op drempel Champions League"
date: Mon, 13 May 2019 23:02:36 +0200
category: sport
externe_link: "https://nos.nl/l/2284500"
feature_image: "https://nos.nl/data/image/2019/05/13/549774/1008x567.jpg"
---

<p>Internazionale heeft een belangrijke stap gezet in de jacht op een Champions League-ticket. De ploeg van Luciano Spalletti won met 2-0 van hekkensluiter Chievo.</p>
<p>De openingstreffer kwam kort voor rust van de linkervoet van Matteo Politano, die van zestien meter via de paal binnenschoot.</p>
<p>Chievo moest het laatste kwartier met tien man verder omdat Nicola Rigoni zijn tweede gele kaart kreeg. Inter profiteerde van de numerieke meerderheid in de persoon van Ivan Perisic die in de slotfase een rebound verzilverde en de eindstand op 2-0 bepaalde.</p>
<h2>Champions League-ticket</h2>
<p>Door de winst behoudt de nummer drie van de Serie A een voorsprong van vier punten op AC Milan en AS Roma, de clubs op de vijfde en zesde plaats.</p>
<p>Met nog twee speelrondes te gaan is Inter heel dicht bij plaatsing voor de Champions League. Daarvoor volstaat een plek in de topvier.</p>
