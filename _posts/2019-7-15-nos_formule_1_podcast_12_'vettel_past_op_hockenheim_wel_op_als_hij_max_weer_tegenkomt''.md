---
layout: post
title: "NOS Formule 1 podcast #12: 'Vettel past op Hockenheim wel op als hij Max weer tegenkomt''"
date: Mon, 15 Jul 2019 14:59:07 +0200
category: sport
externe_link: "https://nos.nl/l/2293587"
feature_image: "https://nos.nl/data/image/2019/07/15/563677/1008x567.jpg"
---

<p>Louis Dekker en Jan Lammers vertellen Amber Brantsen hoe ze hebben genoten van het gevecht bij de Grand Prix van Groot-BrittanniÃ« op Silverstone tussen Max Verstappen en Charles Leclerc.</p>
<p>Jan Lammers was in de vorige podcast nog kritisch op Leclerc omdat die de inhaalactie van Verstappen in Oostenrijk unfair had genoemd. Op Silverstone zag Lammers naar eigen zeggen een mooi gevecht. "Dit is hoe racen moet zijn, heerlijk."</p>
<p>Natuurlijk komt ook het incident ter sprake waarbij Sebastian Vettel de auto van Max Verstappen van de baan tikte. Jan Lammers is blij dat Vettel direct na de race zijn excuses aanbood. "Zo moeten die situaties worden opgelost, Voor Max is het daarmee ook klaar."</p>
<p>Lammers ziet nog een voordeel met het oog op de volgende race over twee weken op het circuit van Hockenheim. "Stel in Hockenheim rijden Max en Vettel weer naast elkaar. Ik kan je beloven dat Vettel goed gedrag zal tonen."</p>
<p>Dekker constateert dat Vettel al meerdere races fouten maakt. "Steeds als hij in gevecht is en onder druk staat, lukt het hem net niet."</p>
<p>En uiteraard staan Dekker, Lammers en Brantsen in deze podcast ook stil bij de zesde overwinning van Lewis Hammilton op zijn thuiscircuit. En ze bellen met F2-coureur Nyck de Vries, die dit weekend ook op Silverstone reed.</p>
