---
layout: post
title: "'Recht moet zegevieren' na moord op Afghaanse journaliste"
date: Mon, 13 May 2019 10:45:07 +0200
category: nieuws
externe_link: "https://nos.nl/l/2284401"
feature_image: "https://nos.nl/data/image/2019/05/13/549609/1008x567.jpg"
---

<p>Politici en vrouwenrechtenorganisaties in Afghanistan eisen gerechtigheid na de moord op een prominent journaliste en politiek adviseur. Mina Mangal werd zaterdag door gewapende mannen in Kabul op klaarlichte dag doodgeschoten.</p>
<p>Mangal was presentatrice bij Ariana News, de grootste nieuwszender in Afganistan. Ook was ze adviseur van de commissie voor culturele zaken van het Afghaanse parlement. De politie doet onderzoek, maar het is nog niet duidelijk wie er achter de moord zit.</p>
<p>Mangal schreef een paar dagen geleden op Facebook dat ze werd bedreigd en dat ze vreesde voor haar leven. Het is niet bekend door wie ze werd bedreigd.</p>
<p>Vrouwen in Afghanistan maken zich zorgen over hun rechten nu buitenlandse troepen, waaronder de Verenigde Staten, hun vertrek uit Afghanistan hebben aangekondigd. Ze vrezen dat de Taliban dan mogelijk weer een rol krijgt in de regering.</p>
<p>Vrouwen reageren op sociale media woedend op de moord Mangal. "Een vrouw is op klaarlichte dag vermoord omdat een man vond dat ze het verdiende om omgebracht te worden", schrijft vrouwenrechtenactiviste Wazhma Frogh op Twitter.</p>
<p>Op sociale media wordt ook de foto van Mina Mangal gedeeld. Vrouwen vragen om een rechtvaardige straf voor de daders. Ook het Afghaanse Hooggerechtshof en maatschappelijk organisaties eisen een serieus onderzoek.</p>
