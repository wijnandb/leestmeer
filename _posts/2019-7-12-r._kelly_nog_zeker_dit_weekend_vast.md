---
layout: post
title: "R. Kelly nog zeker dit weekend vast"
date: Fri, 12 Jul 2019 16:07:51 +0200
categories: 
- entertainment 
- gossip 
externe_link: "https://www.telegraaf.nl/entertainment/2003962359/r-kelly-nog-zeker-dit-weekend-vast"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6f975542-a4ae-11e9-b8c9-02c309bc01c1.jpg"
---

<p class="intro">R. Kelly zit de komende dagen nog vast. De zanger werd donderdagavond, lokale tijd, gearresteerd in Chicago op verdenking van onder meer mensenhandel voor seksuele doeleinden. Zijn advocaat Steve Greenberg verwacht pas begin volgende week een eerste zitting over Kelly’s borgtocht.</p> <p>„Dan hoopt meneer Kelly vrij te komen”, staat in een verklaring die Greenberg vrijdag deelde met de pers. Volgens de advocaat was het voor R. Kelly geen verrassing dat de aantijgingen wegens seksueel misbruik ook op federaal niveau worden onderzocht. „Hij was op de hoogte van het onderzoek en de tenlastelegging was geen verrassing.” Greenberg bevestigt dat de 52-jarige zanger is aangehouden terwijl hij met zijn hondje aan het wandelen was.</p><p>Kelly is volgens zijn advocaat klaar voor de juridische strijd die komen gaat. „Hij heeft al een team van uitstekende advocaten samengesteld.” Volgens Greenberg kijken Kelly en zijn advocaten uit ’naar de eerste dag in de rechtbank en naar de waarheid die naar buiten gaat komen’. Kelly en zijn advocaat zijn van mening dat ’rechtvaardigheid na een ongekende aanval door derden voor persoonlijk gewin’ de enige uitkomst van de zaken kan zijn.</p><p>Greenberg ziet grote overeenkomsten tussen de huidige aanklacht en vroegere beschuldigingen waarvan Kelly is vrijgesproken. „De meeste, zo niet alle, van deze beschuldigingen zijn al decennia oud.”</p><p>Kelly wordt inderdaad al tientallen jaren gekoppeld aan seksueel misbruik van vooral minderjarige meisjes. De I Believe I Can Fly-zanger werd in de jaren ’90 al beschuldigd, maar is nog nooit veroordeeld. Alle verhalen hebben wel grote gevolgen gehad voor Kelly’s ooit zo succesvolle carrière. Hij heeft geen platenlabel meer en optreden doet hij nog nauwelijks. Desondanks kijkt de r&amp;b-zanger er volgens zijn advocaat naar uit ’om geweldige muziek te maken en op te treden voor zijn grote schare fans die in hm geloven’.</p>
