---
layout: post
title: "Maastricht UMC+ zorgt voor doorstart privékliniek"
date: Wed, 03 Jul 2019 15:30:48 +0200
category: binnenland
externe_link: "https://www.telegraaf.nl/nieuws/1127418240/maastricht-umc-zorgt-voor-doorstart-privekliniek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e4505e66-9d96-11e9-8f12-02d1dbdc35d1.jpg"
---

<p class="intro">Het academisch ziekenhuis Maastricht UMC+ voorkomt dat de in zwaar weer verkerende privékliniek Reinaert failliet gaat. Het ziekenhuis neemt de zorg, het personeel en de faciliteiten van de kliniek over, maakte het Maastrichtse ziekenhuis bekend.</p> <p>„Het Maastricht UMC+ staat garant voor de continuïteit van zorg voor patiënten van de stichting Reinaert Kliniek door zowel op medisch als op zakelijk gebied ondersteuning te bieden”, stelt het ziekenhuis in een verklaring.</p><p>Bij de Reinaert Kliniek werken 21 mensen in voltijds dienstverband. De particuliere kliniek heeft twee operatiekamers, twee poli-ok’s, twintig ziekenhuisbedden en zes polikamers. Het Maastricht UMC+ gaat op de locatie laagcomplexe zorg aanbieden op het vlak van kno, plastische chirurgie, orthopedie en dermatologie en op termijn eventueel ook oogheelkunde en cardiologie.</p><p>De kliniek kampt al langere tijd met financiële problemen.</p>
