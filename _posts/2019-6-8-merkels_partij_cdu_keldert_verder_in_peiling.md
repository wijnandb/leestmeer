---
layout: post
title: "Merkels partij CDU keldert verder in peiling"
date: Sat, 08 Jun 2019 17:41:24 +0200
category: buitenland
externe_link: "https://www.telegraaf.nl/nieuws/628676004/merkels-partij-cdu-keldert-verder-in-peiling"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e74a1ec8-8a03-11e9-aa9d-0255c322e81b.jpg"
---

<p class="intro">De Duitse christendemocraten van de partijenbond CDU/CSU onder leiding van bondskanselier Merkel staan in een zaterdag gepubliceerde peiling op het laagste niveau ooit. Met de steun van slechts 24 procent van de ondervraagden tuimelen de christendemocraten naar een recorddiepte, lager nog dan tijdens het grote schandaal in 2000 rond de illegale financiering en belastingontduiking ten behoeve van de CDU-partijkas.</p> <p>De overige partijen zijn in de peiling van RTL en n-tv vrij stabiel ten opzichte van een week eerder. De Groenen (Bündnis90/Die Grünen) blijven op 27 procent en de sociaaldemocratische SPD op 12 procent.</p><p>De rechts-populistische Alternative für Deutschland heeft 12 procent van de ondervraagden achter zich.</p><p>De op de vrije markt gerichte liberalen van de FDP hebben net als de links-radicale Die Linke de steun van 8 procent van de ondervraagden.</p>
