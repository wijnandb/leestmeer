---
layout: post
title: "Emotionele Pinot: ’Ik verlaat de Tour met tranen in mijn ogen’"
date: Sat, 27 Jul 2019 13:04:38 +0200
categories: 
- sport 
- wielrennen 
externe_link: "https://www.telegraaf.nl/sport/1721611757/emotionele-pinot-ik-verlaat-de-tour-met-tranen-in-mijn-ogen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/10d23bdc-b05f-11e9-80cd-02d2fb1aa1d7.jpg"
---

<p class="intro">Thibaut Pinot stapte vrijdag tijdens de negentiende etappe in de Tour af met pijn in het hart. Door een spierscheuring in zijn linker bovenbeen kon de Fransman de Ronde van Frankrijk niet afmaken.</p> <p>„Ik verlaat de Tour met tranen in mijn ogen en vol mooie herinneringen in mijn hoofd”, schrijft Pinot op Twitter, waarmee hij onder andere doelt op zijn afstappen en heroïsche overwinning op de Tourmalet. „Ik dank mijn team en mijn familie. Jullie gaven mij de afgelopen drie weken kippenvel en ongelooflijk veel kracht.”</p><p>Pinot stond toen hij van zijn fiets afstapte vijfde in het algemeen klassement, mede door een sterk optreden in de Pyreneeën. De kopman van Groupama-FDJ had nog alle kansen om het geel te winnen, maar hij had te veel pijn aan zijn linker bovenbeen en moest de strijd vroegtijdig staken. Zichtbaar emotioneel stapte hij in de ploegwagen en dat betekende het einde van de Tour voor Pinot.</p><p>De Franse wielerronde winnen zit er dit jaar niet in voor de publiekslieveling, maar Pinot richt zich alweer op volgend jaar. „Ik weet nog niet hoe de rest van het seizoen eruit ziet voor mij, maar één ding weet ik zeker. Volgend jaar sta ik weer aan de start van de Tour.”</p>
