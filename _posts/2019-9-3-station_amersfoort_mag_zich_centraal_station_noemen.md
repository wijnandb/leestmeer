---
layout: post
title: "Station Amersfoort mag zich Centraal Station noemen"
date: Tue, 03 Sep 2019 14:23:22 +0200
category: nieuws
externe_link: "https://nos.nl/l/2300168"
feature_image: "https://nos.nl/data/image/2019/09/03/574665/1008x567.jpg"
---

<p>Station Amersfoort krijgt het predicaat Centraal Station. De NS bevestigt de naamsverandering en meldt dat die per december ingaat, tegelijk met de nieuwe dienstregeling.</p>
<p>Amersfoort wordt daarmee de zevende stad in Nederland met een Centraal Station. Amsterdam, Utrecht, Arnhem, Den Haag, Leiden en Rotterdam hebben er al een.</p>
<p>Om voor een Centraal Station in aanmerking te komen, moet een stad volgens ProRail minimaal 100.000 inwoners hebben en moeten minimaal 40.000 reizigers van het station gebruikmaken. Ook moeten er nog minimaal twee andere stations zijn. Amersfoort heeft naast het hoofdstation ook de stations Schothorst en Vathorst. Het aantal reizigers groeide vorig jaar naar bijna 44.000.</p>
<p>De naamsverandering heeft flink wat voeten in de aarde, laat een woordvoerder van ProRail aan RTV Utrecht weten. Alle stationsborden moeten worden vervangen en de naam moet in alle systemen worden aangepast.</p>
