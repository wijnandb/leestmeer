---
layout: post
title: "Dramastart voor Jumbo-Visma, Astana wint ploegentijdrit Vuelta"
date: Sat, 24 Aug 2019 20:38:58 +0200
category: sport
externe_link: "https://www.telegraaf.nl/sport/910309734/dramastart-voor-jumbo-visma-astana-wint-ploegentijdrit-vuelta"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b3777404-c6b9-11e9-a497-02d1dbdc35d1.jpg"
---

<p class="intro">De Vuelta a España is officieel van start gegaan. Maar liefst 22 ploegen meldden zich zaterdagnamiddag aan de start. Over een rit van 13,4 kilometer bleek Astana Pro Team de beste formatie te hebben bij de openingsrit van de Spaanse wielerronde.</p> <p>De 74e editie van La Vuelta begon met een ploegentijdrit van Salinas de Torrevieja naar Torrevieja. Van te voren waren de ogen gericht op favoriet Team Jumbo-Visma, die de ploegentijdrit in de Tour won.</p><p>Dat kunstje kon de Nederlandse wielerploeg, met onder meer titelfavoriet Primoz Roglic in de gelederen, niet overdoen. Sterker nog, de start van de Vuelta verliep desastreus voor Jumbo-Visma. Halverwege de rit ging de ploeg onderuit, waardoor het veel tijd verloor en uiteindelijk de achttiende tijd liet noteren.</p><p>De spanning van de eerste etappe bevond zich vooral in de staart. Astana Pro Team zette een sterke tijd neer (14:51). De wielerploeg uit Kazachstan zag vervolgens Jumbo-Visma, Deceuninck-Quick-Step en Movistar zich stuk rijden op de scherpe en tevens snelste tijd.</p><p>Miguel Angel Lopez mag als eerste de rode trui aantrekken.</p><p>Heuvelrit</p><p>Zondag staat er een heuveletappe op het programma. De rit gaat van Benidorm naar Calpe en is 199,6 kilometer lang. Het hoogtepunt is de Alto de Puig Llorença, een klim van drie kilometer met een gemiddelde stijging van 9,5%. Bij de tweede etappe van de Ronde van Spanje liggen er mogelijkheden voor de vluchters. De kans op een massasprint lijkt klein.</p><p>Bekijk hier resterende programma van de Vuelta.</p><p>Bekijk hier het algemeen klassement van de Vuelta.</p><p>Bekijk hier de deelnemende ploegen en renners van de Vuelta.</p>
