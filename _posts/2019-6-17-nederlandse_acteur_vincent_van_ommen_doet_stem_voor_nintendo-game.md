---
layout: post
title: "Nederlandse acteur Vincent van Ommen doet stem voor Nintendo-game"
date: Mon, 17 Jun 2019 22:44:01 +0200
category: entertainment
externe_link: "https://www.telegraaf.nl/entertainment/1800322210/nederlandse-acteur-vincent-van-ommen-doet-stem-voor-nintendo-game"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b34f92da-9140-11e9-804a-02c309bc01c1.jpg"
---

<p class="intro">De Nederlandse acteur Vincent van Ommen leent zijn stem aan de Engelstalige versie van HyperParasite, een nieuw spel voor de Nintendo Switch. Dat heeft ontwikkelaar Troglobytes Games bekendgemaakt.</p> <p>De Nederlandse acteur is geen vreemde wanneer het op voice acting aankomt. Zo sprak hij eerder in voor de Batman-film The Dark Knight Rises en de videogame Moving Stories.</p><p>HyperParasite speelt zich af in een wereld die na de Derde Wereldoorlog is veranderd in een dystopie. Spelers besturen een buitenaardse parasiet die de ziel van mensen overneemt en hun lichaam gebruikt om zoveel mogelijk schade aan te richten. Van Ommen verzorgt de stemmen voor maar liefst vijf speelbare karakters.</p><p>De acteur was op het witte doek te zien in de actiefilm Amsterdam Heavy met Michael Madsen. De game HyperParasite komt dit jaar naar de Nintendo Switch, PlayStation 4 en Xbox One.</p>
