---
layout: post
title: "Ewan na tweede zege twee keer met kleren aan het zwembad in"
date: Tue, 23 Jul 2019 23:53:30 +0200
categories: 
- sport 
- wielrennen 
externe_link: "https://www.telegraaf.nl/sport/1317405672/ewan-na-tweede-zege-twee-keer-met-kleren-aan-het-zwembad-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dc3ba9d6-ad97-11e9-80ed-0217670beecd.jpg"
---

<p class="intro">De Australische wielrenner Caleb Ewan heeft zijn tweede ritzege in de Tour de France gevierd met een duik in het zwembad. Toen de kleine sprinter van Lotto Soudal na zijn overwinning in Nîmes bij het hotel van de ploeg arriveerde, dook hij gelijk in zijn wielerkleding het zwembad in. Enkele uren later ging Ewan nog een keer te water, maar nu niet vrijwillig.</p> <p>De 1,65 meter sprinter was bezig met een interview voor het Belgische wielerprogramma Vive le Vélo toen zijn ploeggenoten hem beet pakten en opnieuw in het zwembad gooiden. De rest van de ploeg dook vervolgens achter Ewan aan.</p><p>De Australiër was voor de zestiende etappe naar eigen zeggen extra gemotiveerd omdat zijn vrouw en pasgeboren dochtertje er ook bij waren. „Vandaag was de uitgerekende datum voor de geboorte van mijn dochter, maar in plaats daarvan was ze er al bij om mij een etappe in de Tour te zien winnen. Al met al was het niet slecht dat ze zes weken te vroeg is geboren”, aldus Ewan, die voor de tweede keer Dylan Groenewegen klopte in de massasprint.</p>
