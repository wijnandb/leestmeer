---
layout: post
title: "Vrouwelijke versie De Verleiders het theater in"
date: Tue, 28 May 2019 12:24:04 +0200
category: entertainment
externe_link: "https://www.telegraaf.nl/entertainment/3658984/vrouwelijke-versie-de-verleiders-het-theater-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ccd11120-8132-11e9-8032-0217670beecd.png"
---

<p class="intro">Susan Visser, Jelka van Houten, Stephanie Louwrier, Gusta Geleijnse en Eva Marie de Waal gaan komend najaar samen het theater in. Met De Verleiders Female staan de dames vanaf 16 oktober op de planken, maakte Bos Theaterproducties dinsdag bekend.</p> <p>In de voorstelling snijden de dames onderwerpen als #metoo, feminisme, gender en seksisme aan. Net als de mannenversie van De Verleiders bestaat de show uit onder meer stand-up, interactie met het publiek en persoonlijke verhalen.</p><p>De voorstelling, die op 6 november in première gaat in het DeLaMar Theater en tot en met februari te zien is, wordt geregisseerd door Tom de Ket. „Na zes spraakmakende Verleiders-voorstellingen met mannen is het nu tijd voor de vrouwen. Ik dacht altijd dat ik vrij geëmancipeerd was. Na het werken met deze vrouwen weet ik dat dat tegenvalt. Dit stuk gaat over blinde vlekken waar flink in gewreven wordt”, aldus de regisseur.</p><p>De Verleiders stonden tot nu toe met zes voorstellingen op het toneel. De vaste kern bestaat naast Tom de Ket uit George van Houts, Victor Löw en Leopold Witte aangevuld met gastspelers als Pierre Bokma, Martijn Fischer en Marcel Hensema.</p>
