---
layout: post
title: "Thiem wil het goedmaken met Serena Williams en samen dubbelen"
date: Wed, 12 Jun 2019 11:21:17 +0200
category: sport
externe_link: "https://nos.nl/l/2288709"
feature_image: "https://nos.nl/data/image/2019/06/12/556284/1008x567.jpg"
---

<p>Dominic Thiem wil het goedmaken met Serena Williams, na zijn uitspraken over de Amerikaanse tennisster tijdens Roland Garros. De Oostenrijker stelt voor samen met Williams te gaan dubbelen tijdens Wimbledon of de US Open.</p>
<p>Thiem moest tijdens het toernooi van Roland Garros zijn perspraatje plots afbreken en zijn plek in de perszaal per direct afstaan aan de 23-voudig grandslamwinnares. En dat schoot hem in het verkeerde keelgat.</p>
<p>Bekijk hieronder het moment dat een verbouwereerde Thiem moest plaatsmaken voor Williams:</p>
<p>"Waarom zou ik moeten vertrekken als zij eraan komt?", begon hij nog netjes. Maar later stak hij zijn woede over het voorval niet onder stoelen of banken en deed hij er nog een schepje bovenop door Williams iemand met "een slechte persoonlijkheid" te noemen. Hij beschuldigde haar er ook van hem als een "broekie" te behandelen.</p>
<p>De verliezend finalist van Roland Garros is er inmiddels achter dat Williams geen blaam treft voor de onderbroken persconferentie. De toernooiorganisatie had schuld aan het incident, dat volgens Thiem wel erg werd opgeblazen.</p>
<p>"Achteraf gezien is het grappig dat zo'n organisatorische fout op een grandslamtoernooi werd gemaakt. Maar ik begrijp niet dat het zoveel aandacht heeft gekregen", aldus de Oostenrijker die eraan toevoegde dat hij het ongelooflijk vindt wat Williams heeft bereikt.</p>
<p>De Amerikaanse heeft nog niet gereageerd heeft op zijn voorstel om te gaan dubbelen.</p>
