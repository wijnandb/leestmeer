---
layout: post
title: "KV Mechelen mag tóch in hoogste klasse blijven"
date: Wed, 10 Jul 2019 15:40:03 +0200
category: sport
externe_link: "https://www.telegraaf.nl/sport/1667836984/kv-mechelen-mag-toch-in-hoogste-klasse-blijven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bc7f6b94-a330-11e9-b258-02d2fb1aa1d7.jpg"
---

<p class="intro">KV Mechelen en Waasland Beveren degraderen toch niet naar de Proximus League, het tweede niveau in België. Dat heeft het Belgisch Arbitragehof voor de Sport (BAS) woensdag bepaald.</p> <p>De twee Belgische ploegen werden door de Belgische voetbalbond teruggezet naar aanleiding van een groot matchfixingschandaal.</p><p>Het draait om een fraudezaak die anderhalf jaar geleden speelde, in de slotfase van het seizoen. Vier bestuurders van KVM uit die tijd werden veroordeeld voor competitievervalsing. Mechelen en Waasland Beveren zouden hun onderlinge wedstrijd op 11 maart hebben verkocht.</p><p>Bij KV Mechelen stonden in het afgelopen seizoen doelman Michael Verrips en verdedigers Arjan Swinkels en Lucas Bijker onder contract. De club promoveerde naar de Jupiler Pro League en won de beker.</p><p>Beerschot Wilrijk en Lokeren zouden in eerste instantie de plaats innemen van Mechelen en Waasland Beveren. Zij komen nu alsnog uit in de Proximus League.</p><p>Zowel Beerschot als Lokeren gaat protest aantekenen tegen de gang van zaken. Beerschot eist de plek op in de Jupiler Pro League en dat de competitiestart wordt uitgesteld. Lokeren gaat de Belgische voetbalbond (KBVB) in gebreke stellen. De club zal tevens een klacht bij de Europese voetbalbond UEFA indienen.</p>
