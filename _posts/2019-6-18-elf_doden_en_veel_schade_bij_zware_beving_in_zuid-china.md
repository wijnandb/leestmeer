---
layout: post
title: "Elf doden en veel schade bij zware beving in Zuid-China"
date: Tue, 18 Jun 2019 04:00:28 +0200
category: nieuws
externe_link: "https://nos.nl/l/2289492"
feature_image: "https://nos.nl/data/image/2019/06/18/557389/1008x567.jpg"
---

<p>Bij een zware aardbeving in Zuidwest-China zijn vannacht zeker elf mensen om het leven gekomen. Ten minste 122 mensen raakten gewond, zeggen de lokale autoriteiten. Volgens staatsmedia hebben reddingswerkers overlevenden onder het puin vandaan gehaald.</p>
<p>De beving met een kracht van 6.0 richtte veel schade aan in de provincie Sichuan. In miljoenensteden als Chengdu en Chongqing waren schokken te voelen, het epicentrum lag op het platteland.</p>
<p>In de omgeving stortte een hotel in en raakten wegen beschadigd. Na de beving waren er meerdere stevige naschokken. De Chinese overheid heeft duizenden tenten en bedden naar het getroffen gebied gestuurd. Ook zijn er brandweermensen en andere reddingswerkers ingezet.</p>
<p>De beving van vannacht richtte veel schade aan, omdat het epicentrum met 16 kilometer relatief dicht bij de oppervlakte lag. In de provincie Sichuan zijn vaker aardbevingen. In 2008 kostte een zeer zware beving aan 87.000 mensen het leven.</p>
<p>Reddingswerkers haalden mensen onder het puin vandaan:</p>
