---
layout: post
title: "Backstreet Boys: ’Zullen we naar Amsterdam verhuizen?’"
date: Thu, 23 May 2019 23:43:46 +0200
category: entertainment
externe_link: "https://www.telegraaf.nl/entertainment/3640170/backstreet-boys-zullen-we-naar-amsterdam-verhuizen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1839ed36-7da9-11e9-aaf2-0255c322e81b.jpg"
---

<p class="intro">Of het nu een typische act is die ze na afloop van elk concert waar ook ter wereld geven, of dat ze oprecht waren, fans gingen in Ziggo Dome in elk geval uit hun dak toen de Backstreet Boys hun concert afsloten met een liefdesverklaring aan Nederland.</p> <p>Fans hadden donderdag al uren in de rij gestaan om hun idolen van zo dichtbij mogelijk te kunnen meemaken. De liefde blijkt die avond wederzijds. „Jullie weten dat we meer van Amsterdam en Nederland houden dan welke plek ook in de wereld! Zullen we naar Amsterdam verhuizen?”</p><p>De stad biedt hen in elk geval volop gelegenheid nog lekker de bloemetjes buiten te zetten. Zangers Nick Carter en Howie Dorough gaan in ieder geval door naar een afterparty in café The Waterhole, bij het Leidseplein.</p><p>De boyband, ook bestaande uit A.J. McLean, Brian Littrell en Kevin Richardson, is bezig aan hun DNA World Tour, de grootste tournee in achttien jaar. Begin dit jaar verscheen het negende studioalbum DNA, het eerste in zes jaar tijd.</p>
