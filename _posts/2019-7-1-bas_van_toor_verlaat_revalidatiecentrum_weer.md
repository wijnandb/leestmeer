---
layout: post
title: "Bas van Toor verlaat revalidatiecentrum weer"
date: Mon, 01 Jul 2019 19:34:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1613581425/bas-van-toor-verlaat-revalidatiecentrum-weer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bf1ad91c-9c26-11e9-9adb-02d1dbdc35d1.jpg"
---

<p class="intro">Bas van Toor, beter bekend als clown Bassie, mag het revalidatiecentrum waar hij sinds begin mei weer verbleef, verlaten. De 83-jarige artiest mag donderdag naar huis om daar verder te revalideren.</p> <p>Een woordvoerder van de familie heeft een bericht van RTL Boulevard bevestigd. Van Toor was twee maanden geleden uit zijn rolstoel gevallen en had daarbij zijn schouder gebroken.</p><p>Clown Bassie maakte ruim een jaar geleden bekend te stoppen met optreden, na een hele reeks medische problemen. Van Toor worstelde de afgelopen drie jaar met een longontsteking, auto-immuunziekteverschijnselen, een hartstilstand met bijkomende complicaties en tijdelijke verlammingsverschijnselen.</p><p>„Ik ben verplicht aan mijn fans topkwaliteit te leveren, en dat kan ik na bijna vijftig jaar niet meer”, liet Bassie in mei 2018 weten. Hij trad sinds 2002 al zonder zijn broer Adriaan op, omdat de zeven jaar jongere acrobaat zich toen ook vanwege gezondheidsproblemen genoodzaakt zag te stoppen.</p><p>Het tweetal verscheen in 2015 nog wel een aantal keer samen in het openbaar ter gelegenheid van de speelfilm Koen &amp; Keet en de zoektocht naar Bassie &amp; Adriaan.</p>
