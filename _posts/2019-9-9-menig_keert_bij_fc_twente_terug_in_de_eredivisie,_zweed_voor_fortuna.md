---
layout: post
title: "Menig keert bij FC Twente terug in de eredivisie, Zweed voor Fortuna"
date: Mon, 09 Sep 2019 17:14:44 +0200
category: sport
externe_link: "https://nos.nl/l/2301004"
feature_image: "https://nos.nl/data/image/2019/09/09/576140/1008x567.jpg"
---

<p>FC Twente heeft de 24-jarige Queensy Menig gecontracteerd. De vleugelspits was na het ontbinden van zijn contract bij het Franse Nantes transfervrij.</p>
<p>Menig stapte vorig seizoen over naar Frankrijk en was in Nederland actief voor onder meer Ajax en PEC Zwolle. Bij Nantes kwam hij nauwelijks aan spelen toe.</p>
<p>Technisch directeur Ted van Leeuwen van Twente is verheugd met de komst van de aanvaller. "Met zijn komeetachtige snelheid is hij het type speler dat perfect bij dit FC Twente past. Goede leeftijd, Ajax-achtergrond, scorend vermogen en veel snelheid."</p>
<h2>Blij met Twente</h2>
<p>Menig verklaart op de website van de EnschedeÃ«rs dat Twente op zijn lijstje van clubs stond als hij in Nederland terug zou keren. "In een vertrouwde omgeving lekker voetballen. Ik kijk ernaar uit."</p>
<p>De aanvaller heeft in Enschede getekend voor twee seizoenen, met een optie op een derde jaar.</p>
<h2>Ook Fortuna doet nog zaken</h2>
<p>Fortuna Sittard heeft Tesfaldet Tekie aan de selectie toegevoegd. De Zweedse middenvelder was transfervrij nadat zijn contract bij AA Gent onlangs was ontbonden. De 22-jarige Tekie tekende voor twee jaar, met een optie op nog een seizoen.</p>
