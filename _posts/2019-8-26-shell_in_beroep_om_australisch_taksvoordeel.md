---
layout: post
title: "Shell in beroep om Australisch taksvoordeel"
date: Mon, 26 Aug 2019 08:18:34 +0200
categories: 
- financieel 
- koersen 
externe_link: "https://www.telegraaf.nl/financieel/1820476113/shell-in-beroep-om-australisch-taksvoordeel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d439b95a-c7d0-11e9-968a-0217670beecd.jpg"
---

<p class="intro">Olie- en gasreus Shell heeft beroep aangetekend tegen een beslissing van de Australische fiscus. Die vindt dat Shell een genoten belastingvoordeel moet terugbetalen. Volgens berichten hangt Shell een naheffing van 755 miljoen Australische dollar, omgerekend zo'n 455 miljoen euro, boven het hoofd.</p> <p>De belastingregeling heeft betrekking op de gasveld Browse, dat nog moet worden ontwikkeld. De Australische belastingdienst zou al zes jaar lang een geschil hebben met de lokale divisie van Shell over een belastingregeling van 2,2 miljard Australische dollar, zo meldde de krant The Guardian eerder.</p><p>Shell heeft naar eigen zeggen recht op vrijstelling, zo valt op te maken uit het ingediende hoger beroep. De onderneming geeft aan met de Australische belastingdienst samen te werken. Het gaat daarbij volgens Shell om de bevestiging van belastingregelingen na de verwerving van een belang in het Browse-project door Shell in 2012. Shell benadrukte dat het bedrijf voldoet aan al zijn wettelijke en fiscale verplichtingen volgens de letter en de geest van de wet in alle landen waarin de onderneming actief is.</p><p>Eerdere zaken</p><p>De fiscus in AustraliÃ« zegt geen commentaar te kunnen geven op juridische kwesties in specifieke zaken. Bekend is dat de belastingdienst de laatste jaren wel steeds harder optreedt tegen multinationals die mogelijk belastingen ontwijken.</p><p>Zo schikte eerder mijnbouwbedrijf BHP voor 529 miljoen Australische dollar met de fiscus. Recent verloor grondstoffenreus Glencore een zaak. Daarbij ging het er over of de fiscus wel of niet gebruik mag maken van gelekte documenten in een mogelijk onderzoek naar zaken van het bedrijf.</p>
