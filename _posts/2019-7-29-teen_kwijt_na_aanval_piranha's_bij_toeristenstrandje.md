---
layout: post
title: "Teen kwijt na aanval piranha's bij toeristenstrandje"
date: Mon, 29 Jul 2019 11:11:04 +0200
category: buitenland
externe_link: "https://www.telegraaf.nl/nieuws/1074948722/teen-kwijt-na-aanval-piranha-s-bij-toeristenstrandje"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/933c7f88-b22b-11e9-b5ae-02d1dbdc35d1.jpg"
---

<p class="intro">Zwemmers bij het onder toeristen populaire witte strand White Beach en andere plekken in Suriname zijn de afgelopen dagen aangevallen door piranha’s.</p> <p>Zaterdag een week geleden was de eerste melding van het binnenlandse recreatie-oord. Dwight Sabaja werd aangevallen door de roofvis en raakte een flink deel van een teen kwijt. Het hevig bloedende slachtoffer moest in een medische post en later in het Academisch Ziekenhuis worden geholpen.</p><p>Op zondag werden een vrouw en twee kleine kinderen aangevallen, zo schrijft De Ware Tijd. De vrouw en een van de kinderen raakten een teen kwijt. Het andere slachtoffertje had alleen een beet in haar voet.</p><p>Er zijn de afgelopen tijd meldingen van agressieve vissen bij White Beach, Ayo en plantage Carolina.</p><p>Tien jaar geleden waren er ook al meldingen van aanvallen bij White Beach. Toen was onder meer een Nederlandse toerist slachtoffer.</p><p>Het in 2004 aangelegde White Beach, dat drie kwartier van Paramaribo ligt, aan de Suriname rivier en is een attractie voor vakantiegangers. Normaal is het zwemgedeelte afgeschermd met netten tegen piranha’s. In 2009 bleek dat daar scheuren in zaten, aldus Waterkant. Of daar nu sprake van is, is nog niet duidelijk.</p>
