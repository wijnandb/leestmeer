---
layout: post
title: "Bottas domineert trainingen GP van Spanje, Verstappen zoekt juiste afstelling"
date: Fri, 10 May 2019 12:50:06 +0200
categories: 
- sport 
- autosport 
externe_link: "https://nos.nl/l/2283966"
feature_image: "https://nos.nl/data/image/2019/05/10/548965/1008x567.jpg"
---

<p>Valtteri Bottas heeft de eerste trainingen voor de Grand Prix van Spanje beheerst. De Fin van Mercedes was zowel in de eerste als de tweede training op het circuit bij Barcelona de snelste (rondetijden 1.17,951 en 1.17,284).</p>
<p>Teamgenoot Lewis Hamilton, die een moeizame eerste sessie afwerkte, gaf in de tweede training amper iets toe op de WK-leider. Het verschil tussen de Mercedes-rijders was 0,049 seconde.</p>
<h2>Ferrari volgt</h2>
<p>Ferrari, in de eerste vrije training goed voor de tweede (Sebastian Vettel) en derde tijd (Charles Leclerc) moest in de middaguren ook Hamilton laten voorgaan. Leclerc troefde in de tweede oefensessie wel zijn kopman Sebastian Vettel af. De Italiaanse renstal rijdt in Spanje met een nieuwe motor en die lijkt snel te zijn. Het verschil tussen de Mercedessen en de Ferrari's was drie tienden.</p>
<p>Max Verstappen had een lastige dag in CataloniÃ«. Een olielek in de Honda-motor verstoorde zijn laatste deel van de eerste training, waarin hij slechts de twaalfde tijd neerzette. Hij was in die sessie 1,8 seconde langzamer dan Bottas, die hem ook nog een keer bijna raakte in de training. De Nederlander gebruikte wel de hardste band.</p>
<p>In de middaguren waren de problemen verholpen en kwam hij in de tweede training op P5 uit met 1.18,035. Honda had wel zijn krachtbron vervangen. Dat zou in eerste instantie pas vrijdagavond gebeuren. Verstappen reed in de eerste training de minste rondjes (14).</p>
