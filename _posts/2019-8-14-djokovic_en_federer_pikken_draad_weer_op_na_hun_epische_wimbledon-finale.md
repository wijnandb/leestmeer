---
layout: post
title: "Djokovic en Federer pikken draad weer op na hun epische Wimbledon-finale"
date: Wed, 14 Aug 2019 07:47:40 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/5s-n-6WJ-BM/2297493"
feature_image: "https://nos.nl/data/image/2019/08/14/570107/1008x567.jpg"
---

<p>Novak Djokovic en Roger Federer zijn voor het eerst sinds hun memorabele treffen in de finale van Wimbledon van precies een maand geleden weer op de tennisbaan verschenen. Beiden kwamen in actie in de tweede ronde van het masterstoernooi in Cincinnati. En met succes.</p>
<p>Djokovic, die vorig jaar de titel veroverde in de Amerikaanse stad, beleefde tegen de Amerikaan Sam Querrey een nerveuze start met maar liefst drie dubbele fouten in zijn eerste servicebeurt, maar stoomde na de alsnog gewonnen eerste set ouderwets door naar de zege. Met zijn vijftiende ace sloot hij de wedstrijd af: 7-5, 6-1.</p>
<p>"Ik ben echt blij dat ik uit de problemen ben weten te komen en mezelf weer op de rit kreeg", reageerde de ServiÃ«r, die ook nog even terugblikte op zijn gewonnen Wimbledon-finale. "Dat was een van de meest epische wedstrijden die ik heb gespeeld en waarschijnlijk ook de partij die in mentaal opzicht het meest van mij heeft gevraagd. Ik heb echt de tijd genomen om de batterij weer op te laden, vooral in mijn hoofd."</p>
<p>Federer, die in Londen het onderspit delfde en ook vorig jaar in Cincinnati de verliezend finalist was, bereikte de derde ronde door Juan Ignacio Londero van zich af te schudden. De Zwitser, zevenvoudig toernooiwinnaar in Cincinnati, was na 61 minuten klaar met de Argentijn: 6-3, 6-4.</p><img src="http://feeds.feedburner.com/~r/nossporttennis/~4/5s-n-6WJ-BM" height="1" width="1" alt=""/>
