---
layout: post
title: "Ophef over onduidelijke misdaadcijfers asielzoekers, Harbers: geen opzet"
date: Thu, 16 May 2019 13:46:07 +0200
category: politiek
externe_link: "https://nos.nl/l/2284928"
feature_image: "https://nos.nl/data/image/2019/05/16/550368/1008x567.jpg"
---

<p>Het is absoluut niet de bedoeling geweest om ernstige delicten weg te werken in de cijfers over criminaliteit onder asielzoekers. Dat zegt staatssecretaris Mark Harbers van Veiligheid.</p>
<p>De Tweede Kamer eist opheldering over de cijfers, waarin ernstige delicten als verkrachting en kindermisbruik terechtkwamen onder de categorie 'overige zaken', onderaan de lijst.</p>
<p>"Volstrekt onbedoeld is dit beeld ontstaan", aldus Harbers voor aanvang van het bewindsliedenoverleg vanavond. "Dit hadden we anders moeten doen."</p>
<p>De Telegraaf vroeg bij de politie op wat er onder die 'overige zaken' wordt verstaan.</p>
<p>Het ging vorig jaar om duizend delicten, waar volgens de politie 79 zedenmisdrijven bij zaten. Daarbij waren aanklachten van verkrachting en seksueel misbruik van kinderen.</p>
<p>Ook gevallen van poging tot moord of doodslag of gijzelingen werden weggeschreven onder de 'overige zaken'.</p>
<h2>Nadere uitleg</h2>
<p>Een woordvoerder van het ministerie van Justitie wees er eerder vandaag in de Telegraaf op dat de politie de cijfers aan het ministerie heeft verstrekt zonder nadere uitleg. Maar dat wordt inmiddels door de politie bestreden, meldt De Telegraaf. Het ministerie was wel degelijk op de hoogte van de ernst van de delicten.</p>
<p>Vrijwel de hele Tweede Kamer wil zo snel mogelijk uitleg van Harbers en een debat. PVV-leider Wilders eiste dat dat debat vanavond nog zou plaatsvinden, maar dat voorstel kreeg geen meerderheid.</p>
<p>Harbers zegt dat hij een volledig beeld en duiding zal verstrekken maar dat hij nog bezig is dat uit te zoeken.</p>
<p>Op de vraag hoe de zware gevallen, waaronder mishandeling en misbruik, over het hoofd konden worden gezien zegt Harbers: "Daar zit een hele wereld achter. Van niet alle genoemde misdrijven is bewezen dat ze zo gebeurd zijn. We zijn dat aan het uitzoeken. Ik kom nog met een volledige uitsplitsing".</p>
<p>Afgelopen dinsdag bracht de staatssecretaris voor het eerst cijfers naar buiten over het aantal geregistreerde incidenten waar asielzoekers als verdachte bij betrokken waren. In totaal waren het er 4600. In Nederlandse asielzoekerscentra zitten op dit moment ongeveer 24.000 mensen. De bewuste tabel:</p>
<p>Bij de categorie 'overige' stond als toelichting alleen dat het een veelvoud aan soorten misdrijven omvat, die variÃ«rend van tientallen malen tot een enkele keer zijn voorgekomen.</p>
<p>De politie heeft inmiddels deze tabel verspreid met een uitsplitsing van de cijfers:</p>
