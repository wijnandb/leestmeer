---
layout: post
title: "Dumoulin stapt uit Dauphiné"
date: Sat, 15 Jun 2019 10:20:00 +0200
categories: 
- sport 
- wielrennen 
externe_link: "https://www.telegraaf.nl/sport/1201022214/dumoulin-stapt-uit-dauphine"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2832707e-8f50-11e9-becc-02c309bc01c1.jpg"
---

<p class="intro">Tom Dumoulin gaat zaterdag niet meer van start in de zevende rit van het Critérium du Dauphiné.</p> <p>De 28-jarige wielrenner heeft last van zijn knie en houdt het daarom voor gezien in de Franse rittenkoers. Dumoulin keert zaterdag terug naar Nederland, waar voor de zekerheid een MRI-scan zal worden gemaakt. Op voorhand was één van de scenario’s dat Dumoulin de Dauphiné niet zou volmaken.</p><p>„Na de etappe voelde het redelijk goed, maar ’s avonds keerde de irritatie terug”, vertelt Dumoulin, die in de Giro d’Italia in de eerste week uitviel nadat hij hard op zijn knie viel. „Het was een solide raceweek en het was goed om weer wat wedstrijdritme op te doen.Ik denk niet dat het nodig is de knie te forceren. Rust is derhalve een goede optie voordat ik verder ga met een kwalitatief trainingsblok op hoogte.”</p><p>Dumoulin gaf vrijdag nog aan dat hij zaterdag en zondag in twee bergritten zou willen testen hoe hij ervoor stond. Met het oog op de Tour de France vond Dumoulin de twee ritten in het hooggebergte van de Alpen dit weekeinde met vijf cols van eerste categorie en één van hors categorie heel belangrijk. „Ik heb die hardheid in bergritten tijdens een koers absoluut nog nodig om mijn vorm verder aan te scherpen”, liet de Giro-winnaar va 2016 weten.</p><p>Op 6 juli begint de Tour de France. Na Dumoulins’ mislukte Ronde van Italië wil de nummer twee van 2018 dolgraag vlammen in de belangrijkste wielerronde die er is.</p>
