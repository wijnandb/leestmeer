---
layout: post
title: "Duncan eerste Nederlandse Songfestival-deelnemer op 1 in Top 40"
date: Fri, 17 May 2019 07:56:00 +0200
category: entertainment
externe_link: "https://www.telegraaf.nl/entertainment/3602085/duncan-eerste-nederlandse-songfestival-deelnemer-op-1-in-top-40"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/42fee3d8-786c-11e9-b070-02d1dbdc35d1.jpg"
---

<p class="intro">Duncan Laurence zorgt deze week voor een unicum in de vaderlandse Top 40. Zijn nummer Arcade stijgt door naar de eerste plek en daarmee is het voor het eerst dat een Nederlandse inzending van het Eurovisiesongfestival de hitlijst aanvoert.</p> <p>Songfestivalliedjes zijn de laatste jaren zeldzaam aan de top van de hitlijst. De laatste keer dat een Eurovisiesongfestivalnummer de Top 40 aanvoerde, was in 1982. Toen ging Ein Bißchen Frieden van de Duitse zangeres Nicole aan kop. In de jaren daarvoor slaagden zes andere inzendingen erin de koppositie te bereiken. Puppet On A String van Sandie Shaw (1967), Congratulations van Cliff Richard (1968) Après Toi van Vicky Leandros (1972), Power To All Our Friends van wederom Cliff Richard (1973), Save Your Kisses For Me van Brotherhood of Man (1976) en Making Your Mind Up van Bucks Fizz (1981) werden nummer 1.</p><p>Duncan Laurence is dus de eerste Nederlandse inzending die de concurrenten voor blijft. The Common Linnets, die in 2014 tweede werden op het Eurovisiesongfestival, kwamen ook in de Top 40 niet verder dan de tweede plaats.</p><p>Avicii</p><p>Arcade, waarmee Duncan Laurence zich donderdag naar de finale van het liedjesfestijn zong, verstoot Avicii’s postume hit SOS van de eerste plek in de hitlijst. De vorig jaar overleden Zweedse dj staat deze week op de vierde plek. De derde positie in de Top 40, die vorige week nog voor Arcade was, is voor Mabel met Don’t Call Me Up. Zij moet een plekje inleveren, Ed Sheeran en Justin Bieber komen met I Don’t Care binnen op de tweede plaats.</p><p>Arcade is de vierde Nederlandse nummer 1-hit van 2019, na Duurt te lang, Hij is van mij en Als het avond is. De laatste keer dat de Top 40 in een kalenderjaar vier Nederlandse producties op de eerste plaats liet zien was in 2009.</p>
