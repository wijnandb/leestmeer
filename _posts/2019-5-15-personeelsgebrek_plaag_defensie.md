---
layout: post
title: "Personeelsgebrek plaag defensie"
date: Wed, 15 May 2019 14:38:20 +0200
categories: 
- entertainment 
- opinie 
externe_link: "https://www.telegraaf.nl/nieuws/3591297/personeelsgebrek-plaag-defensie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/792ab6b8-7726-11e9-bf6e-02d1dbdc35d1.jpg"
---

<p class="intro">Hoe hard de organisatie er ook aan trekt, het lukt Defensie maar niet voldoende personeel aan te trekken. Een vijfde van de militaire functies is onvervuld.</p> <p>Er zijn weliswaar meer medewerkers aangetrokken, maar omdat de krijgsmacht is gegroeid, is het aantal banen ook toegenomen.</p><p>Vanwege de aantrekkende arbeidsmarkt vertrekken er veel militairen naar een baan in het burgerleven. Ook het uitblijven van nieuwe arbeidsvoorwaarden en het gebrek aan carrièreperspectief speelt een rol. Vooral bij de landmacht en de marine is de uitstroom van personeel hoger dan voorzien.</p><p>„Dit verloop van personeel baart ons zorgen omdat met de uitstroom tevens veel kennis en ervaring wegvloeit uit de organisatie”, schrijft staatssecretaris Visser in de personeelsrapportage. Tegelijkertijd is Defensie ook hoopvol, aangezien de instroom van personeel toeneemt en het personeel dat de dienst verlaat afvlakt.</p><p>Jean Debie van de militaire vakbond VBM noemt de cijfers daarentegen ’dramatisch’. Voorzitter Marc de Natris van officierenvereniging KVMO vindt het goed dat Defensie eindelijk erkent dat er een probleem is met uitstroom. „De organisatie blijft inkrimpen.” De Natris vindt het vooral problematisch dat de krijgsmacht nog maar voor 60 procent uit beroepsmilitairen bestaat - 30 procent zijn burgers, 10 procent reservisten. „Burgers zijn niet inzetbaar voor operaties, dus de druk bij de militairen wordt alleen maar hoger.”</p><p>In het actieplan behoud en werving heeft Defensie nog niet hét middel gevonden om het personeelsgebrek te lijf te gaan.</p>
