---
layout: post
title: "Vertonghen: ’Ik hoop dat UEFA gaat praten’"
date: Mon, 03 Jun 2019 06:47:00 +0200
categories: 
- entertainment 
- opinie 
externe_link: "https://www.telegraaf.nl/sport/3681440/vertonghen-ik-hoop-dat-uefa-gaat-praten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a97b1216-85c9-11e9-bfc9-02d1dbdc35d1.jpg"
---

<p class="intro">Jan Vertonghen hoopt dat de UEFA de criteria voor hands in het strafschopgebied nog eens onder de loep neemt.</p> <p>De naar eigen zeggen zwaar ontgoochelde Belg van Tottenham Hotspur voert de vroege penalty (0-1, Mo Salah) niet als enige reden voor de nederlaag in de Champions League-finale tegen Liverpool aan (0-2), maar heeft moeite met de beslissing.</p><p>„Met deze opzet worden er vierhonderd penalty’s in een seizoen gegeven, denk ik. Ik hoop dat de UEFA eens met ex-voetballers, met de specialisten, gaat praten of dit nu de juiste manier is”, aldus Vertonghen. De door één miljard mensen bekeken wedstrijd werd vermoord door de arbitrage, leek hij ermee te willen zeggen.</p><p>„We hebben ons drie volle weken op deze wedstrijd voorbereid, waarbij elk detail is besproken om hier zo goed mogelijk te kunnen presteren. Maar door de strafschop krijg je de wedstrijd te zien die de mensen nu hebben gezien. Liverpool heeft een geweldige verdediging en een sterke counter. Wij hebben goed verdedigd, maar konden aanvallend Liverpool niet breken.”</p>
