---
layout: post
title: "’Alibaba mikt op tweede notering in Hongkong’"
date: Mon, 27 May 2019 19:16:05 +0200
categories: 
- financieel 
- koersen 
externe_link: "https://www.telegraaf.nl/financieel/3656338/alibaba-mikt-op-tweede-notering-in-hongkong"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/793b81a6-80a3-11e9-9d09-02d1dbdc35d1.jpg"
---

<p class="intro">De Chinese techreus Alibaba mikt op een tweede beursnotering in Hongkong naast zijn huidige notering in New York. Daarmee zou Alibaba een slordige 20 miljard dollar willen ophalen. Dat meldden bronnen rond het bedrijf.</p> <p>Een notering in Azië zorgt er ook voor dat Alibaba de afstand met investeerders uit China verkleind. De internetreus zou al verschillende adviseurs in de arm hebben genomen om te broeden op het plan. De aanvraag voor een notering op de beurs in Hongkong volgt mogelijk in de tweede helft van dit jaar.</p><p>Bij het beursdebuut van Alibaba in New York in 2014 haalde het bedrijf een recordbedrag van 25 miljard dollar op. Vorig jaar zou het techbedrijf al groen licht hebben gekregen voor een zogeheten dual-listing in Hongkong.</p><p>Het bericht over een tweede notering komt op het moment dat de handelsspanningen tussen China en de VS verder oplaaien. Zo plaatste de regering-Trump verschillende Chinese techbedrijven op een zwarte lijst. Alibaba wilde niet op de berichten reageren.</p>
