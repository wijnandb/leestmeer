---
layout: post
title: "Murray emotioneel na eerste toernooiwinst in jaren"
date: Sun, 20 Oct 2019 18:58:25 +0200
categories: 
- sport 
- tennis 
externe_link: "https://www.telegraaf.nl/sport/260904945/murray-emotioneel-na-eerste-toernooiwinst-in-jaren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f94642a6-f366-11e9-a6cc-0255c322e81b.jpg"
aantal: 233
unieke: 151
bron: "De Telegraaf"
---

<p class="intro">Andy Murray heeft voor het eerst sinds 2017 weer een toernooi gewonnen in het enkelspel.</p> <p>De door blessures geplaagde Schot leek zondag in de finale van Antwerpen de zege aan de Zwitser Stan Wawrinka te moeten laten. Murray knokte zich echter terug van een achterstand van 6-3, 3-1. De voormalige nummer één won, na een partij die 2,5 uur duurde, met 3-6, 6-4, 6-4.</p><p>De 32-jarige Murray liet na het beslissende punt zijn tranen de vrije loop. Hij stond lang aan de kant met een slepende heupblessure en keerde in juni terug in het dubbelspel. Twee maanden later maakte hij zijn rentree in het enkelspel. Murray zijn laatste toernooizege in het enkelspel was begin 2017 in Dubai. Na zondag staat de tennisser op 46 toernooioverwinningen.</p><p>„Het is geweldig om terug te zijn en dan zo’n finale te spelen. Het was een geweldig gevecht”, aldus Murray, die in januari na zijn nederlaag in de eerste ronde van de Australian Open overwoog te stoppen. „Ik had nooit verwacht op dit niveau terug te keren. Ik ben zo blij.”</p><p>Murray won tot dusverre drie grandslamtoernooien, de US Open in 2012 en Wimbledon in 2013 en 2016. Ook was hij de beste in het enkelspel bij de Olympische Spelen van Londen (2012) en Rio de Janeiro (2016). De 34-jarige Wawrinka blijft door het verlies op zeventien ATP-titels staan. De Zwitser won in mei 2017 voor het laatst een toernooi.</p>
