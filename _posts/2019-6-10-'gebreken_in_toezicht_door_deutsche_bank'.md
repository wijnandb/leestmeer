---
layout: post
title: "'Gebreken in toezicht door Deutsche Bank'"
date: Mon, 10 Jun 2019 07:49:21 +0200
categories: 
- financieel 
- koersen 
externe_link: "https://www.telegraaf.nl/financieel/660226155/gebreken-in-toezicht-door-deutsche-bank"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bfab1fa2-8b43-11e9-8037-0218eaf05005.jpg"
---

<p class="intro">Deutsche Bank heeft ernstige tekortkomingen ontdekt in het toezicht op antiwitwaspraktijken en sanctiecontroles. Daardoor konden cheques en hoogwaardige elektronische betalingen worden verwerkt zonder degelijke screening. Dat schrijft de Britse zakenkrant Financial Times op basis van ingewijden.</p> <p>Uit intern onderzoek zou naar voren zijn gekomen dat de problemen jaren hebben gespeeld. In totaal was er sprake van een zestal 'kerngebreken', waaronder problemen met cheques en tekortkomingen bij de controle op het interbancaire Swift-betalingssysteem. De onderzoekers zouden de leiding van de bank hebben gewaarschuwd voor eventuele gevolgen, omdat Deutsche niet voldoet aan de recent aangescherpte richtlijnen voor antiwitwasbeleid.</p><p>De problemen zouden door de Duitse waakhond BaFin tot de zwaarste categorieÃ«n geclassificeerd zijn, aldus de bronnen. Als dit zo is, kan dit tot sancties en boetes leiden. Deutsche betaalde eerder al honderden miljoenen aan boetes wegen het overtreden van regels met betrekking tot witwassen. In veel landen ligt de bank om die reden nog onder een vergrootglas.</p>
