---
layout: post
title: "’Neverland-jungle’ Michael Jackson te koop"
date: Tue, 10 Sep 2019 14:55:38 +0200
categories: 
- entertainment 
- gossip 
externe_link: "https://www.telegraaf.nl/entertainment/629461597/neverland-jungle-michael-jackson-te-koop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/499a5a74-d3ca-11e9-810a-0218eaf05005.jpg"
---

<p class="intro">De grote bronzen jungle die jarenlang te vinden was op de Neverland-ranch van Michael Jackson staat te koop. De collectie bestaande uit verschillende beelden van dieren en een grote boom kost in totaal 1,75 miljoen dollar. Dat meldt TMZ.</p> <p>De gelukkige koper moet wel flink wat ruimte in zijn tuin vrijmaken. De jungle bestaat namelijk uit een zebra, een gekko, een vogelspin, slakken, een salamander, een python, een muis, een wrattenzwijn, een struisvogel, apen, een nijlpaard, een giraf, een schildpad, een krokodil en een toekan. De bijbehorende boom is hol van binnen, zodat de vele kinderen – die vaak te vinden waren op Jacksons ranch – erin konden spelen.</p><p>De bronzen dieren stonden elf jaar op Neverland, dat naast een riant landhuis ook bestaat uit een pretpark en een dierentuin. De afgelopen jaren verkochten de huidige eigenaren meerdere items die er ook te vinden waren.</p><p>Jackson, die in 2009 overleed, kocht het landgoed eind jaren tachtig en toverde het om tot een kinderparadijs. De zanger vertrok na vijftien jaar nadat hij werd aangeklaagd (en later werd vrijgesproken) voor kindermisbruik. De ranch werd verkocht en staat al jaren te koop. De vraagprijs daalde de afgelopen jaren van 88 miljoen dollar naar 27 miljoen dollar.</p>
