---
layout: post
title: "’Zweminstructeur (21) vergreep zich aan kinderen’"
date: Thu, 05 Sep 2019 11:44:45 +0200
category: binnenland
externe_link: "https://www.telegraaf.nl/nieuws/1785259277/zweminstructeur-21-vergreep-zich-aan-kinderen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c6b3cb7e-d011-11e9-95b7-0217670beecd.jpg"
---

<p class="intro">Een 21-jarige leerling-zweminstructeur uit Arnhem zou ontucht hebben gepleegd met minstens zes kinderen van tussen de vijf en acht jaar oud. Matthew A. zou tijdens zijn zwemlessen hebben toegeslagen en zit nu vast. Uit de behandeling van de zaak blijkt donderdag dat hij ook verdacht wordt van het hebben van kinderporno.</p> <p>De verdachte zat eerder in de Gelderse jeugdinrichting Harreveld voor een PIJ-maatregel, een soort jeugd-tbs. Daar was hij beland door een zedenzaak in 2012, meldt dagblad De Gelderlander. Die behandeling zou hij volgens de krant goed hebben afgerond. Jaren later doet hij een opleiding in Rotterdam, valt hij onder een begeleid woonproject in Arnhem en loopt hij stage bij een plaatselijke zwemclub.</p><p>Ouders en leden van de zwemvereniging zijn ingelicht over de verdenkingen. A. zou dit jaar meerdere jongens bij hun geslachtsdeel hebben gegrepen, totdat een van de ouders daar achterkwam en alarm sloeg. Het is niet bekend of A. een Verklaring Omtrent Gedrag (VOG) had.</p><p>Donderdagmorgen was de niet-inhoudelijke behandeling van de zedenzaak. Volgens een verslaggever waren veel ouders van kinderen aanwezig in de rechtszaal in Arnhem.</p>
