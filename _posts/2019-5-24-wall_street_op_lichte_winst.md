---
layout: post
title: "Wall Street op lichte winst"
date: Fri, 24 May 2019 19:30:08 +0200
categories: 
- financieel 
- koersen 
externe_link: "https://www.telegraaf.nl/financieel/3645115/wall-street-op-lichte-winst"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ec52dd70-7e4a-11e9-ac9c-02d2fb1aa1d7.JPG"
---

<p class="intro">De aandelenbeurzen in New York stonden vrijdag halverwege de handelsdag in de plus. Het sentiment onder beleggers werd gesteund door bemoedigende ontwikkelingen in de aanhoudende handelsvete tussen China en de VS. De Amerikaanse president Donald Trump zou volgens berichten bereid zijn het Chinese techconcern Huawei minder hard aan te pakken, als onderdeel van een mogelijke handelsdeal met Peking.</p> <p>De Dow-Jonesindex stond omstreeks 19.30 uur (Nederlandse tijd) 0,4 procent hoger op 25.581 punten. De breder samengestelde S&amp;P 500 steeg 0,3 procent tot 2829 punten. Technologiegraadmeter Nasdaq won 0,4 procent tot 7654 punten.</p><p>De mogelijk mildere opstelling van Trump zorgde voor wat opluchting onder beleggers. De voorbije sessies zetten handelsspanningen de financiÃ«le markten namelijk nog flink onder druk, mede door de aangekondigde sancties tegen Huawei. De verliezen op de beurzen donderdag vloeiden ook voort uit het hardnekkigere geluid dat een handelsdeal tussen Peking en Washington almaar verder weg lijkt in plaats van dichterbij.</p><p>Foot Locker</p><p>Verder kwamen enkele bedrijven nog met resultaten. Foot Locker ging stevig onderuit na cijfers. De verkoper van sportartikelen kwam met teleurstellende resultaten. Onder meer de vergelijkbare winkelverkopen stelden teleur. Qua winst wist het bedrijf eveneens niet aan de verwachting van kenners te voldoen. Het bedrijf verloor bijna 17 procent.</p><p>Computer- en printermaker HP Inc, dat de voorbije maanden minder winst heeft gemaakt op een nagenoeg vlakke omzet, won 4,5 procent. Het eveneens uit de splitsing van Hewlett-Packard voortgekomen softwarebedrijf HP Enterprises verhoogde zijn winstverwachting voor het hele jaar en steeg 1,5 procent.</p><p>Snapchat</p><p>Verder steeg Snap, het bedrijf achter de populaire berichtenapp Snapchat, 5 procent. The Wall Street Journal meldde dat het bedrijf met muziekbedrijven in overleg is over mogelijkheden om gebruikers muziek te laten koppelen in berichten.</p><p>De betalingsdienstverleners Global Payments en Total System Services bewogen op fusiegeruchten. De bedrijven zouden gesprekken voeren over een mogelijk samengaan. Als een deal slaagt, zou het de derde grote fusie in de betaalsector zijn dit jaar. Global Payments ging 4 procent omhoog en Total System Services dik 11 procent.</p><p>De euro was 1,1210 dollar waard tegen 1,1204 dollar eerder op de dag bij het sluiten van de Europese beurzen. Een vat Amerikaanse olie kostte 1 procent meer op 58,51 dollar. Brentolie steeg ook 1 procent in prijs tot 68,44 dollar per vat.</p>
