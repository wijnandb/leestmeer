---
layout: post
title: "Heineken zakt op afwachtende beurs"
date: Thu, 27 Jun 2019 14:55:00 +0200
categories: 
- financieel 
- koersen 
externe_link: "https://www.telegraaf.nl/financieel/928444670/heineken-zakt-op-afwachtende-beurs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/25c71a30-98db-11e9-b668-02d2fb1aa1d7.jpg"
---

<p class="intro">De Amsterdamse AEX-index bleef halverwege de middag op een klein verlies staan. Beleggers opereerden voorzichtig, in aanloop naar de ontmoeting tussen de Amerikaanse president Trump en de Chinese leider Xi Jinping. China legt naar verluidt stevige eisen op tafel. Tegenover mooie winsten voor Aegon en ArcelorMittal stond een behoorlijk verlies voor Heineken.</p> <p>De AEX stond om vijf voor drie 0,1% lager op 557,7 punten. De AMX presteerde veel beter en klom 1,1% naar 782,6 punten. De overige Europese hoofdgraadmeters lieten ook weinig beweging zien. De Duitse DAX won 0,2% en Franse CAC 40 leverde 0,2% in.</p><p>De indexfutures wezen op een vlakke tot iets hogere opening van de Amerikaanse beursgraadmeters om half vier vanmiddag.</p><p>Aan het einde van de ochtend berichtte the Wall Street Journal dat China het verbod op leveringen van Amerikaanse technologie aan Huawei van tafel wil hebben. Het land zet bovendien in op het schrappen van eerdere importtarieven door de VS. Het recent toegenomen optimisme richting de ontmoeting tussen de Amerikaanse president Donald Trump en zijn Chinese collega Xi Jinping tijdens de G20-top vrijdag en zaterdag kreeg hierdoor een stevige knauw.</p><p>Beleggingsstrateeg Wim Zwanenburg van Stroeve &amp; Lemberger acht de kans toch klein dat de ontmoeting op een fiasco uitdraait. „De partijen toonden eerder veel spierballen, maar achter de schermen praten ze toch. Trump beseft dat producten in eigen land duurder worden na het invoeren van hogere importtarieven. Een allesomvattend akkoord lijkt onwaarschijnlijk, maar mogelijk wordt er op sommige onderdelen wel overeenstemming bereikt. Belangrijk is dat er na de ontmoeting verder wordt gepraat.”</p><p>Heineken stond bij de Nederlandse hoofdfondsen met een verlies van 1,8% onderaan. Bank of America Merrill Lynch signaleert toenemende concurrentie met AB InBev. Dat zou voor beide kunnen resulteren in een ’verlies-verlies-scenario’.</p><p>Tankopslagbedrijf Vopak en informatieleverancier Wolters Kluwer volgden met verliezen van 1,3%.</p><p>De financiële instellingen stonden bovenin. Aegon klom 2%. ING kreeg er 1,4% bij.</p><p>ArcelorMittal won 1,7%. Het staalconcern dreigt zijn fabriek in het Italiaanse Tarente te sluiten als er geen wettelijke bescherming meer is voor het overtreden van de milieuregels.</p><p>Philips stond op een plus van 0,7%. Volgens dagblad Trouw was topman Frans van Houten veel nauwer betrokken bij een kartel van producenten van televisies en computerbeeldschermen dan tot nu toe bekend was. Een woordvoerder noemt dit "klinkklare onzin".</p><p>Bij de middelgrote fondsen stond PostNL met een winst van 3,9% bovenaan. TomTom klom 3,6%, na door Barclays van de verkooplijst te zijn gehaald.</p><p>Fagron zakte nog eens 1,4%. Woensdag trof de toeleverancier aan apothekers een onverwacht hoge schikking met de Amerikaanse justitie in een onderzoek naar de prijsstelling van farmaceutische producten. Analisten benadrukken dat hiermee wel zekerheid is gecreëerd.</p><p>Ben je benieuwd wat het tweede halfjaar voor beleggers gaan brengen? Meld je dan aan voor het online seminar vanavond. Beursexperts geven dan hun visie en komen met tips.</p>
