---
layout: post
title: "NBA-boegbeeld Parker levert contract in en stopt per direct"
date: Mon, 10 Jun 2019 19:30:13 +0200
category: sport
externe_link: "https://nos.nl/l/2288466"
feature_image: "https://nos.nl/data/image/2019/06/10/555945/1008x567.jpg"
---

<p>De Fransman Tony Parker heeft zijn basketballoopbaan beëindigd. De point-guard van Charlotte Hornets leverde zijn nog doorlopende contract in en stopt per direct.</p>
<p>De 37-jarige Parker heeft een Nederlandse moeder en is kleinzoon van voormalig Nederlands tenniskampioene Jetty Wienese.</p>
<p>Parker kwam zeventien jaar uit voor San Antonio Spurs, waarmee hij vier keer kampioen in de NBA werd (2003, 2005, 2007 en 2014). Hij werd in 2007 uitgeroepen tot beste speler van de NBA-finale en maakte zes keer deel uit van het All Star Team. Hij haalde met San Antonio elk jaar de play-offs.</p>
<p>Met de Franse ploeg stond hij op alle treden van het EK-podium, met als hoogtepunt de winst in 2013. Ook deed hij met Frankrijk mee aan de Olympische Spelen van 2012 in Londen.</p>
<p>Afgelopen seizoen speelde Parker voor Charlotte Hornets, waarmee hij de play-offs misliep. Hij had nog een contract voor een jaar.</p>
<p>Parker was de laatste van de 'Grote Drie' van Spurs die nog actief was als basketballer. Tim Duncan stopte in 2016, Manu Ginóbili hield het vorig jaar voor gezien.</p>
