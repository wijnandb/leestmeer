---
layout: post
title: "Sterren ontvolgen beautyvlogger na ophef"
date: Mon, 13 May 2019 13:36:00 +0200
categories: 
- entertainment 
- gossip 
externe_link: "https://www.telegraaf.nl/entertainment/3578220/sterren-ontvolgen-beautyvlogger-na-ophef"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8d8e1102-7570-11e9-9489-02c309bc01c1.jpg"
---

<p class="intro">Beautyvlogger James Charles is in drie dagen tijd drie miljoen abonnees kwijtgeraakt. Ook Kim Kardashian, Kylie Jenner en Katy Perry volgen James niet meer nadat een collega hem vrijdag had beschuldigd van het verspreiden van leugens, verraad en een ongepaste seksuele opmerking.</p> <p>In een video van meer dan 40 minuten zegt vlogster Tati Westbrook, de mentor van James, dat ze de vriendschap met hem heeft beëindigd. Volgens Tati is haar protegé erg onaardig over andere vloggers en helpt hij roddels de wereld in. Daarnaast zegt ze dat de homoseksuele James in een restaurant een seksueel getinte opmerking maakte over een heteroseksuele ober en daarbij lak had aan zijn seksuele geaardheid. Na het posten van de video is het aantal abonnees op het YouTube-kanaal van de vlogger van ruim zestien miljoen naar ruim dertien miljoen gedaald.</p><p>James bood vervolgens zijn excuses aan in een video. „Het grootste deel van mijn carrière bestaat uit het maken van fouten en daarvan leren. Ik heb dat niet altijd op de juiste manier gedaan, dat geef ik toe”, zei hij. „Maar ik heb het altijd geprobeerd.”</p>
