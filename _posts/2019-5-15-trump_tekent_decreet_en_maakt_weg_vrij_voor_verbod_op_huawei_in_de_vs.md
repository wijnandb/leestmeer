---
layout: post
title: "Trump tekent decreet en maakt weg vrij voor verbod op Huawei in de VS"
date: Thu, 16 May 2019 01:45:08 +0200
category: buitenland
externe_link: "http://feeds.nos.nl/~r/nosnieuwsbuitenland/~3/HUWGYWDl1b4/2284868"
feature_image: "https://nos.nl/data/image/2019/05/16/550290/1008x567.jpg"
---

<p>President Trump heeft een decreet ondertekend waarmee het Amerikaanse bedrijven wordt verboden telecomapparatuur te gebruiken die is gemaakt door bedrijven die een nationaal veiligheidsrisico vormen. Het besluit, dat eerder deze week al werd aangekondigd, maakt de weg vrij voor een verbod op zakendoen met het Chinese telecombedrijf Huawei.</p>
<p>Volgens Amerikaanse inlichtingendiensten gebruikt de Chinese overheid bedrijven als Huawei mogelijk voor spionageactiviteiten. De hoop is dat de 5G-netwerken door het besluit hiertegen worden beschermd. De voorzitter van de raad van bestuur van Huawei liet dinsdag weten dat het bedrijf bereid is om zwart op wit vast te leggen dat het niet zal spioneren als het wordt ingezet bij de aanleg van 5G-netwerken in westerse landen.</p>
<p>Trumps maatregel komt op het moment dat de VS en China in een handelsoorlog verwikkeld zijn. Beide landen verhoogden de importtarieven op elkaars goederen.</p>
<p>Het presidentieel decreet geeft het ministerie van Handel de opdracht om samen met andere overheidsinstanties binnen 150 dagen een plan van handhaving op te stellen.</p>
<h2>Nederland</h2>
<p>Het Nederlandse kabinet zei gisteren bij monde van minister Blok dat Nederland in het verleden "te goedmoedig en goedgelovig" is geweest ten aanzien van China.</p>
<p>Er moet, zo staat in de honderd pagina's tellende 'China strategie', oog zijn voor "cyberspionage en be√Ønvloeding van onze waarden en normen". Wel zei het kabinet graag met China te willen samenwerken op het gebied van klimaat, handel, landbouw en transport.</p><img src="http://feeds.feedburner.com/~r/nosnieuwsbuitenland/~4/HUWGYWDl1b4" height="1" width="1" alt=""/>
