---
layout: post
title: "Thomas weer op de fiets na zware val"
date: Fri, 21 Jun 2019 19:00:45 +0200
categories: 
- sport 
- wielrennen 
externe_link: "https://www.telegraaf.nl/sport/1227612240/thomas-weer-op-de-fiets-na-zware-val"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ffc436e6-9449-11e9-884f-02d2fb1aa1d7.jpg"
---

<p class="intro">Geraint Thomas, kopman van Team Ineos, heeft zijn trainingsprogramma weer hervat na de zware val tijdens de Ronde van Zwitserland.</p> <p>De laatste winnaar van de Ronde van Frankrijk is zo goed als hersteld van de gevolgen van een valpartij dinsdag in de vierde etappe van de Ronde van Zwitserland. Thomas liep bij de val een snijwond boven zijn rechteroog op en enkele schaafwonden op zijn schouder</p><p>De Welshman verwacht op 6 juli op tijd fit te zijn voor de start van de Ronde van Frankrijk in Brussel. „Ik zit weer op de fiets en het is een prachtige dag. Even rustig een stukje rijden en het slot van de Ronde van Zwitserland kijken en hopelijk kunnen de jongens (renners van Team Ineos, red.) het afmaken. Met mij gaat verder alles goed, alleen een kleine snee boven mijn oog. Weer terug aan het werk, volgende week wordt namelijk erg belangrijk”, zegt Thomas in een video op Twitter.</p><p>Thomas is samen met de Colombiaan Egan Bernal de beoogd kopman van Team Ineos in de Tour. Zij moeten hun ploeg aan succes helpen nu Chris Froome minimaal een half jaar is uitgeschakeld. De viervoudig winnaar van de Tour kwam zwaar ten val tijdens Critérium du Dauphiné.</p>
