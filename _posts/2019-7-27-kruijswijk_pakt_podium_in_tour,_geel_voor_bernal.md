---
layout: post
title: "Kruijswijk pakt podium in Tour, geel voor Bernal"
date: Sat, 27 Jul 2019 16:32:03 +0200
categories: 
- sport 
- wielrennen 
externe_link: "https://www.telegraaf.nl/sport/1299420428/kruijswijk-pakt-podium-in-tour-geel-voor-bernal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0904606a-b091-11e9-81c2-0218eaf05005.jpg"
---

<p class="intro">De bijzondere 20e etappe van de Tour de France is gewonnen door Vicenzo Nibali. De Italiaan was de snelste bij de verkorte rit naar Val Thorens. De gele trui is in handen van Egan Bernal en Steven Kruijswijk pakt de derde plek in het algemeen klassement.</p> <p>Noodweer zorgde ervoor dat de laatste Alpenrit niet 130, maar 59 kilometer duurde. Twee van de drie beklimmingen werden geschrapt wegens modderstromen en aardverschuivingen, die de wegen ontoegankelijk maakten.</p><p>Alleen de klim naar Val Thorens stond nog op het programma. De startplaats was niet veranderd, dus begonnen de renners vanuit Albertville aan hun laatste Alpenrit van deze editie van de Ronde van Frankrijk.</p><p>Vluchters</p><p>Niet alleen voor de klassementsmannen was het erop of eronder, ook voor vluchters was het de laatste kans om een etappe te winnen. Uiteindelijk reden Nibali, Ilnur Zakarin,Tony Gallopin, Michael Woods en Pierre-Luc PÃ©richon weg uit de groep.</p><p>Oud-Tourwinnaar Nibali trok na een klim van 33 kilometer aan het langste eind en schreef de 20e etappe op zijn naam.</p><p>Ondanks de knappe winst van Nibali waren de ogen waren vooral gericht op de top van het algemeen klassement. Jumbo-Visma trok in het peloton vroeg de kar en bepaalde het tempo. De Nederlandse wielerploeg wilde kopman Kruijswijk zo goed mogelijk lanceren, om een gooi te doen naar het podium.</p><p>Alaphilippe</p><p>Het tempo lag hoog op de Val Thorens, waar Kruijswijk moest hopen op een slechte dag van Julian Alaphilippe om alsnog op het podium te komen. De Fransman, tweede achter klassementsleider Bernal en 38 tellen voor op Kruijswijk, hield zich echter sterk staande, maar moest op 13 kilometer voor de eindstreep toegeven.</p><p>De smaakmaker van de Tour zakte diep weg en kon het tempo van Jumbo-Visma-renner Laurens de Plus niet bijbenen.</p><p>Podium</p><p>Het podium was in handen van Kruijswijk en nu Alaphilippe definitief was afgehaakt werd het vizier gericht op plek 2, Geraint Thomas. De Welshman had slechts een voorsprong van twaalf tellen op de kopman van Jumbo-Visma.</p><p>De titelverdediger liet zich echter niet verrassen in de laatste kilometers. Bernal kwam ook niet in de problemen tijdens de slotklim. De 22-jarige Colombiaan reed zonder moeite mee en behield in de laatste Alpenrit zijn gele trui, die hij zondag naar Parijs zal brengen.</p><p>Bekijk hier de uitslagen in de Ronde van Frankrijk.</p><p>Bekijk hier de klassementen in de Ronde van Frankrijk.</p>
