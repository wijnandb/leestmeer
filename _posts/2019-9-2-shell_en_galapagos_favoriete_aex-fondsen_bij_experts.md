---
layout: post
title: "Shell en Galapagos favoriete AEX-fondsen bij experts"
date: Mon, 02 Sep 2019 13:36:03 +0200
categories: 
- financieel 
- koersen 
externe_link: "https://www.telegraaf.nl/financieel/1517240270/shell-en-galapagos-favoriete-aex-fondsen-bij-experts"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f6d0107c-cd75-11e9-b1d8-02c309bc01c1.jpg"
---

<p class="intro">Na de somberheid in de voorbije maand zien beursexperts in september het glas nog steeds half leeg. Tot de favoriete AEX-aandelen bij de professionals deze maand behoren onder meer Shell en Galapagos. Dat komt naar voren uit een enquête van Corné van Zeijl onder 58 beursprofessionals.</p> <p>In de voorbije maand keek de AEX per saldo aan tegen een verlies van 2,4% na eerder nog verder te zijn weggezakt tot 535 punten, het laagste niveau sinds maart. Het oplaaien van de handelsoorlog speelde de hoofdgraadmeter flink parten.</p><p>In de pas begonnen maand september houdt bijna 40% van de experts er rekening mee dat de AEX de neergaande lijn zal vervolgen. Iets meer dan 30% voorziet dat de belangrijkste graadmeter in Amsterdam de weg omhoog zal gaan inslaan, terwijl bijna een derde per saldo een pas op de plaats voorziet.</p><p>Deze maand gaat de voorkeur van de professionals onder uit naar olie- en gasconcern Shell. Ook zien ze brood in biotechfonds Galapagos. Verder is achterblijver Unibail Rodamco hoog op de favorietenlijst van experts te vinden.</p><p>Aan de andere kant is staalconcern ArcelorMittal voor september onderaan in de lijst met minst gewilde AEX-aandelen te vinden. Verzekeraar ASR en maaltijdbezorger Takeaway behoren deze maand eveneens tot de lijst met floppers.</p>
