---
layout: post
title: "Paus verklaart zeven Roemeense bisschoppen zalig"
date: Sun, 02 Jun 2019 16:50:08 +0200
category: buitenland
externe_link: "http://feeds.nos.nl/~r/nosnieuwsbuitenland/~3/ZryCD5oAF-k/2287323"
feature_image: "https://nos.nl/data/image/2019/06/02/554192/1008x567.jpg"
---

<p>Paus Franciscus heeft zeven katholieke Roemeense bisschoppen zalig verklaard die in de communistische tijd vanwege hun geloof werden vervolgd. "Ze hebben hun leven gegeven in hun verzet tegen een onvrij ideologisch systeem", zei Franciscus bij een openluchtmis in de stad Blaj.</p>
<p>De communistische regeringen die na de Tweede Wereldoorlog meer dan veertig jaar de dienst uitmaakten in RoemeniÃ«, verboden de Rooms-Katholieke Kerk. De katholieke minderheid moest overstappen op het Roemeens-orthodoxe geloof, dat wel was toegestaan.</p>
<p>Velen weigerden dat en duizenden priesters werden om die reden gevangengezet, onder wie de zeven bisschoppen. Ze stierven in gevangenschap, hun stoffelijke resten werden in het geheim begraven. Een zaligverklaring is in de katholieke kerk een eerste stap naar een heiligverklaring.</p>
<p>De paus heeft ook een ontmoeting gehad met vertegenwoordigers van Roemeense Roma. Hij vroeg hen namens de Rooms-Katholieke Kerk vergeving voor hun achterstelling.</p><img src="http://feeds.feedburner.com/~r/nosnieuwsbuitenland/~4/ZryCD5oAF-k" height="1" width="1" alt=""/>
