---
layout: post
title: "Ook nare tweets Marga Bult ’gevolg van hack’"
date: Tue, 10 Sep 2019 19:31:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1847462748/ook-nare-tweets-marga-bult-gevolg-van-hack"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/772a1472-d40e-11e9-baff-02d2fb1aa1d7.jpg"
---

<p class="intro">Het Twitter-account van zangeres Marga Bult zou maandagavond enige tijd gehackt zijn geweest. Dat heeft zij dinsdag via Twitter laten weten. Vanaf haar account werden negatieve negatieve tweets geplaatst en bovendien rare gesprekjes gevoerd. Deze zijn inmiddels verwijderd.</p> <p>„Lieve mensen, dank voor reacties en pb’s aangaande enkele verwarrende berichten welke gisteravond laat op mijn Twitter zijn verschenen”, meldt de zangeres van de hit Rechtop in de wind. „Ik ben #gehackt. Mijn wachtwoord is inmiddels veranderd en het probleem is dus opgelost! Fijne dag allen!”</p><p>In één van de bewuste tweets afkomstig van Marga stond bijvoorbeeld te lezen dat ’zij’ een lange dag had gehad en na een bezoek aan familie ’s avonds bij het thuiskomen werd genegeeerd. „Als ’n niks? Huh. Alweer? De PC of mobiel blijkt kennelijk belangrijker? Sorry, ben er klaar mee. Bah.” Of dit echt een hack is, of gewoon een tweet die impulsief en zonder nadenken werd gepost? In elk geval zijn ze intussen verwijderd.</p><p>Bult is niet de eerste BN’er deze week van wie het account gehackt zou zijn. Via het account van Wendy van Dijk werden afgelopen weekend een aantal gemene berichten over Chantal Janzen geliket. Van Dijk claimde daarop dat haar account zou zijn gehackt.</p>
