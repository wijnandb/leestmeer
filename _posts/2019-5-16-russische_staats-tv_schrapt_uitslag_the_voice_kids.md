---
layout: post
title: "Russische staats-tv schrapt uitslag The Voice Kids"
date: Thu, 16 May 2019 19:12:37 +0200
category: entertainment
externe_link: "https://www.telegraaf.nl/entertainment/3600106/russische-staats-tv-schrapt-uitslag-the-voice-kids"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d321fac8-77fd-11e9-8615-02c309bc01c1.jpg"
---

<p class="intro">De Russische staatstelevisie heeft de uitslag geschrapt van de lokale versie van talentenjacht The Voice Kids. Een onderzoek doet vermoeden dat bots zijn ingezet om het resultaat te beïnvloeden. Daarom moet de finale worden overgedaan.</p> <p>Over de uitslag van de talentenjacht ontstond vorige maand ophef. De dochter van de bekende popster Alsou won met grote meerderheid, hoewel veel commentatoren haar rivalen beter vonden. De jonge winnares kreeg ruim 56 procent van de stemmen via telefoontjes en tekstberichten.</p><p>Experts van Group-IB hielden het stemproces vervolgens tegen het licht. De resultaten van dat onderzoek waren zorgwekkend genoeg om de uitslag ongeldig te verklaren. Zo zou per sms een opvallend groot aantal stemmen zijn uitgebracht op één van de kandidaten, die niet bij naam is genoemd.</p><p>Zo’n 300 nummers stuurden vanuit dezelfde regio meer dan 8000 tekstberichten. De gebruikte telefoons zijn inmiddels buiten gebruik. Het lijkt er ook op dat bots, computerprogramma’s die menselijke taken kunnen uitvoeren, zijn ingezet om tienduizenden keren te bellen.</p><p>De uitkomst van het onderzoek heeft in Rusland ook geleid tot hilariteit. „We hebben geleerd dat er geen eerlijke verkiezingen worden gehouden in Rusland”, concludeerde de populaire blogger StalinGulag.</p>
