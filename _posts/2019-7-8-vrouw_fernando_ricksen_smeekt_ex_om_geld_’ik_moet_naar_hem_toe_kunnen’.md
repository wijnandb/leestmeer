---
layout: post
title: "Vrouw Fernando Ricksen smeekt ex om geld: ’Ik moet naar hem toe kunnen’"
date: Mon, 08 Jul 2019 17:34:51 +0200
categories: 
- entertainment 
- opinie 
externe_link: "https://www.telegraaf.nl/entertainment/490046790/vrouw-fernando-ricksen-smeekt-ex-om-geld-ik-moet-naar-hem-toe-kunnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1da0b79e-a196-11e9-affb-0217670beecd.png"
---

<p class="intro">De vrouw van Fernando Ricksen is bang dat ze zijn laatste dagen zal missen, nu ze het zich niet meer kan veroorloven om van Spanje naar het Schotse hospice te reizen, waar haar echtgenoot ligt.</p> <p>Daarom smeekt Veronika (33) nu zijn ex om het bedrag van 370.000 pond (413.000 euro) dat zij hem nog schuldig is, daadwerkelijk te betalen, schrijft The Scottish Sun. „Ik moet in staat zijn om er elk moment heen te kunnen vliegen.”</p><p>Naar verluidt zou zijn ex, Graciela L’Ami de fraude die destijds door voetballers uit het team van Fernando, De Rangers, werd gepleegd, gebruiken als argument om het geld niet over te maken. Hoewel Fernando Ricksen nooit voor deze fraude werd vervolgd, zegt L’Ami bang te zijn dat zij straks toch belastinggeld moet terugbetalen als zij het geld naar hem overmaakt. „Erg frustrerend”, vindt Veronika, moeder van Isabella (7).</p><p>Ze zegt dan ook te blijven vechten voor het geld. „Omdat we verder echt niets hebben. Ik wil graag tegen Graciela zeggen dat ze hem een normaal leven moet laten leiden in de tijd die hij nog heeft. Ze weet niet hoe het voelt om je geliefde te zien sterven voor je ogen. Het is vreselijk.”</p><p>’Erg emotioneel’</p><p>Ricksen en L’Ami ruziën al sinds 2009 over hun financiën; hij sleepte haar toen voor de rechter, een jaar na hun scheiding. Hij beschuldigde haar ervan zijn geld te gebruiken voor een extravagante levensstijl en klaagde haar in 2014 aan voor een bedrag van 650.000 pond (725.000 euro). Nederlandse rechters droegen haar in 2016 op om 370.000 pond te betalen, maar volgens hem heeft hij daar uiteindelijk nooit een cent van gezien.</p><p>Haar argument dat ze bang is straks geld terug te moeten betalen, gaat volgens Ricksens advocaat Ivo Sigmond niet op. „Fernando heeft nog steeds geen geld terug moeten betalen. Hij is nooit vervolgd. Ze heeft dus geen juridische argumenten om niet te betalen. Ze frustreert de zaak gewoon.”</p><p>Voor Fernando des te moeilijker. „Het is teveel voor hem. De stress maakt hem alleen nog maar zieker. Ik sms’te hem en hij zei: „Ik kan dit niet handelen”. Hij kan wel huilen. Het is erg emotioneel voor hem als hij aan zijn gezin denkt. Hij maakt zich zorgen over wat er van mij en Isabella komt als hij er niet meer is. Hij wil de zekerheid hebben dat het goed met ons komt. Hij heeft dan ook niets liever dan dat de zaak wordt opgelost nu hij er nog is.”</p>
