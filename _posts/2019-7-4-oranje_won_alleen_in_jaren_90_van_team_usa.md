---
layout: post
title: "Oranje won alleen in jaren 90 van Team USA"
date: Thu, 04 Jul 2019 09:12:03 +0200
categories: 
- entertainment 
- opinie 
externe_link: "https://www.telegraaf.nl/sport/1193648003/oranje-won-alleen-in-jaren-90-van-team-usa"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/096f154a-9e2b-11e9-9f1f-0217670beecd.jpg"
---

<p class="intro">De Nederlandse voetbalsters gaan het zondag in de WK-finale voor de negende keer opnemen tegen de Verenigde Staten, de meest succesvolle voetbalploeg bij de vrouwen.</p> <p>De Amerikanen hebben drie wereldtitels op zak, behaald in 1991, 1999 en 2015. Van de acht eerdere ontmoetingen met de regerend wereldkampioen wist Oranje alleen de eerste twee duels te winnen, in de jaren 90.</p><p>Op 28 mei 1991 waren de Nederlandse voetbalsters op Sportpark Blankensteijn in Vianen met 4-3 te sterk voor ’Team USA’, dat enkele maanden later het eerste WK in China zou winnen. Vijf jaar later, op 18 april 1996, won Oranje in San Diego met 3-1 van de VS dankzij een hattrick van invalster Daniëlle Korbmacher. Sarina Wiegman, de huidige bondscoach, stond toen in de basis. Twee dagen later oefenden beide landen weer tegen elkaar, toen werd het 6-0 voor de Amerikanen.</p><p>Sindsdien incasseerde Oranje louter nederlagen tegen de grootmacht in het vrouwenvoetbal. De laatste ontmoeting was bijna drie jaar geleden in de imposante Georgia Dome in Atlanta. Shanice van de Sanden zette Oranje weliswaar vroeg op voorsprong, maar de Amerikaanse ploeg won uiteindelijk met 3-1.</p>
