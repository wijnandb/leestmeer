---
layout: post
title: "Aanslag op toeristenbus in Caïro, meerdere gewonden"
date: Sun, 19 May 2019 15:31:34 +0200
category: buitenland
externe_link: "http://feeds.nos.nl/~r/nosnieuwsbuitenland/~3/Sp3hqiRz0Gg/2285400"
feature_image: "https://nos.nl/data/image/2019/05/19/551183/1008x567.jpg"
---

<p>In de Egyptische hoofdstad Caïro zijn bij een aanslag op een bus met Zuid-Afrikaanse toeristen minstens twaalf mensen gewond geraakt, meldt Reuters. Persbureau AP spreekt van zeker zeventien gewonden. </p>
<p>Bij een nieuw museum in de omgeving van de piramides van Gizeh werd een bom met stukjes metaal van afstand tot ontploffing gebracht. De verantwoordelijkheid voor de aanslag is niet opgeëist.</p>
<p>De bus raakte zwaar beschadigd door de explosie. Ruiten zijn kapot en in de voor- en achterkant van het voertuig zitten gaten. Volgens de autoriteiten zaten in de bus 25 toeristen uit Zuid-Afrika. Ook vier Egyptenaren die in een auto zaten, raakten gewond.</p>
<p>Aanslagen zijn een klap voor de toeristenindustrie, die belangrijk is voor de Egyptische economie. Eind vorig jaar kwamen in Caïro drie toeristen uit Vietnam en hun gids om het leven bij een aanslag op hun bus. Het toerisme in Egypte leefde juist weer op nadat de bezoekersaantallen na de Arabische Lente van 2011 sterk waren gedaald.</p><img src="http://feeds.feedburner.com/~r/nosnieuwsbuitenland/~4/Sp3hqiRz0Gg" height="1" width="1" alt=""/>
