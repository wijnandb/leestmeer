---
layout: post
title: "Wekdienst 31_5: laatste dag voor veel pulsvissers en Toppers vieren feest"
date: Fri, 31 May 2019 07:00:36 +0200
category: nieuws
externe_link: "https://nos.nl/l/2287013"
feature_image: "https://nos.nl/data/image/2019/05/31/553679/1008x567.jpg"
---

<p>Goedemorgen! Voor veel Nederlandse vissers is vandaag de laatste dag dat ze mogen pulsvissen. En er blijkt nog een hoop mis te gaan als je boodschappen bestelt bij een online supermarkt, blijkt uit onderzoek van Gfk.</p>
<p>De dag start bewolkt. In de loop van de dag is de zon steeds meer te zien. De temperatuur loopt op naar 22 graden bij een matige zuidwesten wind.</p>
<p>Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> Vandaag is voor veel vissers de laatste dag dat ze mogen pulsvissen. Het Europees Parlement stemde vorige maand definitief voor een verbod op de vistechniek. Per 1 juni mag de helft van de vissers niet meer pulsvissen, de andere helft moet eind dit jaar of in 2021 stoppen. Marktonderzoeker Gfk en vakblad Foodmagazine komen vandaag naar buiten met een onderzoek naar online supermarkten. Conclusie: bijna de helft van de mensen die afgelopen jaar online boodschappen deed, had een klacht. Die klachten hebben vaak te maken met het niet compleet leveren van bestellingen. Ook de kwaliteit en versheid van producten laat regelmatig te wensen over. Vandaag en morgen vieren De Toppers hun vijftiende verjaardag in de Johan Cruijff Arena. Toppers in Concert is inmiddels de langstlopende concertreeks in Europa. </p>
<h2>Wat heb je gemist?</h2>
<p>'Pro-ana-coaches', die meisjes met anorexia aansturen hoe ze moeten vermageren, blijken vaak geen lotgenoten, maar mannen die doelbewust meisjes met een eetstoornis opzoeken om naaktfoto's of seks van hen te krijgen.</p>
<p>Dat blijkt uit de eerste resultaten van een onderzoek van het Centrum tegen Kinderhandel en Mensenhandel (CKM), GGZ Rivierduinen Eetstoornissen Ursula en Proud2Bme. De onderzoekers schrokken van de bevindingen en daarom komen ze nu al met de eerste conclusies naar buiten. Ze willen meisjes, hun ouders, opsporingsdiensten en andere betrokkenen waarschuwen voor de risico's.</p>
<h2>Ander nieuws uit de nacht:</h2>
<p> Drie Marokkaanse mannen hebben de moord bekend op toeristen Louisa Vesterager Jespersen (24) uit Denemarken en de Noorse Maren Ueland (28). In een rechtszaak vlak bij de hoofdstad Rabat verklaarden zij dat ze de misdaad begingen, nadat het hen niet was gelukt om zich bij terreurgroep IS aan te sluiten. In Noord-Korea zouden verschillende diplomaten ter dood zijn gebracht vanwege het mislukken van de topontmoeting tussen de leider van het land, Kim Jong-un, en de Amerikaanse president Trump. In de Utrechtse Kanaalstraat is tegen 21.30 uur een man neergeschoten. Hij is in de loop van de avond aan zijn verwondingen bezweken. In de wijk Lombok werd eerder deze week ook al geschoten. Energieprijzen gaan vanaf 1 juli bij sommige aanbieders weer naar beneden, na een flinke stijging begin januari. Bij Eneco daalt de gasprijs behoorlijk, meldt het AD. Klanten gaan gemiddeld 133 tot 164 euro minder betalen op jaarbasis. </p>
<h2>En dan nog even dit:</h2>
<p>Whoah! We're going to Ibiza</p>
<p>Whoah! Back to the island</p>
<p>Whoah! We're gonna have a party</p>
<p>Klinkt bekend? De Nederlandse band Vengaboys staat sinds kort met hun hit We're going to Ibiza uit 1999 vanuit het niets in de Oostenrijkse hitlijsten.</p>
<p>Aanleiding voor dit plotselinge succes is 'Ibizagate'. In een uitgelekte video was te zien hoe Heinz-Christian Strache, de vicepremier en de partijleider van de rechts-populistische partij FPÃ–, op het Spaanse eiland een corrupte deal leek te willen sluiten met een Russische investeerder. Dat leidde tot het vertrek van de politicus en later ook van bondskanselier Sebastian Kurz.</p>
<p>De Vengaboys traden gisterenavond live op bij een protestdemonstratie in Wenen:</p>
<p>Whoah! Fijne dag! </p>
