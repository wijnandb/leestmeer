---
layout: post
title: "'Goede set resultaten ASR'"
date: Fri, 23 Aug 2019 09:27:20 +0200
categories: 
- financieel 
- koersen 
externe_link: "https://www.telegraaf.nl/financieel/1074701067/goede-set-resultaten-asr"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f76eb938-c57e-11e9-93cd-0255c322e81b.jpg"
---

<p class="intro">Verzekeraar ASR heeft over de eerste helft van het jaar een goede set aan resultaten neergezet. Dat concluderen analisten van KBC Securities. Zij verhogen het advies op het aandeel van reduce naar hold. Ook het koersdoel wordt opgevoerd, van 37 euro naar 38 euro.</p> <p>Zowel op operationeel vlak als netto vinden de kenners de prestaties netjes. Ze wijzen daarbij op de bijdrage van een 'badwill' van 88 miljoen euro uit de overname van Loyalis op het resultaat onder de streep. Verder geeft de overname van Vehemex door ASR aan dat het bedrijf door blijft gaan met zijn strategie op het gebied van acquisities, aldus de analisten.</p><p>Daarnaast wijst KBC op de nominatie van Gisella van Vollenhoven en Gerard van Olphen als commissarissen van ASR. Dat zijn volgens de Belgische bank sterke nominaties die de verzekeraar zullen helpen. KBC stelt dat de aandelen ASR nu goed gewaardeerd zijn en het advies is daarom opgevoerd naar hold.</p><p>Sterkste stijger</p><p>ING verklaarde dat ASR een goede operationele prestatie heeft geleverd met solide resultaten, maar wel tegenwind ondervindt door lagere rentes. De bank stelt dat de verzekeraar erg verstandig blijft met het managen en toewijzen van kapitaal en dat dit wordt bewezen met de cijfers. ING heeft een buy-advies met een koersdoel van 47 euro voor ASR.</p><p>Bank Degroof Petercam krikte zijn beleggingsadvies voor ASR op, van add naar buy, met een koersdoel van 40 euro.</p><p>De koers van ASR ging vrijdag omstreeks 09.35 uur 2,4 procent omhoog tot 32,14 euro. Daarmee was het aandeel de sterkste stijger in de AEX-index.</p>
