---
layout: post
title: "Spoedbruiloft voor ongeneeslijke zieke moeder"
date: Thu, 04 Jul 2019 09:33:06 +0200
categories: 
- entertainment 
- opinie 
externe_link: "https://www.telegraaf.nl/nieuws/1547041909/spoedbruiloft-voor-ongeneeslijke-zieke-moeder"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/12d3c502-9e37-11e9-92c4-0217670beecd.jpg"
---

<p class="intro">Twitteraars zijn massaal te hulp geschoten bij een jonge moeder die wil trouwen en het einde van de week niet meer gaat halen. Toen een vriendin van haar zus een berichtje plaatste dat ze nog op zoek was naar een kapper of visagiste reageerden veel betrokken mensen binnen een uur. En daardoor is dat inmiddels gelukt. „Twitter, je bent geweldig!”</p> <p>Omdat het niet goed gaat met de gezondheid van de moeder uit Den Haag wordt er voor haar een spoedbruiloft geregeld, die vrijdag gaat plaatsvinden, schreef Mandy Groenewegen gisteravond op het platform. „Op zoek naar een kapper/visagiste in omgeving Den Haag die deze bruid wil laten stralen. Twitter, work your magic!”</p><p>En dat gebeurde, want binnen een uur regende het al tientallen reacties. „Visagiste uit Voorburg (vriendin van mij) staat stand-by. Ze zegt: ’ik wil met alle liefde helpen’”, schrijft Roos bijvoorbeeld. Donderdagochtend was het bericht al 730 keer geretweet en 340 keer geliket.</p><p>Daardoor en dankzij de familie is bijna alles nu geregeld voor de bruid, die door stichting Ambulancewens van het ziekenhuis naar de trouwlocatie wordt gebracht. Tot grote dankbaarheid van Groenewegen. „Twitter, je bent geweldig; dankzij vele retweets iemand gevonden die wil helpen.” Ze bedankt verslaggever Robbert de Rijk, die een lijntje uitgegooid had bij de vaste visagiste van de NOS. „Inmiddels zelfs aanbod voor een taart, ballonnen en een paar opties voor bakfiets ontvangen. Ik ga nu slapen met een megaglimlach, morgen verder! Dank allemaal!”</p><p>Er is inmiddels ook een crowdfundingsactie opgezet.</p>
