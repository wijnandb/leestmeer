---
layout: post
title: "’Zorg om wildgroei flex-bemiddelaars’"
date: Mon, 26 Aug 2019 09:31:00 +0200
categories: 
- financieel 
- geld 
externe_link: "https://www.telegraaf.nl/financieel/307744415/zorg-om-wildgroei-flex-bemiddelaars"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/36f470d0-c81c-11e9-b921-0218eaf05005.jpg"
---

<p class="intro">De snelle opmars van flex-bemiddelaars en contractbeheerders op de arbeidsmarkt baart zzp-organisaties en praktijkexperts zorgen.</p> <p>Dat schrijft het FD. Multinationals en overheden hebben de regie over de inhuur van naar schatting 150.000 zzp’ers uitbesteed aan zogeheten brokers die de administratie, facturering en aansprakelijkheidsrisico’s overnemen. Hun aantal groeit snel, en het gevaar is dat veel eindopdrachtgevers zich niet meer verantwoordelijk voelen en de eigen freelancers steeds verder laten insnoeren.</p><p>Belangenorganisaties PZO en Stichting ZZP Nederland wijzen naar uitwassen zoals bij ING, waar honderden freelancers sinds juni niet uitbetaald hebben gekregen vanwege cashflowproblemen bij de broker, TCP. De bank wijst deze partij aan als verantwoordelijke: TCP is formeel de opdrachtgever.</p><p>"De toegevoegde waarde van deze schakel in de flexketen is veelal nul, en de partijen voelen geen enkele maatschappelijke verantwoordelijkheid", haalt Denis Maessen van Platform Zelfstandige Ondernemers (PZO) uit.</p>
