---
layout: post
title: "Afgeloste Breukink: 'Mooi om dertig jaar leegte zo af te sluiten'"
date: Sat, 06 Jul 2019 19:07:53 +0200
categories: 
- sport 
- wielrennen 
externe_link: "https://nos.nl/l/2292336"
feature_image: "https://nos.nl/data/image/2019/07/06/561652/1008x567.jpg"
---

<p>Bij Erik Breukink hangt de gele trui die hij dertig jaar geleden in de Tour de France veroverde keurig ingelijst in de hal van zijn woning. De oud-coureur zag in Brussel Mike Teunissen zijn opvolger worden. "Hij beseft het nog niet, maar dat geel is het summum van het wielrennen", zegt Breukink over de impact van de leiderstrui in de Tour.</p>
<p>Elk jaar moest hij iedereen weer te woord staan of het niet eens tijd werd dat hij een opvolger zou krijgen. Breukink veroverde het geel in 1989 in de proloog van de Tour in Luxemburg om er een dag later weer uitgereden te worden. Zaterdag in Brussel was het zover.</p>
<p>"Dertig jaar is een mooi getal omdat verhaal niet meer te hoeven doen", grijnst hij na de verrassende zege van Teunissen.</p>
<p>Breukink heeft diep respect voor de 26-jarige Nederlander, die in de openingsrit van de Tour zijn teamgenoot Dylan Groenewegen naar de dagzege en het geel moest brengen. "Een verrassende winnaar, maar je ziet dat hij het heel goed oppikt als hij hoort dat Groenewegen er niet meer bij is", oordeelt Breukink.</p>
<h2>'Fantastisch voor Teunissen'</h2>
<p>Teunissen is het levende bewijs volgens Breukink dat Nederland momenteel over heel goede wielrenners beschikt. "Sprinters, ronderenners: we zijn van alle markten thuis. En Teunissen verslaat hier wel even Peter Sagan en Caleb Ewan. Knap als je die klopt."</p>
<p>Breukink is nog steeds super trots op zijn gele trui. "Ik heb maar een dag in gereden, maar ik ben er altijd trots op geweest. Dit is fantastisch voor Teunissen. Zondag moet hij de trui in een vreselijk zwaar onderdeel, de ploegentijdrit, verdedigen. Hij komt in een wereld terecht waar hij zich nog niet van bewust is."</p>
<p>Bekijk hier de samenvatting van de eerste etappe:</p>
