---
layout: post
title: "’Trump stelt importheffing op auto’s uit’"
date: Wed, 15 May 2019 16:33:55 +0200
categories: 
- financieel 
- koersen 
externe_link: "https://www.telegraaf.nl/financieel/3592396/trump-stelt-importheffing-op-auto-s-uit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0635fed0-771f-11e9-992a-0255c322e81b.jpg"
---

<p class="intro">Amerika gaat de komende zes maanden nog geen importheffing invoeren op Europese en Japanse auto’s. Dat melden bronnen aan persbureau Bloomberg en nieuwszender CNBC.</p> <p>President Trump moet vóór 18 mei beslissen of hij importheffingen wil op auto’s en auto-onderdelen. Dat lijkt er nu toch niet van te komen. Volgens CNBC heeft dat alles te maken met de handelsoorlog met China waar de Verenigde Staten nu in verwikkeld zijn.</p><p>Direct na het bericht dat de heffingen mogelijk worden uitgesteld, klimmen de aandelenkoersen van autobouwers. De Duitse DAX-index schiet daardoor door de grens van 12.000 punten. Daimler wint ruim 2%. Ook het Franse Renault poetst de eerder vandaag gemaakte verliezen deels weg.</p><p>De angst voor importtarieven op Europese en Japanse auto’s liep vorig jaar flink op, toen Trump een rapport bestelde dat antwoord moest geven op de vraag of auto’s van overzee een dreiging vormden voor de Amerikaanse nationale veiligheid. Als de tarieven inderdaad op de lange baan worden geschoven, is dat in principe voor 180 dagen.</p>
