---
layout: post
title: "Valencia presenteert Cillessen: ’Nou breekt mijn klomp’"
date: Tue, 25 Jun 2019 21:24:23 +0200
category: sport
externe_link: "https://www.telegraaf.nl/sport/843049590/valencia-presenteert-cillessen-nou-breekt-mijn-klomp"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d9e565d4-977e-11e9-84d6-0218eaf05005.jpg"
---

<p class="intro">Jasper Cillessen (30) heeft in Spanje zijn overstap van FC Barcelona naar Valencia afgerond.</p> <p>De eerste doelman van het Nederlands elftal ondertekende dinsdag een meerjarig contract bij de nummer vier van het afgelopen seizoen, nadat hij eerder op de dag medisch was goedgekeurd.</p><p>Met Valencia neemt de oud-Ajacied komend seizoen deel aan de Champions League. Zijn transfer hing al geruime tijd in de lucht.</p><p>Cillessen was de afgelopen drie jaar de tweede doelman van FC Barcelona. Zijn contract in Camp Nou liep nog door tot medio 2021. Hij liet eerder deze maand tijdens de finaleronde van de Nations League echter al weten dat hij bij een andere club als eerste doelman aan de slag wilde gaan. Bij de Spaanse kampioen staat de Duitser Marc-André ter Stegen als eerste keus niet ter discussie.</p><p>Cillessen kwam in 32 wedstrijden voor Barça in actie. Daarvan waren er 24 in het Spaanse bekertoernooi, 5 in de competitie en 3 in de Champions League. Hij debuteerde bij NEC in 2010 in het betaalde voetbal. In 2011 verhuisde Cillessen naar Ajax. Hij staat op 50 interlands.</p>
