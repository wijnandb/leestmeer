---
layout: post
title: "Djokovic ook op negentig procent te sterk, Medvedev misdraagt zich en wint"
date: Sat, 31 Aug 2019 05:49:37 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/LyiEoO7Jtmo/2299679"
feature_image: "https://nos.nl/data/image/2019/08/31/573802/1008x567.jpg"
---

<p>Novak Djokovic is doorgedrongen tot de achtste finales van de US Open. De nummer een van de wereld rekende met 6-3, 6-4, 6-2 af met Denis Kudla.</p>
<p>De ServiÃ«r had in zijn vorige partij last van zijn al wekenlang sluimerende schouderblessure en vooraf gonsde het van de geruchten dat hij niet zou spelen. Hij had zijn middagtraining al laten schieten.</p>
<p>De titelhouder kwam desondanks opdagen, maar had zijn speelwijze wel een beetje aangepast. Zo gebruikte hij op zijn backhand veel meer slice.</p>
<h2>Haase</h2>
<p>Blessure of niet, zijn spel was in elk geval goed genoeg om de nummer 111 van de wereldranglijst te verslaan. De Amerikaan - die eerder deze maand in Winston-Salem van Robin Haase verloor - maakte enkele prachtige punten, maar was toch volstrekt kansloos.</p>
<p>Daniil Medvedev is bezig aan een geweldig hardcourtseizoen. Op de US Open staat de Rus inmiddels dankzij een 7-6 (1), 4-6, 7-6 (6), 6-4 in de vierde ronde, maar veel vrienden maakte hij er niet.</p>
<p>Medvedev, eerder deze maand winnaar in Cincinnati, misdroeg zich behoorlijk in de eerste set. Hij rukte een handdoek uit de handen van een ballenjongen, gooide met zijn racket en stak ietwat verhuld zijn middelvinger op.</p>
<p>Toen dit op het grote scherm te zien was, kon hij geen goed meer doen bij de toeschouwers. De gehaaide Lopez speelde daar nog eens extra op in door keer op keer de steun van het publiek te vragen.</p>
<h2>Showworstelen</h2>
<p>Het bood geen soelaas: de inmiddels onverstoorbaar spelende Medvedev was in vier sets klaar. Als een ware slechterik bij het Amerikaanse showworstelen nam hij na afloop uitgebreid het luide boegeroep van de toeschouwers in ontvangst.</p><img src="http://feeds.feedburner.com/~r/nossporttennis/~4/LyiEoO7Jtmo" height="1" width="1" alt=""/>
