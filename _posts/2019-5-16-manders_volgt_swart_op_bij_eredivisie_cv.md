---
layout: post
title: "Manders volgt Swart op bij Eredivisie CV"
date: Thu, 16 May 2019 13:14:17 +0200
category: sport
externe_link: "https://www.telegraaf.nl/sport/3597342/manders-volgt-swart-op-bij-eredivisie-cv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f418aaa8-77ce-11e9-b83b-0217670beecd.jpg"
---

<p class="intro">Algemeen directeur Mattijs Manders van ADO Den Haag moet bij de Eredivisie CV de opvolger worden van Jacco Swart.</p> <p>„We zijn ervan overtuigd dat Mattijs de juiste persoon is om de Eredivisie CV nu verder te leiden”, aldus voorzitter John Jaakke van de RvC. „Hij is stevig en scherp, maar weet ook te verbinden. Bij ADO Den Haag heeft hij moeilijke en spannende momenten meegemaakt waarbij hij soms uitzonderlijke stappen heeft gezet en moeten zetten. Mattijs heeft ook ruime kennis en ervaring opgedaan buiten de voetballerij, hetgeen zijn blik en oordeel verbreedt en verdiept.”</p><p>Swart gaat per 1 juni aan de slag gaat als managing director bij de European Leagues, de organisatie die de belangen behartigt van 35 voetbalcompetities in Europa.</p><p>„Na drie jaar bij deze fantastische club te hebben gewerkt, wordt mij de kans geboden om met de Eredivisie CV een volgende fase in te gaat”, reageert Manders. „Er liggen veel interessante vraagstukken bij de ECV en dat zorgt voor een mooie uitdaging, die ik graag aanga. Ik kijk terug op een schitterende periode bij ADO Den Haag. Sportief hebben we drie prima jaren achter de rug en financieel en organisatorisch gezien staan we waar we op dit moment graag wilden staan. Dat neemt niet weg dat ik ADO Den Haag oprecht ga missen. De club blijft voor altijd in mijn hart zitten.”</p><p>Manders treedt in principe per 1 juli bij de Eredivisie CV in dienst. De clubs beslissen maandag of de voordracht wordt gevolgd. Ze buigen zich dan ook over de voordracht van Oege Boonstra (61) als nieuwe commissaris. „Oege brengt een schat aan ervaring en kennis binnen die zeer relevant is voor de toekomst van de eredivisie en de clubs”, aldus Jaakke.</p>
