---
layout: post
title: "Peru houdt Chili uit finale Copa América"
date: Thu, 04 Jul 2019 09:53:16 +0200
category: sport
externe_link: "https://nos.nl/l/2291942"
feature_image: "https://nos.nl/data/image/2019/07/04/561066/1008x567.jpg"
---

<p>Peru heeft voor het eerst sinds 1975 de finale bereikt van het toernooi om de Copa América. Daarin is Brazilië de opponent. Peru hield titelhouder Chili verrassend uit de finale: 3-0.</p>
<p>Beide landen creëerden kansen in Porto Alegre. Peru sprong er alleen zuiniger mee om. Edison Flores opende de score door bij de tweede paal binnen te schieten en nog voor rust stond Peru op 2-0; doelman Gabriel Arias miste een diepe bal, André Carillo gaf voor en Yoshimar Yotún vond het doel.</p>
<p>Het slotakkoord was voor Pablo Guerrero. De topscorer aller tijden van Peru werd vrijgespeeld door Willem II'er Renato Tapia, omspeelde Arias en schoof binnen. Het was Guerrero's 36ste interlanddoelpunt.</p>
<p>Chili, dat de afgelopen twee edities van de Copa América de sterkste was, kreeg in de slotfase nog een uitgelezen kans op een eretreffer, maar een strafschop was niet aan Eduardo Vargas besteed.</p>
