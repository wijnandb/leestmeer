---
layout: post
title: "Franks 10 km werd 7 km langer door chaos bij Utrecht Marathon"
date: Sun, 12 May 2019 19:37:39 +0200
category: nieuws
externe_link: "https://nos.nl/l/2284326"
feature_image: "https://nos.nl/data/image/2019/05/12/549505/1008x567.jpg"
---

<p>Chaotische taferelen tijdens de Utrecht Marathon hebben ertoe geleid dat zo'n 2000 lopers, die zich hadden ingeschreven voor de kwartmarathon, uiteindelijk bijna het dubbele hebben gelopen.</p>
<p>Utrechter Frank Akkerman is een van hen. Hij liep vandaag onbedoeld een nieuw afstandsrecord. In plaats van 10,55 kilometer legde hij bijna 17 kilometer af. "Het besef dat we fout zaten kwam na zo'n 7 kilometer, maar toen wisten we al niet meer waar we waren."</p>
<p>Dat er iets niet klopte, merkte Akkerman toen er deelnemers op het parcours in tegengestelde richting kwamen aangelopen. "We bleken toen dus al op het parcours van de halve marathon te zitten." Volgens Akkerman waren er weinig verkeersregelaars om lopers de juiste kant op te begeleiden.</p>
<p>Akkerman had tijdens het lopen zijn mobiele telefoon bij zich met een app die de afstand bijhoudt. "Ik heb uiteindelijk best wel lekker gelopen en weet door de app hoelang ik over de 10,55 km heb gedaan. En ja, die extra kilometers gingen voor mij wel, maar om mij heen hoorde ik mensen die nog nooit eerder 10 kilometer hadden gelopen..."</p>
<p>Deze route legde Frank Akkerman af:</p>
<p>De organisatie van de Utrecht Marathon heeft inmiddels excuses aangeboden. Het zou gaan om een menselijke fout, maar het is nog niet duidelijk hoe die is ontstaan. De uitslag wordt in verband met de problemen niet gepubliceerd. De fout lijkt gemaakt vlak bij station Vaartsche Rijn.</p>
<p>Daar zijn eerder vandaag deze beelden gemaakt:</p>
<p>Op sociale media schrijven veel mensen boos te zijn op de organisatie - en niet alleen vanwege de verkeerde looproute. Er zijn klachten over de bewegwijzering, lange rijen bij het wegbrengen en ophalen van tassen en gebrek aan voldoende drinkplaatsen.</p>
<p>Toch zijn er ook genoeg deelnemers aan de marathon die op sociale media laten weten dat ze de extra kilometers niet zo erg hebben gevonden:</p>
<p>Overigens heeft één deelnemer aan de kwartmarathon wel het juiste parcours gelopen: het gaat om Jeroen Bakker uit Utrecht. Volgens het AD kon hij de bedoelde route volgen omdat hij vooraan liep onder begeleiding van twee motorrijders. Ondanks zijn eerste plek is ook zijn uitslag niet gepubliceerd.</p>
