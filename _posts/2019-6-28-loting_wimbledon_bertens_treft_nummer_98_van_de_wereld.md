---
layout: post
title: "Loting Wimbledon: Bertens treft nummer 98 van de wereld"
date: Fri, 28 Jun 2019 11:53:00 +0200
categories: 
- sport 
- tennis 
externe_link: "https://www.telegraaf.nl/sport/1515539609/loting-wimbledon-bertens-treft-nummer-98-van-de-wereld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/723f7a50-998b-11e9-8417-02d1dbdc35d1.jpg"
---

<p class="intro">Kiki Bertens speelt in de openingsronde van Wimbledon tegen Mandy Minella. De Luxemburgse is de nummer 98 van de wereld.</p> <p>Negen jaar geleden trof de 27-jarige Bertens Minella voor het laatst en dat duel, op ITF-niveau, werd door de Nederlandse gewonnen. De 33-jarige Minella won alleen in 2016 een partij op Wimbledon.</p><p>De als vierde geplaatste Bertens werd ingedeeld in de bovenste helft van het schema, waardoor ze in de halve finales mogelijk de mondiale nummer 1 Ashleigh Barty treft.</p><p>Lesley Kerkhove, via de kwalificaties doorgedrongen tot het hoofdtoernooi, neemt het op tegen Ivana Jorovic. De Servische is de nummer 101 op de wereldranglijst.</p><p>Haase loot Kovalik</p><p>Robin Haase neemt het in de eerste ronde op tegen Jozef Kovalik, de nummer 169 van de wereld. De 26-jarige Slowaak heeft nog nooit een partij gewonnen op een grandslamtoernooi.</p><p>Haase stond één keer eerder tegenover Kovalik. Vijf jaar geleden won Haase op een challengertoernooi in Slowakije met 6-4 6-1. Mocht Haase opnieuw van Kovalik winnen, dan is in de tweede ronde mogelijk de Canadees Milos Raonic zijn tegenstander.</p><p>Vorig jaar haalde Haase de tweede ronde en een plek in de derde ronde is zijn beste resultaat. Acht jaar geleden versloeg hij de Spanjaarden Pere Riba en Fernando Verdasco, waarna hij moest opgeven tegen Mardy Fish.</p><p>Roger Federer en Rafael Nadal werden beiden in de onderste helft van het schema ingedeeld, waardoor een finale tussen beiden onmogelijk is. Federer is als tweede geplaatst op Wimbledon, Nadal als derde. Federer treft de Zuid-Afrikaan Lloyd Harris, Nadal Yuichi Sugita uit Japan.</p><p>De als eerste geplaatste Novak Djokovic, de titelverdediger, speelt zijn eerste partij tegen de Duitser Philipp Kohlschreiber.</p>
