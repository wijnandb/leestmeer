---
layout: post
title: "Dreigende man met mes schopt stennis in Waalwijk"
date: Sat, 24 Aug 2019 22:18:36 +0200
category: binnenland
externe_link: "https://www.telegraaf.nl/nieuws/1202062730/dreigende-man-met-mes-schopt-stennis-in-waalwijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c823baa8-c6ae-11e9-b7bf-02d1dbdc35d1.jpg"
---

<p class="intro">Een man heeft al zwaaiend met een mes in en rond een Albert Heijn in Waalwijk zaterdagavond veel paniek veroorzaakt. Hij bedreigde zowel voetgangers als winkeliers en agenten. Een supermarkt werd ontruimd.</p> <p>De man is na flink wat consternatie op het Bloemenoordplein aangehouden door de politie, meldt Omroep Brabant. Hij zou toegesnelde agenten rake klappen hebben verkocht. Ook gooide hij met spullen om zich heen. Ondanks dat er pepperspray naar hem werd gespoten, bleef de man door het lint gaan. „Hij had kort daarvoor familieleden bedreigd en hield nu huis in een supermarkt”, meldt de politie op Twitter.</p><p>Toen er een agent met politiehond ter plaatse kwam, gaf de man zich uiteindelijk over. Hij liet zijn mes vallen en werd meteen ingerekend. Omdat hij verwondingen aan het heibel overliet, is hij onder politiebewaking door ambulancepersoneel behandeld. Vervolgens is hij meegenomen naar het bureau.</p>
