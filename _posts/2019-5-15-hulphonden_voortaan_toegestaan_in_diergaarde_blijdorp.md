---
layout: post
title: "Hulphonden voortaan toegestaan in Diergaarde Blijdorp"
date: Wed, 15 May 2019 18:23:57 +0200
category: nieuws
externe_link: "https://nos.nl/l/2284793"
feature_image: "https://nos.nl/data/image/2019/05/15/550157/1008x567.jpg"
---

<p>Hulphonden zijn voortaan welkom in Diergaarde Blijdorp. Vanaf deze week kunnen bezoekers met hun hulphond een speciale route volgen in de Rotterdamse dierentuin.</p>
<p>Tot voor kort waren hulphonden in de Rotterdamse dierentuin niet toegestaan, omdat de dieren in de verblijven kunnen schrikken van de honden. Omdat de dierentuin het belangrijk vindt voor iedereen toegankelijk te zijn, is gezocht naar een manier om de hulphonden met hun baasjes te kunnen toelaten.</p>
<p>"Onze dieren zijn niet gewend aan assistentiehonden en kunnen in paniek raken", vertelt een woordvoerder. "We hebben tijd nodig gehad om onze dieren te laten wennen en te bepalen welke delen van de dierentuin veilig toegankelijk konden worden."</p>
<h2>Speciale route</h2>
<p>De dierentuin begon in 2017 samen met KNGF Geleidehonden met speciale proefwandelingen. Zo kon worden gekeken of de honden en de dieren aan elkaar konden wennen. Dat was niet alleen een opgave voor de vaste gasten in Blijdorp. "Ook voor de honden bleek een bezoek aan de dierentuin soms een hele uitdaging vanwege alle prikkels die ze krijgen", vertelt de woordvoerder.</p>
<p>Er is dan ook besloten dat de hulphonden niet overal mogen komen, schrijft RTV Rijnmond. Omdat niet alle dieren in de dierentuin konden wennen aan de hulphonden is er een speciale route opgesteld. Die route mijdt onder meer de krokodillenrivier, verschillende voli√®res en de wallabies.</p>
<h2>Speciaal hesje</h2>
<p>Volgens de dierentuin gelden wel speciale voorwaarden voor een bezoek met een hulphond. Zo moet er minstens een dag van te voren worden gemeld dat er een hulphond meekomt, moet het medisch paspoort worden getoond en moet de hond een speciaal hesje aan.</p>
