---
layout: post
title: "Jim Bakkum mist gezin tijdens opnames in Amerika"
date: Fri, 21 Jun 2019 21:33:17 +0200
categories: 
- entertainment 
- gossip 
externe_link: "https://www.telegraaf.nl/entertainment/1947550023/jim-bakkum-mist-gezin-tijdens-opnames-in-amerika"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6b1a723c-945b-11e9-978b-0218eaf05005.jpg"
---

<p class="intro">Jim Bakkum kan niet wachten tot hij zijn vrouw en kinderen weer in zijn armen kan sluiten. De acteur zit al een maand in Amerika voor de opnames van Onze Jongens in Miami en dat valt soms niet mee.</p> <p>„Appen met het thuisfront tussen de shots door”, schrijft Jim bij een foto op Instagram. „Kan niet wáchten om mijn drie kleintjes straks na drieënhalve week weer te knuffelen en te zoenen. Man, wat mis ik ze.”</p><p>Het duurt gelukkig niet lang meer, want Jim en zijn collega’s zijn bij de laatste draaidag aangekomen. „Wat ben ik nu al trots op het resultaat”, besluit hij.</p><p>Onze Jongens in Miami is het vervolg van de strippersfilm Onze Jongens uit 2016, waarin behalve Jim ook onder anderen Martijn Fischer en Juvat Westendorp terugkeren. Dit keer proberen ze een stripclub op te zetten in Miami.</p><p>Jim (31) en zijn vrouw Bettina Holwerda (40) hebben samen drie kinderen: Lux (6), Posy (4) en de in maart geboren Molly.</p>
