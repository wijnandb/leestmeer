---
layout: post
title: "Politie deelt info ontsnapte patiënt kliniek Den Dolder"
date: Wed, 05 Jun 2019 18:56:49 +0200
categories: 
- entertainment 
- opinie 
externe_link: "https://www.telegraaf.nl/nieuws/2003253332/politie-deelt-info-ontsnapte-patient-kliniek-den-dolder"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3fb6d004-87ea-11e9-b4d0-02c309bc01c1.jpg"
---

<p class="intro">De politie heeft gedetailleerdere informatie over de weggelopen patiënt in Den Dolder vrijgegeven, en een foto van hem gedeeld. Het gaat om een 43-jarige man. Hij zou mogelijk ’een gevaar kunnen vormen’ voor zijn omgeving en is afhankelijk van zijn medicatie. De moeder van de man wordt uit angst voor represailles beveiligd door de politie.</p> <p>De man verbleef op de forensisch psychiatrische afdeling van de kliniek, waar hij zaterdag niet terugkeerde van zijn verlof, wat hij toegekend had gekregen. De man was veroordeeld voor een mishandeling en een valse bommelding. Hij moest een jaar in de kliniek zitten.</p><p>Kort voordat hij uit de psychiatrische kliniek Fivoor in Den Dolder ontsnapte, zei patiënt Peter M. tegen zijn zus dat hij als hij de kans kreeg naar Duitsland zou willen gaan. Dat bevestigde de zus van M. woensdagavond in het tv-programma Pauw. Ook vertelde zij dat haar moeder politiebewaking heeft omdat de agressie van M. zich tegen haar zou kunnen richten.</p><p>„Zaterdag 1 juni is direct actie ondernomen om de man op te sporen”, meldt de politie. Dat heeft nog tot niets geleid. De man heeft binnen afzienbare tijd ’dringend medicatie nodig’, meldt de politie. „Het valt niet uit te sluiten dat hij een gevaar kan vormen voor zichzelf of zijn omgeving.”</p><p>De politie heeft een signalement vrijgegeven: het gaat om een man met blanke huidskleur, donkergrijs gemillimeterd haar met een klein kuifje en tatoeages op zijn been. Toen hij vertrok, droeg hij een donkerblauwe spijkerbroek, witte sportschoenen en een donkerbruin bomberjack. Mensen die hem mogelijk hebben gezien, worden gevraagd contact op te nemen met de politie.</p><p>’Schizofrenie en is psychotisch’</p><p>Volgens familie van de man lijdt hij aan schizofrenie en is hij psychotisch. Hij zou onder meer zijn zus en moeder hebben bedreigd en hij was betrokken bij geweldsincidenten.</p><p>„Zonder medicijnen loopt het weleens uit de hand”, vertelt zus Jannienne tegen het AD. „Ik maak me zeker zorgen.”</p><p>M. werd vervolgd omdat hij in 2017 via internet had gezegd dat hij het station van Dordrecht wilde opblazen met een atoombom. Ook had hij iemand in Dordrecht aangevallen. M. werd vorig jaar van rechtsvervolging ontslagen, omdat hij volledig ontoerekeningsvatbaar was, een oordeel dat in hoger beroep werd gehandhaafd. Wel werd hij in de kliniek geplaatst.</p><p>Minister Sander Dekker (Rechtsbescherming) heeft de directie van Fivoor over de kwestie op het matje geroepen. Dekker wil weten hoe M. kon wegblijven en welke risico’s er zijn voor de samenleving.</p><p>Wéér gaat het mis</p><p>In de kliniek in Den Dolder werden eerder fouten gemaakt met Michael P., de moordenaar van Anne Faber. Bestuursleden van Fivoor, waar de kliniek onder valt, zijn op het matje geroepen bij de minister nu de gezochte man is weggelopen. Bestuursvoorzitter Machiel Polak zegt dat te begrijpen. „Het is heel erg rottig, ik begrijp dat mensen zich zorgen maken.”</p><p>In Den Dolder is grote onrust ontstaan onder buurtbewoners. Inwoners reageren verbijsterd. Volgens Polak had hij de burgemeester van Den Dolder echter niet eerder moeten inlichten, en worden ontsnapte personen wel vaker niet gemeld. Woensdag koos de politie er echter toch voor een signalement en foto van de gezochte man te delen met het publiek.</p>
