---
layout: post
title: "Mexico naar finale Gold Cup"
date: Wed, 03 Jul 2019 08:23:37 +0200
categories: 
- sport 
- voetbal 
externe_link: "https://nos.nl/l/2291731"
feature_image: "https://nos.nl/data/image/2019/07/03/560765/1008x567.jpg"
---

<p>Mexico heeft de finale van de Gold Cup - het Noord- en Midden-Amerikaans kampioenschap - bereikt door na verlenging Haïti uit te schakelen. Raúl Jiménez benutte in de vierde minuut van de verlenging een strafschop, die zijn land een plek in de finale opleverde.</p>
<p>Doelman Jhony Placide van Haïti had zijn ploeg met een paar fraaie reddingen, onder andere op een vrije trap van oud-PSV'er Andres Guardado, in de wedstrijd gehouden, maar werd door Jiménez op het verkeerde been gezet.</p>
<p>Mikaël Cantave was daarna nog dicht bij de gelijkmaker voor Haïti. Zijn geplaatste schot van net buiten de zestien raakte de lat.</p>
<p>Vlak voor het laatste fluitsignaal kreeg Luis Montes van Mexico de beste kans van de wedstrijd, maar hij tikte de bal vanaf vijf meter over het lege doel.</p>
<p>PSV'er Érick Gutierrez bleef de hele wedstrijd op de bank bij de zevenvoudig winnaar van de Gold Cup, die het in de finale opneemt tegen de winnaar van het duel tussen Jamaica en gastland Verenigde Staten. Zij spelen donderdag hun halve finale.</p>
