---
layout: post
title: "Ariana Grande trapt eerste van drie shows in Ziggo Dome af"
date: Fri, 23 Aug 2019 09:08:38 +0200
categories: 
- entertainment 
- sterren 
externe_link: "https://www.telegraaf.nl/entertainment/1501125136/ariana-grande-trapt-eerste-van-drie-shows-in-ziggo-dome-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a498aa18-c577-11e9-a6c6-02d1dbdc35d1.jpg"
---

<p class="intro">Ariana Grande is deze zomer maar liefst drie keer in Amsterdam te vinden. De 26-jarige zangeres komt namelijk voor een drietal shows naar de Ziggo Dome. Het eerste concert is vrijdagavond, maar ook op zaterdag en op 11 september staat Ariana in de concerthal.</p> <p>De concerten van deze maand werden eind vorig jaar aangekondigd. Omdat de kaartjes over de toonbank vlogen, werd het optreden in september er later aan toegevoegd. Overigens zijn er voor de drie shows op dit moment nog wel tickets beschikbaar.</p><p>De aanleiding van Arianaâ€™s bezoek is haar Sweetener World Tour, die in het teken staat van haar vierde en vijfde studioalbum Sweetener (2018) en Thank U, Next (2019). Zo reist ze tot en met het eind van het jaar langs verschillende Amerikaanse en Europese steden. De zangeres staat zondag ook weer in Manchester, waar twee jaar geleden na haar concert een aanslag werd gepleegd.</p><p>Twee jaar geleden was Ariana ook voor het laatst in Nederland. Ook toen gaf ze een concert in de Amsterdamse poptempel. In totaal stond de Amerikaanse al vier keer in de Ziggo Dome.</p>
