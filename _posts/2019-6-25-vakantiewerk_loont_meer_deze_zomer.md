---
layout: post
title: "Vakantiewerk loont meer deze zomer"
date: Tue, 25 Jun 2019 09:24:28 +0200
categories: 
- entertainment 
- opinie 
externe_link: "https://www.telegraaf.nl/financieel/1535899920/vakantiewerk-loont-meer-deze-zomer"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c4ca2c16-9724-11e9-bc2e-02d1dbdc35d1.jpg"
---

<p class="intro">Jongeren krijgen deze zomer meer betaald voor werk tijdens de zomervakantie. Dat meldde uitzendbureau YoungCapital op basis van eigen cijfers. Het hogere uurloon is volgens de recruiter het gevolg van krapte op de arbeidsmarkt. „Werkgevers hebben meer over voor de juiste vakantiekrachten”, aldus YoungCapital.</p> <p>Het gemiddelde uurloon deze zomer van Nederlanders tussen 15 en 27 jaar komt volgens de berekeningen van het uitzendbureau uit op zo’n 9,26 euro, 0,75 euro meer dan in de zomer van vorig jaar. Werkgevers krijgen mede dankzij de hogere vergoeding duizenden sollicitaties meer binnen. Promotiewerk is het populairste vakantiebaantje onder de jonge Nederlanders. Verder staan ook baantjes in winkels, horeca en binnen de logistiek hoog op de lijst.</p><p>Voor jongeren in de provincie Zuid-Holland ligt gemiddeld de hoogste beloning klaar. Jongeren uit Noord-Holland moeten de meeste moeite doen om aan de slag te komen. Zij verstuurden volgens de uitzender gemiddeld de meeste sollicitatiebrieven.</p>
