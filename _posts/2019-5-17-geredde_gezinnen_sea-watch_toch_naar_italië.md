---
layout: post
title: "Geredde gezinnen Sea-Watch toch naar Italië"
date: Fri, 17 May 2019 20:57:04 +0200
category: buitenland
externe_link: "https://www.telegraaf.nl/nieuws/3606752/geredde-gezinnen-sea-watch-toch-naar-italie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9fe39868-78d6-11e9-b83b-0217670beecd.jpg"
---

<p class="intro">Italië laat sommige migranten die zijn gered door Sea-Watch alsnog aan land komen. Het onder Nederlandse vlag varende schip Sea-Watch 3 haalde eerder deze week 65 mensen van een bootje dat in de problemen was geraakt voor de kust van Libië.</p> <p>De organisatie had na de reddingsactie alarm geslagen over de omstandigheden aan boord. „Een vrouw met brandwonden heeft een medische behandeling nodig”, schreef Sea-Watch op Twitter. „Kinderen zijn getraumatiseerd door hun verblijf in Libische gevangenissen en riskeren verdere psychische schade.”</p><p>Het is opvallend dat Italië toch heeft besloten gezinnen over te nemen. Minister Matteo Salvini (Binnenlandse Zaken) had eerder nog duidelijk gemaakt dat de havens in zijn land gesloten waren voor de Sea-Watch 3.</p><p>Het Italiaanse persbureau ANSA bericht dat een schip van de kustwacht de migranten overneemt. Het zou gaan om zeven kinderen, eenzelfde aantal moeders, drie vaders en een gewonde man. Sea-Watch wil dat ook voor de andere opvarenden een oplossing wordt gevonden, eventueel met hulp van de EU.</p>
