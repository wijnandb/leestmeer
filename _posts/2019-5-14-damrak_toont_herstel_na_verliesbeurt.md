---
layout: post
title: "Damrak toont herstel na verliesbeurt"
date: Tue, 14 May 2019 09:08:14 +0200
categories: 
- financieel 
- koersen 
externe_link: "https://www.telegraaf.nl/financieel/3582099/damrak-toont-herstel-na-verliesbeurt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f4a2b7c-761c-11e9-9953-0217670beecd.jpg"
---

<p class="intro">De Amsterdamse beurs ging dinsdag licht vooruit. Ook elders in Europa toonden de beurzen herstel na de zware verliezen een dag eerder. De opgelaaide handelsstrijd tussen Washington en Peking bleef de gemoederen op de financiÃ«le markten bezighouden. Beleggers verwerkten daarnaast nog de kwartaalberichten van een aantal grote Europese bedrijven.</p> <p>De AEX-index op Beursplein 5 noteerde in de ochtendhandel 0,5 procent hoger op 546,98 punten. De MidKap klom 0,9 procent tot 759,61 punten. Frankfurt, Londen en Parijs stegen tot 1 procent.</p><p>Koploper bij de hoofdfondsen op het Damrak was betaalbedrijf Adyen met een winst van 2,1 procent. Informatieleverancier RELX sloot de rij met een verlies van 0,3 procent. In de MidKap voerde bouwer BAM de stijgers aan met een plus van 2,5 procent. Beursintermediair Flow Traders was de sterkste daler met een min van 0,9 procent.</p><p>Bayer</p><p>In Frankfurt zakte Bayer 2,2 procent. Het Duitse chemieconcern moet een schadevergoeding van 2 miljard dollar betalen aan een stel dat zegt kanker te hebben gekregen door onkruidverdelger Roundup. Volkswagen klom ruim 2 procent. De autobouwer wil zijn vrachtwagen- en bussendivisie, met de merken MAN en Scania, zelfstandig naar de beurs brengen.</p><p>Het Duitse industrieconcern ThyssenKrupp, dat verwacht het lopende boekjaar af te sluiten met verlies, won ruim 1 procent. Allianz klom 0,5 procent. De Duitse verzekeraar zag de winst afgelopen kwartaal iets stijgen. Het Duitse farmaciebedrijf Merck, dat ook met cijfers kwam, daalde 0,9 procent.</p><p>Vodafone</p><p>HelloFresh steeg 5 procent. De Duitse start-upinvesteerder Rocket Internet wil zijn volledige belang in de maaltijdpakkettenbezorgdienst van de hand doen. Innogy, het Duitse moederbedrijf van Essent, daalde 0,4 procent na een daling van de kwartaalwinst.</p><p>In Londen steeg Vodafone 2,3 procent, na een fors koersverlies een dag eerder. De Britse telecomreus bevestigde te snijden in de uitkering aan de aandeelhouders, om zijn schuldenberg te verkleinen.</p><p>De euro bleef vrijwel onveranderd op 1,1238 dollar. De prijs van een vat Amerikaanse olie zakte 0,2 procent tot 60,91 dollar. Brentolie noteerde vlak op 70,27 dollar per vat.</p>
