---
layout: post
title: "Pegidaprotest in Eindhoven afgebroken door onveilige situatie"
date: Sun, 26 May 2019 20:41:06 +0200
category: binnenland
externe_link: "http://feeds.nos.nl/~r/nosnieuwsbinnenland/~3/t7ihepKLKDY/2286424"
feature_image: "https://nos.nl/data/image/2019/05/26/552719/1008x567.jpg"
---

<p>In Eindhoven is een protest van de anti-islambeweging Pegida afgebroken door de politie. Ongeveer twintig Pegida-leden waren op weg naar de Al-Fourqaan moskee om te demonstreren. Honderden buurtbewoners gingen daarop de straat op.</p>
<p>Zij gooiden met stenen en andere voorwerpen. De politie kon hierdoor de veiligheid van de Pegida-demonstranten en de omwonenden niet langer garanderen en leidde de demonstranten weg. Er zijn twaalf aanhoudingen verricht.</p>
<p>NOS-verslaggever Tanja Braun schat dat het gaat om ruim 400 tegendemonstranten. Sommigen van hen zwaaiden met Turkse vlaggen. Volgens Braun werd er door de tegendemonstranten met luid gejuich gereageerd op het afbreken van de demonstratie.</p>
<p>Bekijk beelden van de grimmige sfeer in Eindhoven:</p>
<p>De sfeer werd volgens de politie gedurende de avond steeds grimmiger. Met name jongeren bekogelden de politie en Pegida met stenen. De mobiele eenheid voerde daarom al meerdere charges uit. </p>
<h2>Gefrituurde varkenslap</h2>
<p>De Pegida-demonstranten wilden bij de moskee een gefrituurde varkenslap eten, omdat het ramadan is. Moslims mogen dan pas na zonsondergang eten. De anti-islambeweging wilde het protest eigenlijk al houden aan het begin van de ramadan, maar blies het toen af omdat zij vonden dat de gemeente te strikte eisen stelde.</p>
<p>De imam van de Al-Fourqaanmoskee riep eerder op tot rust. Ook werden er eerder op de dag bloemen in de heg bij de moskee gestoken door buurtbewoners.</p><img src="http://feeds.feedburner.com/~r/nosnieuwsbinnenland/~4/t7ihepKLKDY" height="1" width="1" alt=""/>
