---
layout: post
title: "Grootschalige stroomuitval in Louisiana"
date: Sat, 13 Jul 2019 13:24:05 +0200
category: buitenland
externe_link: "https://www.telegraaf.nl/nieuws/250704246/grootschalige-stroomuitval-in-louisiana"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cdd5d64e-a560-11e9-9186-0218eaf05005.jpg"
---

<p class="intro">Terwijl inwoners van de Amerikaanse staat Louisiana zich schrap zetten voor de komst van de tropische storm Barry, is bij tienduizenden huishoudens de stroom uitgevallen. Energiebedrijven melden volgens CNN dat zeker 48.000 klanten zonder elektriciteit zitten.</p> <p>De gespecialiseerde website PowerOutage.US komt met een hogere schatting. De stroom zou zijn uitgevallen bij 56.000 particulieren en bedrijven in de Amerikaanse kuststaat. Daar wordt rekening gehouden met ernstige wateroverlast door de komst van Barry.</p><p>Veel inwoners van de stad New Orleans zijn uit voorzorg aan het hamsteren geslagen. Zij sloegen bij supermarkten massaal flessen water, snacks en andere levensmiddelen in. Ook zijn op sommige plaatsen zandzakken neergelegd en hebben mensen hun autoâ€™s geparkeerd op hoge grond.</p>
