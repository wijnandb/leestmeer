---
layout: post
title: "Froome mist Tour na zware val"
date: Wed, 12 Jun 2019 15:13:50 +0200
categories: 
- sport 
- wielrennen 
externe_link: "https://www.telegraaf.nl/sport/1222007113/froome-mist-tour-na-zware-val"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dde505b4-8d32-11e9-9652-02c309bc01c1.jpg"
---

<p class="intro">Chris Froome (34) mist de Tour de France over drie weken. De Brit viel hard bij de verkenning van de tijdrit in de Dauphiné. De viervoudig winnaar van de Tour de France zou een breuk in zijn dijbeen hebben opgelopen.</p> <p>Teammanager Dave Brailsford heeft aan Franse media bevestigd dat Froome niet kan starten in de Ronde van Frankrijk. „Hij is met hoge snelheid ten val gekomen tijdens de afdaling en heeft een muur geraakt. De ambulance kwam snel. Het was een zwaar ongeluk. Het is duidelijk dat hij niet zal kunnen starten in de Tour de France.”</p><p>Ploeggenoot Wout Poels was bij Froome aanwezig toen het gebeurde, maar heeft er zelf niets aan overgehouden. De kopman van Ineos zou met hoge snelheid zijn neus gesnoten hebben, toen net op dat moment hij werd gegrepen door een onverwachte windhoos.</p><p>De Brit won in zijn carriėre drie keer de Dauphiné, één van de traditionele voorbereidingskoersen op de Ronde van Frankrijk. De Tour begint op zaterdag 6 juli in Brussel.</p><p>Zijn ploeg Ineos (voorheen Sky) heeft met Welshman Geraint Thomas, vorig jaar winnaar van de Tour, en de Colombiaan Egan Bernal nog twee kopmannen voor de Tour. Voor Froome, die de Tour won in 2013, 2015, 2016 en 2017, leek het vanwege zijn leeftijd een van de laatste kansen om zich in het recordrijtje te voegen van renners die de Ronde van Frankrijk vijf keer hebben gewonnen. Dat zijn de Belg Eddy Merckx, de Fransen Bernard Hinault en Jacques Anquetil en de Spanjaard Miguel Indurain.</p><p>Froome was een van de geduchtste concurrenten van Tom Dumoulin voor de eindzege. Voor de Limburger is het nog niet duidelijk hoe fit hij bij de start van de Tour zal verschijnen, na zijn val in de Giro d’Italia.</p>
