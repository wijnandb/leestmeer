---
layout: post
title: "Bosz met Leverkusen de Champions League in"
date: Sat, 18 May 2019 17:44:22 +0200
category: sport
externe_link: "https://www.telegraaf.nl/sport/3608486/bosz-met-leverkusen-de-champions-league-in"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ce5e0cb6-7983-11e9-b92a-02d2fb1aa1d7.jpg"
---

<p class="intro">Naast Bayern München is ook Peter Bosz met Bayer Leverkusen de grote winnaar geworden van de laatste speelronde in de Bundesliga.</p> <p>De ploeg stond voorafgaand aan ronde 34 op de vijfde plaats, maar klom door de eigen zege op Hertha BSC (5-1) en de nederlaag van Borussia Mönchengladbach tegen Borussia Dortmund (0-2) naar plaats 4.</p><p>Puike prestatie</p><p>En dat betekent directe plaatsing voor de Champions League, een puike prestatie van Bosz in diens eerste seizoen in de dug-out van Leverkusen. Naast kampioen Bayern München, Borussia Dortmund en Leverkusen plaatste ook RB Leipzig zich voor het kampioenenbal.</p><p>Wout Weghorst haalde hard uit met VfL Wolfsburg tegen FC Augsburg. Mede namens drie doelpunten van de Nederlandse spits wonnen Die Wölfe met liefst 8-1 en plaatsten zich zo rechtstreeks voor de Europa League. Frankfurt zakte door de nederlaag bij Bayern naar de zevende plaats en moet voorronde Europa League spelen, het toernooi waarin de ploeg vorige week in de halve finale werd uitgeschakeld.</p><p>Boëtius fopt Brenet</p><p>Davy Klaassen eindigde met Werder Bremen slechts één puntje achter de Europese plaatsen, terwijl Jean-Paul Boëtius eigenhandig de Europese droom van Hoffenheim de nek omdraaide. De ploeg van basisspeler Joshua Brenet stond zeven minuten voor tijd nog op een 1-2 voorsprong bij Mainz, en dat zou achteraf genoeg geweest zijn om boven Frankfurt als zevende te eindigen.</p><p>Met twee goals boog Boëtius de stand echter om in een 3-2 voorsprong voor Mainz, waarna Jean-Philippe Mateta in blessuretijd de eindstand op 4-2 bracht.</p><p>Bekijk hier de uitslagen en eindstand in de Bundesliga</p>
