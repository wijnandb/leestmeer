---
layout: post
title: "Miljonair duikt naar diepste punt van de oceaan en vindt plastic"
date: Tue, 14 May 2019 16:04:24 +0200
category: nieuws
externe_link: "https://nos.nl/l/2284593"
feature_image: "https://nos.nl/data/image/2019/05/14/549887/1008x567.jpg"
---

<p>Een Amerikaanse wetenschapper en miljonair Victor Vescovo is met een mini-onderzeeÃ«r naar het diepste punt van de Stille Oceaan gedoken. Hij dook op 28 april naar 10.928 meter in de Marianentrog, 16 meter dieper dan het vorige record. Hij ontdekte er een aantal nieuwe diersoorten, maar ook afval.</p>
<p>Zo landde de duikboot op de bodem:</p>
<p>Het expeditieteam van Vescovo daalde tussen 28 april en 7 mei in totaal vijf keer in de trog af. Vescovo deed zelf twee solo-afdalingen en ging een keer samen met een wetenschapper naar beneden. De twee andere duiken werden uitgevoerd door andere specialisten in zijn team.</p>
<p>Het team gebruikte daarvoor het duikbootje Limiting Factor, van 4,6 meter lang en 3,7 meter hoog, waar twee mensen in kunnen. De boot heeft een 9 centimeter dikke romp van titanium die de enorme druk op grote diepte kan weerstaan.</p>
<h2>Diepste punt op aarde</h2>
<p>De Marianentrog ligt ten oosten van de Filipijnen en is het diepste punt op aarde. De 53-jarige Vescovo bracht vier uur door op de bodem van de oceaan. Zijn team verzamelde biologische monsters en stenen. Waarschijnlijk hebben ze ook enkele nieuwe kreeftensoorten ontdekt en Vescovo zag er een plastic tas en snoeppapiertjes voorbijkomen.</p>
<p>"Het was niet verrassend, maar wel jammer om menselijke besmetting te vinden op het diepste punt. Het zag er ongerept uit en ik zag er leven, maar toen ik verderging, kwam ik afval tegen", zei de voormalig marineofficier in een interview.</p>
<p>Er zit veel plastic in de oceanen. De Verenigde Naties schatten dat er 100 miljoen ton plastic in de oceanen is gedumpt. Daar komt jaarlijks 8 miljoen ton bij. Dat is een bedreiging voor het zeeleven.</p>
<p>"Zodra het in de oceaan komt, stroomt het de wereld over. Op die manier komt het in de voedselketen van het leven op aarde", zegt Vescovo. De verschillende aangetroffen dieren zullen worden onderzocht op de aanwezigheid van microplastic in hun lichaam.</p>
<p>Het is de derde keer dat mensen naar het diepste punt van de oceaan zijn geweest. De vorige keer was in 2012, toen filmmaker James Cameron een diepte van 10.908 meter bereikte.</p>
