---
layout: post
title: "Minder gedumpt drugsafval gevonden maar productielocaties dalen niet"
date: Wed, 11 Sep 2019 11:29:33 +0200
category: nieuws
externe_link: "https://nos.nl/l/2301235"
feature_image: "https://nos.nl/data/image/2019/09/11/576515/1008x567.jpg"
---

<p>Het aantal dumpingen van drugsafval is in de eerste helft van dit jaar gehalveerd. Dat is opvallend, omdat het aantal ontmantelde drugslabs vrijwel gelijk is gebleven. Het lijkt er dus niet op dat er minder synthetische drugs worden geproduceerd, zegt de politie.</p>
<p>In de eerste helft van vorig jaar waren er 151 dumpingen van drugsafval. Dit jaar zijn dat er nog maar 74, vooral in Noord-Brabant en in Limburg.</p>
<p>Waar het afval blijft, is volgens de politie lastig te zeggen. Mogelijk wordt er vaker geloosd in het riool, in putten en in rivieren. Ook vindt de politie vaker afval in de laboratoria zelf. Mogelijk laten criminelen de overgebleven chemicaliën daar gewoon staan.</p>
<p>De eerste helft van dit jaar ontmantelde de politie 44 drugslabs. Net als voorheen worden de meeste laboratoria gevonden in Noord-Brabant, Gelderland en Zuid-Holland.</p>
<p>Uit de cijfers van de politie blijkt ook dat er provincies zijn die gevrijwaard blijven van xtc-producenten: in Groningen, Flevoland en Zeeland worden vrijwel nooit labs of opslagplaatsen voor chemicaliën gevonden. Ook dit jaar heeft de politie daar nog geen laboratoria aangetroffen.</p>
<p>Wat zit er eigenlijk in die blauwe vaatjes waar drugsafval in wordt gedumpt? En hoe gevaarlijk is dat? Wij waren bij een opruimactie en testten het afval.</p>
