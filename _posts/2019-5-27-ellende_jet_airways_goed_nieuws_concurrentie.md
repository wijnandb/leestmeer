---
layout: post
title: "Ellende Jet Airways goed nieuws concurrentie"
date: Mon, 27 May 2019 14:51:46 +0200
categories: 
- financieel 
- koersen 
externe_link: "https://www.telegraaf.nl/financieel/3654418/ellende-jet-airways-goed-nieuws-concurrentie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/872c6944-807e-11e9-b87a-02c309bc01c1.jpg"
---

<p class="intro">De financiële problemen bij de Indiase luchtvaartmaatschappij Jet Airways is koren op de molen voor concurrenten. Zo wist het moederbedrijf van IndiGo, de grootste maatschappij van India, de winst in de eerste maanden van het jaar te vervijfvoudigen.</p> <p>De kwartaalwinst van IndiGo-moeder InterGlobe Aviation steeg naar 5,9 miljard roepies, omgerekend krap 76 miljoen euro. Een jaar eerder resteerden er 1,2 miljard roepies onder de streep.</p><p>Jet voert sinds vorige maand helemaal geen vluchten meer uit. In de maanden daarvoor zorgden de financiële problemen er al voor dat Jet vluchten noodgedwongen moest annuleren. Onder meer IndiGo sprong dankbaar in dat gat.</p><p>Ook voor de komende periode is het wegvallen van Jet goed nieuws voor concurrenten. Sinds vorige maand stijgen de prijzen voor vliegtickets in India, dat geldt als 's werelds snelst groeiende markt voor binnenlands vluchten.</p>
