---
layout: post
title: "Damrak: oliezorg helpt Fugro en Shell"
date: Tue, 14 May 2019 16:20:00 +0200
categories: 
- financieel 
- koersen 
externe_link: "https://www.telegraaf.nl/financieel/3582111/damrak-oliezorg-helpt-fugro-en-shell"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/760c4826-7653-11e9-9c2d-02d1dbdc35d1.jpg"
---

<p class="intro">Adyen en DSM worstelden dinsdagnamiddag op een groen Damrak om de leiding in de AEX. Wall Street begon met winst. Het handelsconflict leek te verzwakken. Unilever en Ahold stonden onderin de hoofdindex.</p> <p>Rond 16:15 uur koerste de AEX 0,7% hoger bij 548,2 punten. De AMX steeg met 1,7% naar 765,8 punten.</p><p>De Duitse DAX steeg 0,5%, de Franse CAC 40 klom 1,1% en de Britse FTSE 100 won 0,7%.</p><p>De Duitse ZEW-index, die het vertrouwen in de economie weergeeft, bleek in mei onverwacht verzwakt.</p><p>Na de verliezen van 2,4 tot 3,4% op maandag, koersten de drie grote beurzen op Wall Street met 0,2 tot 0,3% winst.</p><p>Beleggers in Europa gingen voorzichtig op jacht naar koopjes, nadat de beursgraadmeters maandag naar het laagste niveau in circa anderhalve maand waren gezakt. Tv’s, lithiumbatterijen, speelgoed en witgoed worden goedkoper.</p><p>Larry Kudlow, de economisch topadviseur van president Trump, erkende maandagavond dat zowel de VS als China lijdt onder het handelsconflict.</p><p>De VS en China zullen elkaar vinden in een akkoord, mogelijk tijdens de G20-bijeenkomst met president Xi Jinping, aldus president Trump. Hij verwacht „binnen drie tot vier weken” resultaat.</p><p>„Die bewoording van vooral Kudlow heeft de vrees voor meer escalatie getemperd onder beleggers”, aldus analist Corné van Zeijl van Actiam Vermogensbeheer.</p><p>Het onderliggende sentiment is volgens de econoom nog steeds opmerkelijk positief. „De bedrijfswinsten werden over het eerste kwartaal lager ingeschat, maar blijken in de VS juist te stijgen. In Europa en de VS waren de resultaten in jaren niet zo hoog”, aldus Van Zeijl.</p><p>Bank of America waarschuwt echter dat grote beleggers zich in aandelen opmaken voor forse verliezen de komende drie maanden. „Beleggers in aandelen klampen zich ondertussen vast aan iedere positieve wending. Terwijl het er natuurlijk met deze importheffingen niet goed uitziet”, zegt Philip Marey, macroeconoom bij Rabobank.</p><p>„Geen van beide partijen kan na de openlijke ruzie over details zonder gezichtsverlies meer van tafel. Dat grote beleggers een deal mogelijk achten is duidelijk; anders kunnen de huidige niveaus van de beurzen niet overeind blijven.”</p><p>Prijzen van Brentolie (+1%) - na een bevestigde aanval op Saoedische productie - evenals de termijncontracten voor soja, tarwe en koper stegen.</p><p>Adyen wint</p><p>Bij de Nederlandse hoofdfondsen blonk betalingsverwerker Adyen met een winst van 2,3% uit.</p><p>Chemiebedrijf DSM, dat maandag de overname van een kleine Indiase producent van kunststoffen voor de autosector en elektronica meldde, steeg 2,4% net voor ASML.</p><p>ABN Amro steeg 0,3%, in aanloop naar de publicatie van de kwartaalcijfers woensdagochtend. Zwaargewicht ING (-0,5%) drukte het resultaat juist, net als ASR (-0,8%).</p><p>Randstad won 0,4%. In de afgelopen weken is de vraag naar uitzendkrachten in ons land gedaald.</p><p>De defensieve fondsen belandden onderin. Voedings- en schoonmaakmiddelenproducent Unilever (-0,3%) en Ahold Delhaize (-0,5%) werden gemiddeld verkocht.</p><p>In de AMX waren vooral bedrijven in trek die het de laatste tijd zwaar te verduren hadden. Metalenproducent AMG klom 4,3%, na maandag op het laagste niveau in twee jaar te zijn gesloten.</p><p>Bouwbedrijf BAM en de toeleverancier aan de chipsector Besi klommen 2,2% respectievelijk 2,4%.</p><p>Flitshandelaar Flow Traders, die het van bewegelijkheid op de beurzen moet hebben, zakte 1%.</p><p>Smallcap Pharming won 1,6%. Donderdag komt het biotechnologiebedrijf met kwartaalcijfers naar buiten.</p><p>Ajax verloor 3,7%. De voetbalclub heeft interesse in Steven Bergwijn, de topspeler van PSV.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
