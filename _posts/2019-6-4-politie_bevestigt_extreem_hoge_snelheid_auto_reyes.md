---
layout: post
title: "Politie bevestigt extreem hoge snelheid auto Reyes"
date: Wed, 05 Jun 2019 00:39:45 +0200
category: sport
externe_link: "https://www.telegraaf.nl/sport/768648746/politie-bevestigt-extreem-hoge-snelheid-auto-reyes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b195d9da-8719-11e9-931b-02d2fb1aa1d7.jpg"
---

<p class="intro">De Spaanse voetballer José Antonio Reyes reed vlak voordat hij verongelukte veel te hard.</p> <p>De Spaanse politie heeft een snelheid van ruim 220 kilometer per uur van zijn auto vastgesteld. Bij de crash, afgelopen zaterdag op de A-376 tussen Utrera en Sevilla, kwam ook een neef van de 35-jarige Reyes om het leven.</p><p>Volgens de Spaanse politie is het onderzoek nog niet afgesloten. ''We kunnen daarom nog niet met zekerheid zeggen dat de hoge snelheid de enige en fatale oorzaak is van het ongeluk'', liet een woordvoerder weten. Wel is inmiddels vastgesteld dat Reyes het gecrashte voertuig zelf bestuurde.</p><p>De 21-voudig international debuteerde op 16-jarige leeftijd in de hoofdmacht van Sevilla waar hij uitgroeide tot een clubicoon. Hij speelde later ook onder meer voor Arsenal, Real Madrid, Atlético Madrid en Benfica. Reyes kwam in het afgelopen halfjaar voor Extremadura uit. Hij won vijf keer de titel in de Europa League, twee keer met Atlético en drie keer met Sevilla.</p>
