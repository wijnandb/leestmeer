---
layout: post
title: "Eerst kopen en later betalen bij AliExpress"
date: Fri, 10 May 2019 08:43:55 +0200
categories: 
- financieel 
- geld 
externe_link: "https://www.telegraaf.nl/financieel/3565652/eerst-kopen-en-later-betalen-bij-ali-express"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/cd9c6564-7309-11e9-a6c4-02d1dbdc35d1.jpg"
---

<p class="intro">Nederlandse klanten krijgen de mogelijkheid om bij de Chinese webwinkelgigant AliExpress achteraf te betalen. Daarmee hoopt het bedrijf huiverige kopers over de drempel te krijgen.</p> <p>AliExpress is hiervoor een samenwerking aangegaan met het Nederlandse betalingsbedrijf Adyen en zijn Zweedse branchegenoot Klarna. Ook shoppers in Duitsland, Oostenrijk en Finland krijgen de nieuwe betaalmogelijkheid.</p><p>De nieuwe optie is ingegeven door het feit dat klanten online shoppende klanten bij AliExpress vaak twijfelen. Ze leggen de producten wel in het digitale winkelmandje, maar kopen ze daarna vaak toch alsnog niet. Mogelijk zijn ze huiverig over shoppen in China, lange levertijden en de kwaliteit van de producten.</p><p>Drempel</p><p>De bedrijven denken met achteraf betalen een drempel voor de shoppers weg te kunnen nemen. „De klanten kunnen de producten eerst ontvangen en bekijken voordat ze betalen. Hierdoor gaat de gemiddelde orderwaarde omhoog en vermindert het aantal winkelwagenverlaters”, zo laten de samenwerkende bedrijven weten.</p><p>Achteraf betalen is geen nieuw fenomeen. Grote Nederlandse webshops als bol.com en Wehkamp bieden ook al de mogelijkheid om eerst de producten in huis te krijgen en achteraf pas te betalen. Dan hoef je ook niet eerst al te betalen voor de spullen die je uiteindelijk weer retour stuurt, waarna je weer moet wachten tot je het geld terugkrijgt.</p><p>Het Zweedse Klarna levert de betaaloplossing waarmee achteraf betalen mogelijk is. Adyen zorgt voor de betaalpagina, waar alle betaaloplossingen op staan. AliExpress biedt toegang tot producten van Chinese makelij aan meer dan 100 miljoen klanten wereldwijd.</p>
