---
layout: post
title: "Europa naar de stembus: lees en kijk hier alles terug"
date: Thu, 23 May 2019 09:19:52 +0200
category: nieuws
externe_link: "https://nos.nl/l/2285927"
feature_image: "https://nos.nl/data/image/2019/05/23/551905/1008x567.jpg"
---

<p>Vanaf vandaag stemmen honderden miljoenen Europeanen voor het Europees Parlement. Nederlanders gaan vandaag naar de stembus, samen met de Britten. Morgen en in het weekend zijn de inwoners van de andere lidstaten aan de beurt.</p>
<p>De officiële uitslag is ergens komende week bekend, maar vanavond krijgen we in Nederland al prognoses binnen op basis van exitpolls. Nieuwsuur besteedt in de uitzending veel aandacht aan de Europese verkiezingen. We spreken onder andere met politiek duider Arjan Noorlander en EU-correspondent Sander van Hoorn en we volgen de politieke reacties in Den Haag én Londen.</p>
<p>In aanloop naar de verkiezingen maakten we al veel verhalen over de EU en de thema's die spelen rondom de verkiezingen. Kijk en lees hier alles terug.</p>
<h2>De grote uitdagingen</h2>
<p>In deze video legt EU-correspondent Sander van Hoorn uit wat er op het spel staat in Europa, ook wat betreft de plek van Europa in de wereldpolitiek.</p>
<p>Welke grote onderwerpen houden Europa verder bezig? Met die vraag trok Europa-verslaggever Saskia Dekkers het afgelopen jaar door het continent. Ze maakte verhalen over de nasleep van de economische crisis tot de worstelingen met migratie en klimaat. Ook keek ze hoe het staat met de solidariteit in Europa.</p>
<h2>'Buiten de EU zijn we ten dode opgeschreven'</h2>
<p>Vragen over solidariteit, macht en migratie stelden we ook aan mensen op straat in drie Europese hoofdsteden. De meningen over deze onderwerpen zijn verdeeld, maar bijna niemand wil dat zijn of haar land uit de EU stapt en de meeste inwoners zijn blij met de open grenzen.</p>
<p>Hoe staan Europeanen gemiddeld tegenover de EU? Samen met hoogleraar Claes de Vreese (Universiteit van Amsterdam) probeerden we daar een antwoord op te krijgen. Hij deed onderzoek in tien EU-landen. Ondanks tevredenheid over het EU-lidmaatschap, zijn veel Europeanen kritisch over Europese instellingen en politici.</p>
<p>Uit het onderzoek van De Vreese bleek ook dat de achterbannen van Nederlandse partijen veelal een stuk minder uitgesproken zijn over de EU dan de partij zelf. Dat geldt zeker voor de kiezers van D66 en Forum voor Democratie.</p>
<h2>Felle debatten</h2>
<p>In Nieuwsuur gingen deze twee uitersten in de discussie over de EU met elkaar in debat: D66-lijsttrekker Sophie in 't Veld en Forum voor Democratie-lijsttrekker Derk Jan Eppink.</p>
<p>Dit was niet het enige debat in aanloop naar de Europese verkiezingen. Vorige week debatteerden twaalf Nederlandse lijsttrekkers over arbeidsmigratie, klimaat, asielbeleid en rechtsstaat. Maandag kruisten de spitzenkandidaten Manfred Weber (namens de christendemocraten) en Frans Timmermans (namens de sociaaldemocraten) de degens.</p>
<p>Tot slot premier Mark Rutte. Hij was afgelopen week te gast om te praten over Forum voor Democratie, het Europese asielbeleid en zijn visie op de EU.</p>
