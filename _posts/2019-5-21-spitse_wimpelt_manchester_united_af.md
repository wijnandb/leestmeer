---
layout: post
title: "Spitse wimpelt Manchester United af"
date: Tue, 21 May 2019 12:00:00 +0200
categories: 
- sport 
- voetbal 
externe_link: "https://www.telegraaf.nl/sport/3620148/spitse-wimpelt-manchester-united-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/501dbcf0-7bab-11e9-ba0b-02d1dbdc35d1.jpg"
---

<p class="intro">Sherida Spitse speelt ook volgend seizoen bij het Noorse Vålerenga, de club die haar in januari 2018 overnam van FC Twente.</p> <p>De recordinternational van de Oranje Leeuwinnen had over interesse niet te klagen, maar voelt zich thuis bij de nummer vijf van Noorwegen en heeft besloten haar contract te verlegen.</p><p>„Ik zit op mijn plek in Noorwegen en dat geldt ook voor mijn vrouw en zoon. We hebben de wens om ons gezin ooit nog eens uit te breiden, dat kan ik niet even wegstoppen als andere clubs zich melden”, aldus Spitse.</p><p>„Tijdens verschillende fases in mijn carrière hebben clubs als Atletico Madrid, PSG, Bayern München en onlangs heeft nog Manchester United zich gemeld, maar ik heb altijd keuzes gemaakt op basis van mijn gevoel en omwille van mijn gezin. Ook nu heb ik overtuigend voor een langer verblijf in Noorwegen gekozen. Jolien en Jens zijn hier gelukkig, dat is voor mij het belangrijkste, want dan ben ik ook gelukkig en staat de beste Sherida Spitse op het veld.”</p><p>Spitse denkt met Vålerenga, dat slechts drie punten achterstand heeft op de nummer twee, nog voldoende stappen te kunnen zetten. „De Toppserien is nog altijd een sterke competitie en we klimmen we met Vålerenga langzaam naar de top toe. Ik voel me verantwoordelijk voor dat proces en wil de top samen met de staf en het team gaan bereiken.”</p>
