---
layout: post
title: "Dode bij crash militaire helikopter in Duitsland"
date: Mon, 01 Jul 2019 19:22:36 +0200
category: buitenland
externe_link: "https://www.telegraaf.nl/nieuws/1463220771/dode-bij-crash-militaire-helikopter-in-duitsland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dca88968-9c24-11e9-9abb-0255c322e81b.jpg"
---

<p class="intro">Een helikopter van de Duitse strijdkrachten, de Bundeswehr, is met twee mensen aan boord neergestort bij de plaats Aerzen, circa 50 kilometer ten zuidwesten van Hannover. Er is één dode te betreuren. De andere inzittende is gewond geraakt en naar een ziekenhuis gebracht. Een legerwoordvoerder heeft dat maandagmiddag bevestigd.</p> <p>Het verongelukte toestel, een lichte, tweemotorige Eurocopter EC 135, was gestationeerd op het internationale opleidingscentrum in Bückeburg. Dit type heli wordt vaak gebruikt voor reddingsoperaties en bewakingstaken. Na de crash brak brand uit, die snel kon worden geblust.</p><p>Een week geleden kwamen twee gevechtsvliegtuigen van de Bundeswehr in het noorden, niet ver van Rostock, met elkaar in botsing. Eén van de piloten kwam om.</p>
