---
layout: post
title: "KPN scoort goed bij aanbesteding gemeenten"
date: Fri, 05 Jul 2019 15:27:56 +0200
categories: 
- financieel 
- koersen 
externe_link: "https://www.telegraaf.nl/financieel/263273375/kpn-scoort-goed-bij-aanbesteding-gemeenten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/039cdc98-9f29-11e9-ab22-02d2fb1aa1d7.jpg"
---

<p class="intro">KPN Security heeft goed gescoord bij de gemeentelijke aanbesteding GGI-Veilig. Dit meldt KPN na de definitieve gunning die de Vereniging van Nederlandse Gemeenten (VNG) bekend heeft gemaakt.</p> <p>Het gaat om de levering van beveiligingsproducten en -diensten aan ruim 330 gemeenten en gemeentelijke samenwerkingsverbanden. KPN is binnen alle drie de uitgeschreven percelen aangewezen als leverancier. Zo kunnen de Nederlandse gemeenten de komende vijf jaar bij KPN terecht voor zogeheten security-expertiseservices en voor bijvoorbeeld firewalls en anti-DDoS-diensten.</p><p>GGI-Veilig, een onderdeel van de Gemeentelijke Gemeenschappelijke Infrastructuur, moet de digitale weerbaarheid van gemeenten verhogen. Door collectief producten en diensten in te kopen, besparen gemeenten op aanbestedingskosten. Er zijn geen financiÃ«le details naar buiten gebracht.</p>
