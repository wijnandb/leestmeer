---
layout: post
title: "Atleet Coleman toch naar WK na intrekken aanklacht antidopingbureau"
date: Mon, 02 Sep 2019 22:53:47 +0200
category: sport
externe_link: "https://nos.nl/l/2300100"
feature_image: "https://nos.nl/data/image/2019/09/02/574552/1008x567.jpg"
---

<p>Atleet Christian Coleman kan zich toch opmaken voor de WK atletiek in Doha. Het Amerikaanse antidopingbureau USADA heeft een dopingzaak tegen de Amerikaanse sprinter ingetrokken. Een dreigende schorsing van twee jaar is hiermee van de baan.</p>
<p>De 23-jarige Amerikaan raakte in opspraak omdat hij volgens het Amerikaanse antidopingbureau drie dopingcontroles binnen een jaar had gemist. Op advies van het mondiale antidopingagentschap WADA werd de aanklacht maandag verworpen.</p>
<p>Volgens de geldende regels kan Coleman er niet van worden beschuldigd dat hij drie keer binnen twaalf maanden de verkeerde locatie had opgegeven waar hij zich bevond.</p>
<p>Coleman is met een tijd van 9,81 de snelste man op de 100 meter dit jaar. Hij geldt als de grote favoriet voor het goud op de WK in Doha, die eind deze maand beginnen.</p>
