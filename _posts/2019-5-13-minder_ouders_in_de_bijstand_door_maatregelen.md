---
layout: post
title: "Minder ouders in de bijstand door maatregelen"
date: Mon, 13 May 2019 10:09:29 +0200
categories: 
- entertainment 
- opinie 
externe_link: "https://www.telegraaf.nl/financieel/3576973/minder-ouders-in-de-bijstand-door-maatregelen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6e94c4a4-7556-11e9-b1c7-02d2fb1aa1d7.jpg"
---

<p class="intro">Het aantal alleenstaande ouders in de bijstand is tussen 2015 en 2018 met 6% afgenomen. Dat terwijl het aantal alleenstaanden en paren met een bijstandsuitkering sinds die periode is gestegen.</p> <p>Dat meldt Divosa, vereniging van sociale diensten.</p><p>Volgens de vereniging zijn meer alleenstaande ouders uit de bijstand gaan werken omdat dat door fiscale maatregelen aantrekkelijk is gemaakt door het kabinet Rutte-II: begin 2015 werd de Wet hervorming kindregelingen ingevoerd.</p><p>Eenoudertoeslag</p><p>De eenoudertoeslag in de bijstand werd vervangen door fiscale maatregelen die het voor alleenstaande ouders met een bijstandsuitkering aantrekkelijker zou moeten maken om aan het werk te gaan. Eerder gingen bijstandsmoeders en -vaders erop achteruit als zij parttime aan de slag gingen, iets wat veel alleenstaande ouders willen.</p><p>De fiscale maatregelen kunnen de ouders ook hebben gestimuleerd om meer uren te gaan werken, en zo financieel zelfstandig te worden. Divosa kan geen exacte cijfers geven van het aantal bijstandsgerechtigde alleenstaande ouders die aan het werk zijn gegaan.</p><p>Subsidies</p><p>Het CBS heeft wel cijfers. Volgens het statistiekbureau zaten er in november 2014, voor de afschaffing van de oudersubsidies, zo’n 87.000 alleenstaande ouders in de bijstand. In februari van dit jaar waren dat er 72.500: bijna 15.000 minder.</p><p>Dat komt niet alleen door overheidsmaatregelen: de algemene werkloosheid is in die periode ook gedaald.</p><p>Bijverdienen</p><p>Een op de twaalf bijstandsgerechtigden heeft er een parttime baan bij, meldt Divosa. Zij verdienen gemiddeld €489. In de meeste gemeenten (73%) mogen zij een deel van dit geld houden, waardoor ze iets boven bijstandsniveau uitkomen.</p><p>Bijstandsgerechtigden die parttime werken, hebben een drie keer zo grote kans om werk te vinden dan diegenen die niet werken.</p>
