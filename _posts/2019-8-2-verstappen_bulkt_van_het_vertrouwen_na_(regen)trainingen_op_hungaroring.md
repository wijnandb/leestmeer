---
layout: post
title: "Verstappen bulkt van het vertrouwen na (regen)trainingen op Hungaroring"
date: Fri, 02 Aug 2019 12:53:27 +0200
categories: 
- sport 
- autosport 
externe_link: "https://nos.nl/l/2296026"
feature_image: "https://nos.nl/data/image/2019/08/02/567773/1008x567.jpg"
---

<p>De tweede vrije training voor de Grand Prix van Hongarije is vrijdagmiddag deels in het water gevallen door regenval. Pierre Gasly en Max Verstappen noteerden, voor de buien, respectievelijk de eerste en tweede tijd.</p>
<p>"Het is moeilijk een conclusie te trekken na deze dag", waarschuwde Verstappen, die bij de eerste training ook de tweede tijd had gereden.</p>
<p>"De omstandigheden waren nogal wisselend, maar de auto voelt goed aan. Ik geloof dat we iets achter Mercedes zitten, maar niet ver."</p>
<h2>'Weer maakt me niet zoveel uit'</h2>
<p>Verstappen won recentelijk de races in Oostenrijk en Duitsland en denkt dit weekend weer voor een sterk resultaat te kunnen zorgen. "We ogen competitief, zowel op de droge baan als in de regen. Het weer maakt me dus niet zoveel uit."</p>
<p>De coureurs lieten zich door het wisselvallige weer in de tweede sessie minder vaak op het circuit zien. Waar Verstappen in de ochtend nog 28 ronden reed, nam hij in de middag met 12 ronden genoegen.</p>
<p>In de ochtendsessie klonk Verstappen nog minder positief. Zo raakte de Limburger in de vierde bocht buiten de baan na een slippartij, die overigens zonder grote gevolgen bleef.</p>
<p>"Wat een ongelooflijke sessie dit. De auto is zo gevoelig. Ik ben voortdurend aan het glijden", mopperde Verstappen over de boordradio tijdens de eerste training over de instellingen van zijn auto.</p>
<p>Hamilton is na het debacle van de Grand Prix van Duitsland, waarin hij na een bizarre race als negende eindigde achter winnaar Verstappen, op zoek naar eerherstel in Hongarije.</p>
<p>De Britse WK-leider reed vrijdagochtend de meeste testronden (41) en kwam in de middagsessie tot 15 ronden. </p>
<p>Zaterdagmiddag staan op de Hungaroring de derde vrije training (12.00 uur) en de kwalificatie (15.00 uur) op het programma.</p>
