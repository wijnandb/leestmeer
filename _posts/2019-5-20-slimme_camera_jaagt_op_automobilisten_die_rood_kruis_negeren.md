---
layout: post
title: "Slimme camera jaagt op automobilisten die rood kruis negeren"
date: Mon, 20 May 2019 14:49:00 +0200
category: nieuws
externe_link: "https://nos.nl/l/2285532"
feature_image: "https://nos.nl/data/image/2019/05/20/551369/1008x567.jpg"
---

<p>Automobilisten die een rood kruis negeren, worden binnenkort mogelijk 'geflitst'. Bij wijze van proef installeert het Openbaar Ministerie een slimme camera langs de A28 bij Amersfoort, die vanaf volgende week overtreders moet gaan vastleggen.</p>
<p>De slimme camera fotografeert zowel het rode kruis boven de rijstrook als het kenteken van de overtreder. Ook wordt en filmpje gemaakt van de overtreding. Als het systeem goed werkt, wordt het middel mogelijk op meer plekken ingezet.</p>
<p>Een rood kruis brandt wanneer een rijstrook gesloten is, vanwege bijvoorbeeld een ongeluk of wegwerkzaamheden. Het negeren ervan vormt een risico voor de verkeersveiligheid, aldus Rijkswaterstaat. "Rode kruizen staan nooit voor niks boven de weg. Ze staan er voor de veiligheid van de automobilisten zelf, onze weginspecteurs, andere hulpverleners en wegwerkers."</p>
<p>Aan de proef komt nog wel mensenwerk te pas. Nadat de camera een overtreding heeft vastgelegd, beoordeelt een weginspecteur de beelden.</p>
