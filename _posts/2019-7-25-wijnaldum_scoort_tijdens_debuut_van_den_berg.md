---
layout: post
title: "Wijnaldum scoort tijdens debuut Van den Berg"
date: Thu, 25 Jul 2019 08:25:00 +0200
categories: 
- sport 
- voetbal 
externe_link: "https://www.telegraaf.nl/sport/1522139514/wijnaldum-scoort-tijdens-debuut-van-den-berg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ee507ea4-aea4-11e9-a94e-0218eaf05005.jpg"
---

<p class="intro">Een doelpunt van Georginio Wijnaldum heeft niet bijgedragen aan een zege van Liverpool op het Portugese Sporting.</p> <p>In New York, waar het Yankee Stadium het decor was, eindigde de oefenwedstrijd in 2-2. Bij Liverpool maakte Sepp van den Berg kort voor tijd zijn debuut. De van PEC Zwolle overgekomen verdediger kwam in het veld voor JoÃ«l Matip. De 17-jarige Van den Berg bleef in de eerste vier oefenwedstrijden aan de kant, omdat hij moest wachten op toestemming van de FIFA.</p><p>Wijnaldum nam vlak voor rust de 2-1 voor zijn rekening, op aangeven van Alex Oxlade-Chamberlain. Een kwartier voor tijd werd Wijnaldum gewisseld, evenals Virgil van Dijk.</p><p>Voor Liverpool was het de derde en laatste oefenwedstrijd op Amerikaanse bodem. De winnaar van de Champions League verloor van Borussia Dortmund (3-2) en Sevilla (2-1). Liverpool begint het seizoen op 4 augustus met de wedstrijd om het Community Shield tegen landskampioen en FA Cup-winnaar Manchester City.</p>
