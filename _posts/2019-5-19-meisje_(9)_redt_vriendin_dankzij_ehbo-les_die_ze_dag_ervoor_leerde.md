---
layout: post
title: "Meisje (9) redt vriendin dankzij EHBO-les die ze dag ervoor leerde"
date: Sun, 19 May 2019 19:52:07 +0200
categories: 
- entertainment 
- opinie 
externe_link: "https://www.telegraaf.nl/nieuws/3612169/meisje-9-redt-vriendin-dankzij-ehbo-les-die-ze-dag-ervoor-leerde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d07fc046-7a61-11e9-aef4-02d1dbdc35d1.png"
---

<p class="intro">Een negenjarig meisje uit de Verenigde Staten heeft haar beste vriendinnetje gered die stikte in haar eten. Shailyn gebruikte daarbij de Heimlichgreep die ze pas net de dag ervoor had geleerd tijdens een cursus EHBO.</p> <p>Shailyn en Keira Silvia waren vorige week op de speelplaats van hun lagere school Marguerite Peaslee in de Amerikaanse staat Massachusetts aan het eten toen Keira plotseling rood aanliep, meldt WBZ-TV.</p><p>Shailyn had al snel in de gaten dat haar vriendinnetje aan het stikken was in een hapje van haar hotdog. Ze aarzelde geen moment en paste meteen de Heimlichgreep toe. Met het kunstje dat ze pas een dag kende, kon ze haar vriendin redden. „Ik was niet zenuwachtig omdat ik wist hoe ik het moest doen.”</p>
