---
layout: post
title: "Rus wint Nederlands onderonsje in Rosmalen"
date: Mon, 10 Jun 2019 16:20:18 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/iygDmSRUfOA/2288441"
feature_image: "https://nos.nl/data/image/2019/06/10/555912/1008x567.jpg"
---

<p>Arantxa Rus heeft voor de vijfde keer in haar loopbaan de tweede ronde op het grastoernooi van Rosmalen bereikt. Rus haalde de laatste zestien ten koste van Bibiane Schoofs: 7-5, 6-4.</p>
<p>De 28-jarige speelster uit Monster, die voor de tiende keer meedoet, staat hoger op de wereldranglijst dan de drie jaar oudere Schoofs (132 om 169).</p>
<p>Rus kwam in de eerste set op een 5-1 voorsprong, maar slaagde er tot twee keer toe niet in om de set uit te serveren. Met een break in de twaalfde game pakte Rus de set alsnog.</p>
<p>Schoofs, die in 2018 haar debuut maakte in Rosmalen, stond ook in de tweede set nooit voor. Rus, vorig jaar in de eerste ronde nog verrassend te sterk voor Coco Vandeweghe, sloeg op haar tweede matchpoint toe.</p>
<h2>Tweede ronde; Bertens of Larsson</h2>
<p>In de tweede ronde wacht Rus mogelijk opnieuw een treffen met een Nederlandse. Dan moet de als eerste geplaatste Kiki Bertens dinsdag de Zweedse Johanna Larsson zien te verslaan.</p><img src="http://feeds.feedburner.com/~r/nossporttennis/~4/iygDmSRUfOA" height="1" width="1" alt=""/>
