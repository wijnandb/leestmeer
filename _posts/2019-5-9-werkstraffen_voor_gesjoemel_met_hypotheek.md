---
layout: post
title: "Werkstraffen voor gesjoemel met hypotheek"
date: Thu, 09 May 2019 14:59:51 +0200
categories: 
- financieel 
- geld 
externe_link: "https://www.telegraaf.nl/financieel/3562418/werkstraffen-voor-gesjoemel-met-hypotheek"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7cb983c6-7263-11e9-98be-0217670beecd.jpg"
---

<p class="intro">Twee mannen hebben bij de rechtbank in Arnhem voorwaardelijke celstraffen en werkstraffen van 240 en 220 uur gekregen omdat zij hypotheekverstrekkers hebben opgelicht. De mannen hielpen anderen met valse werkgeversverklaringen, arbeidscontracten en loonstroken om een hypotheek aan te vragen.</p> <p>De hoofdverdachte, een man van 59 uit Arnhem, had een assurantiekantoor en verdiende aan de hypotheekzwendel. Daarom moet hij ook bijna €12.000 aan de staat betalen.</p><p>Bouwdepot</p><p>De andere man, een 66-jarige Nederlandse man die in het Duitse Goch woonde, hielp de hoofdverdachte door documenten aan te leveren waarmee het leek alsof klanten bij hem in dienst waren. Ook maakte hij een valse factuur voor een verbouwing, waarmee de Arnhemmer een bouwdepot kon aanvragen. De verbouwing vond nooit plaats.</p><p>In totaal werd met de valse documenten voor €800.000 aan kredieten aangevraagd. Hypotheekverstrekkers hadden die leningen niet gegeven als zij correcte gegevens hadden gehad. Het inkomen van de aanvragers was namelijk te laag.</p><p>Stiefdochter</p><p>De hoofdverdachte hielp onder anderen zijn stiefdochter en haar partner aan een hypotheek. Zij krijgen voorwaardelijke werkstraffen van respectievelijk 160 en 80 uur. De rechter houdt er rekening mee dat zij nog jong waren en de hoofdverdachte hen heeft meegetrokken in zijn praktijken.</p><p>Een aantal hypotheekaanvragers die klant waren bij de man moest voor de politierechter verschijnen en heeft ook taakstraffen gekregen.</p>
