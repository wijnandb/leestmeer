---
layout: post
title: "’Gio’ neemt afscheid met zege bij Feyenoord"
date: Wed, 15 May 2019 21:33:25 +0200
category: sport
externe_link: "https://www.telegraaf.nl/sport/3594261/gio-neemt-afscheid-met-zege-bij-feyenoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f6067a36-7754-11e9-85b5-0217670beecd.jpg"
---

<p class="intro">Feyenoord heeft trainer Giovanni van Bronckhorst met een zege in de uitwedstrijd tegen Fortuna Sittard (1-4) uitgezwaaid. De Deense aanvaller Nicolai Jørgensen scoorde twee keer in de slotfase, toen de thuisploeg met tien man stond.</p> <p>Feyenoord had na de mislukte thuiswedstrijd zondag tegen ADO Den Haag (0-2), waarin aanvoerder Robin van Persie en Van Bronckhorst afscheid namen van 'Het Legioen', nog iets goed te maken. Met een snelle treffer van Orkun Kökcü begonnen de Rotterdammers hoopgevend in Sittard.</p><p>Feyenoord viel na de vlotte start stil. Vlak voor de rust maakte Fortuna gelijk. Jorrit Smeets toonde buiten het strafschopgebied een prima balcontrole waarna zijn volley doelman Kenneth Vermeer te machtig was: 1-1.</p><p>Na de rust moest Kai Heerings (Fortuna) van het veld vanwege hands. Steven Berghuis miste de toegekende strafschop. Doelman Alexei Koselev kon het boogballetje pakken. Dankzij Jørgensen (1-2 en 1-3) sloot Van Bronckhorst zijn 176e en laatste wedstrijd als trainer van Feyenoord met winst af. In de laatste minuut kwam Berghuis alsnog tot scoren: 1-4.</p>
