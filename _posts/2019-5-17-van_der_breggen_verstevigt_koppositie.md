---
layout: post
title: "Van der Breggen verstevigt koppositie"
date: Fri, 17 May 2019 22:18:05 +0200
categories: 
- sport 
- wielrennen 
externe_link: "https://www.telegraaf.nl/sport/3607059/van-der-breggen-verstevigt-koppositie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e0d640f0-78e0-11e9-a042-0218eaf05005.jpg"
---

<p class="intro">In de Ronde van Californië heeft wielrenster Anna van der Breggen haar leidende positie verstevigd.</p> <p>De kopvrouw van Boels-Dolmans zette samen met ploeggenote Katie Hall in de bergrit van Ontario naar Mount Baldy de concurrentie op afstand. De Amerikaanse schreef voor eigen publiek de tweede etappe na 74 kilometer op haar naam, met Van der Breggen in dezelfde tijd als nummer twee.</p><p>De Zuid-Afrikaanse Ashleigh Moolman eindigde op 33 seconden op de derde plek. Pauliena Rooijakkers kwam als elfde binnen, op 1.51 minuten van de winnares.</p><p>Van der Breggen won donderdag de eerste etappe in Ventura. In het algemeen klassement heeft de wereldkampioene een voorsprong van 29 seconden op Hall, die vorig jaar de eindzege pakte.</p><p>Van der Breggen won de Ronde van Californië in 2017. De meerdaagse koers eindigt zaterdag in Pasadena.</p>
