---
layout: post
title: "Soldaat van Oranje weer verlengd"
date: Mon, 20 May 2019 10:40:29 +0200
category: entertainment
externe_link: "https://www.telegraaf.nl/entertainment/3613999/soldaat-van-oranje-weer-verlengd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/edca7d0c-7ada-11e9-9403-0217670beecd.jpg"
---

<p class="intro">Er komt voorlopig maar geen einde aan ’s lands langstlopende musical Soldaat van Oranje. Producent NEW Productions heeft de musical opnieuw met drie maanden verlengd tot en met eind dit jaar. Maandag begint de kaartverkoop voor de maanden oktober, november en december.</p> <p>Vanaf eind augustus zal een deels vernieuwde cast, de achttiende samenstelling, zijn opwachting maken in de voorstelling.</p><p>Begin april werd bekend dat dit najaar de bouw van het theater voor de Engelse productie in de Royal Docks, tegenover City Airport, in Londen begint. De voorstelling Soldier of Orange - The Musical gaat in het najaar van 2020 in première.</p><p>Op 30 oktober is het precies negen jaar geleden dat de voorstelling in première ging in de TheaterHangaar in Katwijk. Sindsdien zijn er 2674 voorstellingen geweest en bezochten meer dan 2,9 miljoen mensen de musical over Erik Hazelhoff Roelfzema.</p>
