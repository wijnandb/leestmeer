---
layout: post
title: "Nederlandse aan wie Eddie Vedder nog vaak denkt, is gevonden na oproep"
date: Tue, 11 Jun 2019 15:55:50 +0200
categories: 
- entertainment 
- opinie 
externe_link: "https://www.telegraaf.nl/entertainment/216363627/nederlandse-aan-wie-eddie-vedder-nog-vaak-denkt-is-gevonden-na-oproep"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8177fa8e-8c51-11e9-a4a8-0217670beecd.jpg"
---

<p class="intro">De Nederlandse vrouw die Eddie Vedder in 1992 een lift gaf op haar fiets is door Het Parool gevonden. De Pearl Jam-frontman zei zondag tijdens zijn concert in AFAS Live nog vaak terug te denken aan dat moment en dat hij de dame in kwestie graag nog eens zou zien. Hierop deed de krant een oproep; met succes want Valeska Custers meldde zich dinsdag.</p> <p>De twee ontmoetten elkaar backstage na een concert van Pearl Jam in Utrecht waarna ze in gesprek raakten. Na een paar uur te hebben gekletst, wilde Vedder graag naar huis en vroeg hij om een lift op haar fiets. Toen Valeska hem afzette bij zijn hotel gaven ze elkaar enkel een hand. Valeska, die inmiddels getrouwd is en drie dochters heeft, denkt nog geregeld terug aan haar lifter. „Ik weet nog dat ik dacht: ’Ik ga me nu niet aan hem geven. Morgen is hij weer ergens anders en dan ben ik één van de duizenden meisjes’.”</p><p>„Het zou super zijn elkaar nog een keer te ontmoeten. Hij voelt wel een beetje als mijn soulmate”, reageert ze. Of het nu alsnog gaat komen tot een ontmoeting, moet nog blijken. Vedder reist de komende periode door Europa. Het Parool heeft wel contact gezocht met het management van de zanger.</p>
