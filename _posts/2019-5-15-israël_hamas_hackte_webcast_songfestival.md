---
layout: post
title: "Israël: Hamas hackte webcast songfestival"
date: Wed, 15 May 2019 11:47:06 +0200
categories: 
- entertainment 
- opinie 
externe_link: "https://www.telegraaf.nl/nieuws/3590125/israel-hamas-hackte-webcast-songfestival"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d0fe9ca4-76f6-11e9-ac87-0217670beecd.jpg"
---

<p class="intro">Tijdens de livestream van de eerste halve finale van het Eurovisiesongfestival waren plotseling beelden te zien van explosies in de Israëlische stad Tel Aviv, waar het festival wordt gehouden. De webcast was gehackt door de Palestijnse radicale beweging Hamas, zegt de Israëlische publieke omroep Kan. De reguliere uitzending had er geen last van.</p> <p>Hamas had vanuit Gaza eerder deze maand Israël bestookt met honderden raketten. Het Israëlische leger bombardeerde daarop de Gazastrook, waar Hamas aan de macht is.</p><p>Tijdens de webcast waren ineens satellietbeelden van Tel Aviv te zien, met animaties van explosies op meerdere plekken. Op de achtergrond speelde dreigende muziek. „We weten dat er een poging was, waarschijnlijk van Hamas, om onze digitale uitzending over te nemen. Binnen een paar minuten hadden we dit onder controle”, liet de bestuurder van de Israëlische publieke omroep weten.</p><p>Verslaggever Richard van de Crommert is in Tel Aviv. Volg zijn tweets hieronder.</p>
