---
layout: post
title: "Bonden en NS in ultiem overleg over bereikbaarheid Schiphol"
date: Sun, 26 May 2019 10:43:00 +0200
categories: 
- entertainment 
- opinie 
externe_link: "https://www.telegraaf.nl/nieuws/3647714/bonden-en-ns-in-ultiem-overleg-over-bereikbaarheid-schiphol"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/92bf5c22-7f92-11e9-89d3-0218eaf05005.jpg"
---

<p class="intro">De vakbonden proberen zondagmorgen met NS tot een alternatief te komen om Schiphol dinsdag tijdens de landelijke stakingsdag bereikbaar te houden. Het door de luchthaven aangespannen kort geding is daarom geschorst.</p> <p>Het kort geding begon zondag om 10.00 uur op Schiphol. De vakbonden FNV, CNV en VVCM hadden in de uren daarvoor een plan van NS afgewezen om dinsdag toch treinen van en naar de luchthaven te laten rijden.</p><p>De advocaten van de vakbonden lieten de rechter echter weten dat zij hoopten dat zij er met een tegenvoorstel alsnog uit konden komen. Zodoende werd het kort geding tot 11.30 uur geschorst.</p><p>Overleg mislukt</p><p>De afgelopen dagen heeft de luchthaven overleg gevoerd met de bonden, NS en de gemeente Haarlemmermeer maar dat heeft tot zondagochtend tot niets geleid.</p><p>Volgens Schiphol komt bijna de helft van de reizigers met het openbaar vervoer naar de luchthaven. Als het ov niet rijdt, zal het ook extra druk op de weg worden richting Schiphol. Bovendien zouden de vele mensen die landen, niet weg kunnen van het vliegveld.</p><p>VIP-rechtbank</p><p>Het kort geding vindt plaats in het VIP-centrum van Schiphol, omdat de rechtszalen op zondag gesloten zijn.</p><p>Lees verder onder de foto</p><p>NS, de stads- en streekvervoerders vinden dat zij geen partij zijn in het conflict, maar toch de dupe worden van de staking. „Ze moeten in Den Haag zijn. Dit is een politiek vraagstuk, misschien een rechtvaardig protest, maar geen reden om het hele ov plat te leggen over de rug van miljoenen reizigers.”</p><p>Slecht weer</p><p>De verwachting is dat er dinsdag nauwelijks treinen, bussen en trams rijden en dat de wegen overvol zullen zijn. Tot overmaat van ramp wordt er ook nog eens slecht weer voorspeld. Het dringende advies is om zo mogelijk thuis te blijven werken en studeren of met de fiets te gaan. Er wordt volgens NS rekening gehouden met ’zeer ernstige hinder’ als de staking doorgaat.</p><p>De overlast kan ook woensdag nog doorwerken. Het duurt even voor de normale dienstregelingen weer 100% op schema zijn. Bovendien zijn er ook die dag allerlei manifestaties en demonstraties. ’Publieksonvriendelijke acties’ worden door reizigersclubs als Rover en Voor Beter OV afgekeurd.</p><p>Niet alleen forenzen en luchtreizigers worden getroffen door de chaos op 28 mei, maar ook examenkandidaten, zorgverleners en ziekenhuispatiënten. Werkgevers en opleidingen worden opgeroepen soepel om te gaan met de ’overmacht’. Pas dinsdagochtend wordt exact duidelijk wat de impact van de eventuele staking is.</p><p>Pensioenstelsel</p><p>De bonden willen met de landelijke staking een beter pensioenstelsel afdwingen bij de werkgevers. Het overleg over het pensioenstelsel tussen de bonden en het kabinet klapte eind vorig jaar. De bonden eisen onder meer dat de AOW-leeftijd wordt bevroren en pensioenen meestijgen met het prijspeil. Verder pleiten ze voor ”een pensioen voor iedereen”, dus ook voor zelfstandigen. En mensen die zwaar werk doen, moeten eerder kunnen stoppen.</p><p>Na de ov-staking van dinsdag volgt woensdag een algemene actiedag. Werknemers in tal van sectoren, waaronder metaal, industrie, bouw en de sociale werkvoorziening, leggen 24 uur het werk neer.</p>
