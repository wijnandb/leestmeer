---
layout: post
title: "Van Aert imponeert in tijdrit, Dumoulin derde"
date: Wed, 12 Jun 2019 16:37:11 +0200
categories: 
- sport 
- wielrennen 
externe_link: "https://www.telegraaf.nl/sport/792228221/van-aert-imponeert-in-tijdrit-dumoulin-derde"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f99fb77a-8d25-11e9-804a-02c309bc01c1.jpg"
---

<p class="intro">Wout van Aert heeft zijn eerste zege in de WorldTour geboekt. De 24-jarige Belg van Jumbo-Visma was verrassend de snelste in de tijdrit van het Critérium du Dauphiné. Hij versloeg de Amerikaan Tejay van Garderen en Tom Dumoulin met groot verschil.</p> <p>De Brit Adam Yates, die als zesde eindigde, is de nieuwe leider.</p><p>Van Aert kwam na 26,1 kilometer tot een tijd van 33.38 minuten en dook daarmee met 47 seconden onder de snelste tijd van dat moment van Dumoulin (34.25). Alleen Van Garderen wist met 34,09 nog iets dichter in de buurt van de drievoudig wereldkampioen veldrijden te komen. Steven Kruijswijk werd vierde op 49 seconden van zijn ploeggenoot Van Aert.</p><p>De Brit Chris Froome ging niet van start in de tijdrit. De kopman van Team Ineos was tijdens de verkenning van de tijdrit in een afdaling hard ten val gekomen. De ploeg vreest dat de viervoudig tourwinnaar een dijbeen heeft gebroken. Froome zal in ieder geval niet kunnen deelnemen aan de Tour de France.</p><p>In het klassement heeft Yates de leiderstrui overgenomen van Dylan Teuns die de veertiende tijd neerzette. De Brit van Mitchelton-Scott heeft vier seconden voorsprong op de Belg en zes op Van Garderen. Kruijswijk staat vijfde op 24 seconden.</p><p>Van Aert verraste zichzelf in de tijdrit. „Ik wist niet dat het voor mij mogelijk was om op dit niveau te winnen”, zei de Belg. Van Aert reed een sterk voorjaar met de derde plaats in Strade Bianche en tweede plaats in de E3 Prijs. In de Dauphiné eindigde hij deze week in de eerste etappe al als derde en in de derde rit als tweede.</p>
