---
layout: post
title: "Honkballers MLB meppen erop los"
date: Thu, 12 Sep 2019 09:03:11 +0200
category: sport
externe_link: "https://www.telegraaf.nl/sport/1267707938/honkballers-mlb-meppen-erop-los"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/61d3fcfa-d52b-11e9-896b-02c309bc01c1.jpg"
aantal: 262
unieke: 174
bron: "De Telegraaf"
---

<p class="intro">Honkballer Jonathan Villar heeft voor een record gezorgd in de Major League Baseball (MLB). De korte stop van Baltimore Orioles tekende in de gewonnen thuiswedstrijd tegen Los Angeles Dodgers (7-3) voor de 6106e homerun van dit seizoen. Daarmee is het seizoensrecord uit 2017 overtroffen.</p> <p>Twee jaar geleden vlogen 6105 ballen over de hekken in de MLB. Het huidige seizoen duurt nog een aantal weken, maar nu al is het record overtroffen. Villar gaat de boeken in als de man die de ’historische’ klap uitdeelde.</p><p>De 28-jarige honkballer uit de Dominicaanse Republiek sloeg in de zevende inning, bij een stand van 2-2, een bal van pitcher Caleb Ferguson hoog en ver weg, richting de tweede ring van het Oriole Park at Camden Yards. Villar tilde de stand daarmee naar 5-2. De knuppel waarmee hij de 6106e homerun van het seizoen sloeg, gaat naar het museum van de Hall of Fame in New York.</p><p>„Dit gebeurt je niet iedere dag”, zei Villar. „Sterker nog: dit gebeurt zelfs maar één keer. Ongelooflijk. Mijn knuppel gaat ook naar de Hall of Fame, dat is iets wat ik nooit zal vergeten.” Voor de korte stop van de Orioles betekende het zijn 21e homerun dit seizoen.</p><p>Pete Alonso produceerde vooralsnog de meeste homeruns in 2019. De Amerikaan van New York Mets sloeg 47 keer een bal over de hekken. Bij Xander Bogaerts, de Arubaan van kampioen Boston Red Sox, staat de teller op 31 homeruns.</p><p>Barry Bonds mag zich de 'homerunkoning' van de MLB noemen. Bonds wist in zijn carrière maar liefst 762 keer de bal het veld uit te slaan.</p>
