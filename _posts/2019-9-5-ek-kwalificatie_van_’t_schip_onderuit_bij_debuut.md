---
layout: post
title: "EK-kwalificatie: Van ’t Schip onderuit bij debuut"
date: Thu, 05 Sep 2019 22:46:37 +0200
category: sport
externe_link: "https://www.telegraaf.nl/sport/1973872608/ek-kwalificatie-van-t-schip-onderuit-bij-debuut"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/50c7eca6-d025-11e9-baff-02d2fb1aa1d7.jpg"
---

<p class="intro">John van ’t Schip is niet goed begonnen als bondscoach van Griekenland. De Nederlandse trainer, die eind juli werd aangesteld als opvolger van Angelos Anastasiadis, verloor bij zijn debuut in Tampere met 1-0 bij Finland.</p> <p>Teemu Pukki maakte in de tweede helft het enige doelpunt. De aanvaller van Norwich City benutte een penalty, die was toegekend na een overtreding van Dimitris Kourbelis.</p><p>Van ’t Schip liet Marios Vrousai, uitkomend voor Willem II, negentig minuten spelen en diens clubgenoot Evangelos Pavlidis viel een kwartier voor tijd in. „Wij willen wat nieuwe gezichten en nieuwe energie bij de Griekse ploeg halen, daarom hebben we ze geselecteerd”, zei Van ’t Schip voor het cruciale duel over het tweetal uit de eredivisie.</p><p>Door de nederlaag lijkt Griekenland, de Europees kampioen van 2004, het EK van 2020 te gaan missen. De Grieken hebben na vijf duels pas vier punten en de achterstand op de Finnen bedraagt al acht punten. Koploper Italië heeft nog geen puntenverlies geleden. Zondag ontvangt Van ’t Schip met zijn ploeg Liechtenstein, dat nog puntloos is in groep J.</p>
