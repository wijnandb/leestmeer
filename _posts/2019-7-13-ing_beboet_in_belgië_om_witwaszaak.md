---
layout: post
title: "ING beboet in België om witwaszaak"
date: Sat, 13 Jul 2019 17:29:28 +0200
categories: 
- financieel 
- koersen 
externe_link: "https://www.telegraaf.nl/financieel/1194144010/ing-beboet-in-belgie-om-witwaszaak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1a4d523c-a583-11e9-978d-0255c322e81b.jpg"
---

<p class="intro">Aan ING is in België een boete opgelegd. ING België heeft de regels om witwassen te voorkomen niet goed gevolgd, aldus de centrale bank. De boete van €350.000 had betrekking op een verdachte Russische klant die jarenlang transacties met honderdduizenden dollars tegelijk deed.</p> <p>Volgens de zogeheten sanctiecommissie van de Belgische Nationale Bank schoot ING in het toezicht op deze klant tekort, meldt De Standaard zaterdag.</p><p>De bank bevestigt zaterdag desgevraagd de inbreuk op de regels tegen witwassen en opgelegde de boete.</p><p>De Nationale Bank van België stelde dat ING de regelgeving heeft overtreden wegens een gebrek aan informatie, „gebrek aan opvolging” en omdat de Rus klant mocht blijven.</p><p>Het gaat om een enkel geval, die van 2000 tot 2103 speelde, aldus de woordvoerster van ING België. ING-personeel heeft de zaak zelf zes jaar geleden aangebracht bij de toezichthouder, stelt zij.</p><p>Structurele verbetering</p><p>„Sindsdien zijn intern structureel verbeteringen aangebracht, dat gebeurt doorlopend en nu nog in veertig landen voor 38 miljoen klanten. Dat ING ruimhartig heeft meegewerkt in het onderzoek heeft ertoe geleid dat het tot verzachtende omstandigheden leidde bij het opleggen van de boete”, aldus de woordvoerster in België.</p><p>Deze zaak heeft volgens ING Bank in België geen relatie tot de opgelegde megaboete van €775 miljoen.</p><p>ING Group schikte in 2018 met het Openbaar Ministerie voor een recordbedrag van €775 miljoen omdat de bank tussen 2010 en 2016 zijn toezicht op witwassen en fraude niet volgens de normen had geregeld.</p>
