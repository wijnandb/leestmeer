---
layout: post
title: "Grote brand bovenste verdieping flat Delfzijl"
date: Wed, 10 Jul 2019 07:09:08 +0200
category: binnenland
externe_link: "https://www.telegraaf.nl/nieuws/990671473/grote-brand-bovenste-verdieping-flat-delfzijl"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e5674bfe-a2d0-11e9-8117-02d1dbdc35d1.jpg"
---

<p class="intro">Bewoners van een flat aan de Kustweg in Delfzijl zijn in de nacht van dinsdag op woensdag opgeschrikt door een grote brand. Op de elfde verdieping was het vuur uitslaand. De woningen werden door politie en brandweer ontruimd.</p> <p>Bewoners kregen tijdelijk onderdak in de kazerne van de Koninklijke Marechaussee. Volgens brandweer Groningen was het vuur moeilijk te bestrijden omdat de liftschaft en mogelijk ook de liftkamer door de brand gegrepen waren. Door sloopwerkzaamheden konden brandweerlieden uiteindelijk bij de brandhaard komen.</p><p>Aanzienlijke schade</p><p>„De schade aan de flat is aanzienlijk”, meldde de brandweer. Twee woningen zijn volledig uitgebrand en aan zeven omliggende appartementen is ook schade ontstaan. Voor de bewoners is tijdelijke opvang geregeld. Niemand raakte gewond.</p>
