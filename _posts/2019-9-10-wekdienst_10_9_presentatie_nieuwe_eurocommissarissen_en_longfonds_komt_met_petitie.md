---
layout: post
title: "Wekdienst 10_9: presentatie nieuwe Eurocommissarissen en Longfonds komt met petitie"
date: Tue, 10 Sep 2019 06:57:39 +0200
category: nieuws
externe_link: "https://nos.nl/l/2301078"
feature_image: "https://nos.nl/data/image/2019/09/10/576270/1008x567.jpg"
---

<p>Goedemorgen! Vandaag presenteert de nieuwe voorzitter van de Europese Commissie de nieuwe Eurocommissarissen en het Longfonds biedt in de Kamer een petitie aan voor een betere luchtkwaliteit.</p>
<p>Vanochtend lost geleidelijk de mist en nevel op, verder zijn er zonnige perioden. Er kan lokaal wel een enkele bui vallen. Het wordt 18 tot 20 graden.</p>
<p>Ga je op pad? Hier vind je het overzicht van de werkzaamheden en files en de situatie op het spoor.</p>
<h2>Wat kun je vandaag verwachten?</h2>
<p> De voorzitter van de Europese Commissie, Ursula von der Leyen, presenteert de nieuwe Eurocommissarissen. Ze maakt ook bekend wie wat gaat doen. Van Frans Timmermans weten we dat al: hij wordt eerste vicevoorzitter. De advocaat van Geert Wilders houdt zijn pleidooi bij het Gerechtshof in het 'minder Marokkanen'-proces. Volgens de strafpleiter hebben het OM en het ministerie van Justitie en Veiligheid met elkaar afgestemd dat de politicus vervolgd zou worden.  Het Longfonds, zorgverleners en wetenschappers overhandigen vandaag een petitie aan Kamerleden. Ze eisen meer maatregelen om de luchtkwaliteit te verbeteren. </p>
<h2>Wat heb je gemist?</h2>
<p>Het hoge verloop van personeel in de horeca zorgt voor flink wat extra kosten, zo'n 1.4 miljard euro per jaar, heeft ABN Amro berekend. Elk jaar vertrekt bijna de helft van de personeelsleden, waardoor ondernemers nieuwe mensen moeten werven en opleiden.</p>
<p>Ruim de helft van de horecamedewerkers is jonger dan 25 en doet het werk als bijbaantje. Dat is de reden voor het hoge verloop, zegt Stef Driessen van ABN Amro. Volgens hem moet er meer worden gefocust op mensen die van plan zijn langer in de horeca te blijven werken.</p>
<p>"Er is een bepaalde vanzelfsprekendheid dat de horeca nou eenmaal een sector voor jongeren is. Dertigers verlaten de horeca vaak als ze aan een gezin beginnen. Die vanzelfsprekendheid wil ik ter discussie stellen. In andere landen is het heel normaal dat je door een veertiger, vijftiger of zestiger wordt bediend", zegt Driessen.</p>
<h2>Ander nieuws uit de nacht:</h2>
<p> Johnson krijgt definitief geen verkiezingen voor brexit-datum: het Britse Lagerhuis stemde tegen een stembusgang voor 31 oktober, de dag van de geplande brexit. Vrouw die kind moest afstaan stelt Staat aansprakelijk: de 73-jarige vrouw werd eind jaren 60 ongehuwd zwanger en moest in een huis voor ongehuwde moeders haar zoontje direct na de geboorte afstaan. SCP: meeste Nederlanders tevreden met hun leven, deel blijft achter: de meeste mensen blijken tevreden over hun leven, maar dat geldt niet voor een groep van 400.000 mensen die moeite hebben om aan te haken. </p>
<h2>En dan nog even dit:</h2>
<p>De 77-jarige Britse zeilster Jeanne Socrates is de oudste persoon die zonder hulp onafgebroken rond de wereld is gezeild.</p>
<p>Na ruim 330 dagen kwam haar tocht dit weekend tot een einde in Canada. Daarmee verbrak ze ook haar eigen record, niet wat betreft snelheid maar wel qua leeftijd. De vrouw uit Hampshire staat al in het Guiness Book of Records omdat ze als oudste vrouw ooit de wereld rondzeilde. Ze was toen 70 jaar en deed er 258 dagen over.</p>
<p>Op deze video op Twiis te zien dat ze bij aankomst wordt toegejuicht door fans op de kade bij Vancouver Island:</p>
<p>Fijne dag!</p>
