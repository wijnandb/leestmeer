---
layout: post
title: "Duizenden herdenken Amerikaanse militairen"
date: Sun, 26 May 2019 18:17:59 +0200
categories: 
- entertainment 
- opinie 
externe_link: "https://www.telegraaf.nl/nieuws/3649367/duizenden-herdenken-amerikaanse-militairen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ee56c784-7fd1-11e9-87df-02d1dbdc35d1.jpg"
---

<p class="intro">Enkele duizenden mensen hebben op de erebegraafplaats in het Limburgse Margraten de jaarlijkse herdenking bijgewoond van de Amerikaanse militairen die in de Tweede Wereldoorlog sneuvelden bij de bevrijding van Europa.</p> <p>Namens het kabinet was minister van Buitenlandse Zaken Stef Blok aanwezig. Ook Pete Hoekstra, de Amerikaanse ambassadeur in Nederland, was erbij. F-16’s van de Koninklijke Luchtmacht vlogen in een missing-manformatie over de begraafplaats. Daar liggen 8301 Amerikaanse soldaten die destijds in West-Europa omkwamen. Op een monument staan ook de namen vermeld van 1722 vermiste Amerikaanse soldaten.</p><p>De herdenking in Margraten werd voor de 75e keer gehouden, één dag voor de viering van Memorial Day in de VS.</p>
