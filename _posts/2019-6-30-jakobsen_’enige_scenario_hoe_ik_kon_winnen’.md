---
layout: post
title: "Jakobsen: ’Enige scenario hoe ik kon winnen’"
date: Sun, 30 Jun 2019 18:35:51 +0200
category: sport
externe_link: "https://www.telegraaf.nl/sport/6494977/jakobsen-enige-scenario-hoe-ik-kon-winnen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1f6c903a-9b55-11e9-8611-0255c322e81b.jpg"
---

<p class="intro">Fabio Jakobsen zat bij de Nederlandse kampioenschappen als enige renner van de Belgische ploeg Deceuninck - Quick-Step geïsoleerd in het peloton en moest hopen dat andere ploegen het gat met de kopgroep van negen zouden dichtrijden.</p> <p>„Het was voor mij het enige scenario waarin ik kon winnen, wachten en sprinten.” De 22-jarige wielrenner uit Gelderland won de sprint in Ede met overmacht, voor Moreno Hofland en Bas van der Kooij.</p><p>Terugpakken</p><p>Jakobsen zag hoe andere ploegen en enkele sterke renners het op zich namen om de koplopers terug te halen. „Je moet een beetje geluk hebben dat het dichtgereden wordt”, zei hij. „Vorig jaar had ik Niki Terpstra erbij. Die deed enorm veel werk en toen kon ik het niet afmaken, dit jaar was ik helemaal alleen. Dat het lukt, is een heerlijk gevoel.”</p><p>Helemaal zeker dat de vluchters teruggepakt zouden worden, was Jakobsen niet. Met het ingaan van de laatste ronde van 25 kilometer hadden ze nog een voorsprong van meer dan twee minuten. „Ik kan ook niet gaan meewerken, want dan win ik waarschijnlijk niet. Als het dan wordt dichtgereden, moest ik extreem gefocust zijn, want een NK als dit jaar ga ik niet ieder jaar krijgen.”</p><p>Typisch</p><p>Het was volgens de kampioen een typisch NK met een kopgroep die veel voorsprong pakte. „Toen ik hier twee weken geleden verkende, wist ik al dat de finishstraat voor mij ideaal was. Waar ik woon, sprint ik altijd de dijk op”, zei Jakobsen, die al twee keer Nederlands kampioen bij de beloften werd en dit jaar voor de tweede keer de Scheldeprijs won. „Je moest hier zeker bij de eerste vijf de laatste bocht ingaan. Dan was het de laatste driehonderd meter vol sprinten.”</p><p>Het rood-wit-blauw zal in principe niet te zien zijn in de Tour de France. Jakobsen staat bij zijn ploeg reserve. Hij zal volgens de planning de Ronde van Polen en de Ronde van Spanje rijden.</p>
