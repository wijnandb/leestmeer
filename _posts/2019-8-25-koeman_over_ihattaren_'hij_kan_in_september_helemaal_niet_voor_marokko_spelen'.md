---
layout: post
title: "Koeman over Ihattaren: 'Hij kan in september helemaal niet voor Marokko spelen'"
date: Sun, 25 Aug 2019 23:48:33 +0200
category: sport
externe_link: "https://nos.nl/l/2298984"
feature_image: "https://nos.nl/data/image/2019/08/25/572592/1008x567.jpg"
---

<p>PSV'er Mo Ihatteren zit in de voorselectie van Marokko, maar is ook geselecteerd voor Jong Oranje. Beide ploegen spelen begin september. Volgens bondscoach Ronald Koeman kan de middenvelder komende maand in ieder geval niet in actie komen voor het Marokkaanse elftal.</p>
<p>"Dat kan helemaal niet", benadrukte Koeman in Studio Voetbal. Er is te weinig tijd voor een snelle keuze. "Want hij moet dan eerst een keuze maken en hij heeft aangegeven dat hij dat nog niet wil", aldus de bondscoach, die nog verder op de kwestie inging.</p>
<p>"Hij is nu voetbal-Nederlander. Stel dat hij wil kiezen voor Marokko, dan moet hij dat officieel aanvragen en gaat hij een traject in. Dus het lukt dan sowieso niet om hem voor de interlands van september speelgerechtigd te krijgen."</p>
<p>Koeman vertelde verder dat hij goed contact heeft met Ihattaren. "Wij zien in hem een toekomstig speler van het Nederlands elftal en dat hebben we hem duidelijk gemaakt. Maar de speler zelf en zijn familie gaan uiteindelijk bepalen."</p>
<p>Koeman en de KNVB doen er alles aan om Ihattaren te laten kiezen voor Oranje. "Maar als Marokko honderdduizend euro betaalt... Tsja", zei hij schouderophalend.</p>
