---
layout: post
title: "Man volgt meisje (10) en grijpt haar van fiets"
date: Mon, 24 Jun 2019 11:39:37 +0200
category: binnenland
externe_link: "https://www.telegraaf.nl/nieuws/88812146/man-volgt-meisje-10-en-grijpt-haar-van-fiets"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/027f14d6-9667-11e9-bdd7-02c309bc01c1.jpg"
---

<p class="intro">Een 10-jarig meisje is gevolgd en lastiggevallen door een man op een fiets die haar op de Telefoonweg in Ede hardhandig vastgreep. De dag ervoor volgde hij haar ook al. Een andere man die de situatie gade sloeg, wist het meisje te ’bevrijden’, meldt de politie.</p> <p>Het incident vond vorige week woensdag plaats op klaarlichte dag tussen 12.30 en 12.45 uur bij een spoorwegovergang aan de rand van het winkelcentrum van de Gelderse plaats. Enkele tientallen meters verderop zit het politiebureau van Ede.</p><p>De verdachte die de politie voor ogen heeft, is een man van ongeveer 40-50 jaar die ’een buitenlandse taal’ spreekt. Hij is 1.70 meter lang en heeft een getinte tot donkere huidskleur. Verder heeft hij stijl zwart met grijs haar, droeg hij een baard, donkerblauwe spijkerbroek en een zwart shirt met een zwart vest.</p><p>De man achtervolgde het meisje op een oude groen-blauwe herenfiets. Het meisje reed zelf ook op een fiets. Een passant die het meisje op straat te hulp schoot, wordt gezien als een belangrijke getuige. De politie vraagt hem met klem zich te melden. Een dag eerder ging de verdachte ook al achter het meisje aan toen ze op haar fiets naar school reed. Of de man een bekende van het meisje is, is onduidelijk. De politie kon daar maandagmorgen nog geen vragen van De Telegraaf over beantwoordden.</p><p>Verkrachting</p><p>De afgelopen jaren vonden er meerdere zedendelicten plaats in Ede, zoals in 2012 toen een 6-jarig meisje in een speeltuin in de wijk Rietkampen door een onbekende man werd opgepikt. Hij verkrachtte haar achter een geluidswal langs de A12. De dader is ondanks een beloning van tienduizend euro voor de gouden tip, nooit gepakt.</p><p>Ook een zaak in 2016 waarbij drie lichtgetinte mannen een 18-jarig meisje tot seks dwongen, schudde de gemoederen op. Ze kwam die avond aan op station Ede-Wageningen en werd meegenomen naar een leegstaand gebouw, waar ze urenlang misbruikt werd.</p>
