---
layout: post
title: "’Nutreco aast op grote vis in Korea’"
date: Mon, 27 May 2019 14:24:44 +0200
categories: 
- financieel 
- koersen 
externe_link: "https://www.telegraaf.nl/financieel/3653869/nutreco-aast-op-grote-vis-in-korea"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/81e792b4-807a-11e9-9403-0217670beecd.jpg"
---

<p class="intro">Visvoerfabrikant Nutreco staat op het punt een grote overname te doen in Zuid-Korea. Het Nederlandse bedrijf zou voor 2 biljoen won (€1,5 miljard) de diervoedertak van CJ CheilJedang willen overnemen, zeggen bronnen tegen persbureau Bloomberg.</p> <p>De deal zou dit jaar al rond moeten komen. Nutreco zou onder meer de eigenaar worden van fabrieken in China en Zuidoost-Azië. Een woordvoerder van de Koreanen laat weten dat er nog niet besloten is om de diervoedertak te verkopen. Nutreco zelf wil niet reageren „op speculaties of geruchten in de markt”.</p><p>Nutreco werd in 2015 van de beurs gehaald door SHV, het investeringsvehikel van de familie Fentener van Vlissingen. Destijds was het bedrijf $4 miljard waard. Vorig jaar draaide het een omzet van €5,9 miljard.</p>
