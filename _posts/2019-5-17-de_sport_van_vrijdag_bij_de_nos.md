---
layout: post
title: "De sport van vrijdag bij de NOS"
date: Fri, 17 May 2019 06:34:09 +0200
category: sport
externe_link: "https://nos.nl/l/2285055"
feature_image: "https://nos.nl/data/image/2019/05/17/550572/1008x567.jpg"
---

<p>Vandaag staat in het teken van de EK-finale voor de voetbalvrouwen onder 17 jaar. Nederland neemt het daarin op tegen de leeftijdsgenoten van Duitsland. Op het toernooi in Bulgarije trof de ploeg van bondscoach Robert de Pauw de Duitse ploeg ook al in de groepsfase. Toen werd het 3-2 voor Oranje.</p>
<p>De finale begint om 13.00 uur en is live te zien op NPO 1 Extra, via NOS.nl en in de NOS-app.</p>
<p>Verder staat vandaag de zevende etappe in de Giro d'Italia op het programma. Voor het eerst niet met Primoz Roglic als leider. De renner van Jumbo-Visma raakte de roze trui gisteren kwijt aan de Italiaan Valerio Conti, die er al vroeg op de dag vandoor ging.</p>
<h2>Kansen voor avonturiers in de Giro</h2>
<p>De heuvelachtige etappe van vandaag biedt opnieuw kansen voor avonturiers. Via een liveblog op NOS.nl en in de NOS-app houden wij je op de hoogte van alle ontwikkelingen. In het Sportjournaal van 18.45 uur kun je kijken naar een samenvatting en reacties op de etappe.</p>
<p>In Langs de Lijn En Omstreken bellen we zoals elke avond met ploegleider Michiel Elijzen van Team Sunweb. De uitzending begint om 20.30 uur op NPO Radio 1.</p>
<p>En vandaag komt Kiki Bertens ook weer in actie. Gisteren won ze in Rome twee wedstrijden en vandaag treft ze Naomi Osaka. De Japanse nummer één vecht met Bertens uit wie naar de halve finales gaat. De kwartfinale begint om 11.00 uur.</p>
