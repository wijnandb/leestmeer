---
layout: post
title: "Tennisster Stephens en coach Groeneveld alweer uit elkaar"
date: Mon, 19 Aug 2019 18:31:33 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/Sya80ps-mTo/2298182"
feature_image: "https://nos.nl/data/image/2019/08/19/571245/1008x567.jpg"
---

<p>De Amerikaanse tennisster Sloane Stephens heeft haar samenwerking met de Nederlandse coach Sven Groeneveld na amper vier maanden weer beÃ«indigd.</p>
<p>De gelouterde Groeneveld werd begin mei onderdeel van de begeleidingsstaf van Stephens, op dat moment de nummer acht van de wereld.</p>
<p>"Na lang nadenken hebben Sven en ik besloten om beiden onze eigen weg te gaan", schrijft de 26-jarige Amerikaanse op Twitter.</p>
<p>Ze is door tegenvallende resultaten naar plek elf afgezakt. "Verandering is nooit makkelijk, maar ik ben heel dankbaar voor onze tijd samen."</p>
<p>De Amerikaanse presteerde de afgelopen weken teleurstellend op hardcourt, de ondergrond waarop ze in 2017 met de US Open haar eerste grandslamtitel veroverde. Vorig jaar haalde Stephens de finale van Roland Garros en de eindstrijd van de WTA Finals in Singapore.</p>
<h2>Grote titels</h2>
<p>De 54-jarige Groeneveld won in het verleden grote titels als coach van onder anderen Monica Seles, Mary Pierce, Ana Ivanovic en Maria Sjarapova.</p><img src="http://feeds.feedburner.com/~r/nossporttennis/~4/Sya80ps-mTo" height="1" width="1" alt=""/>
