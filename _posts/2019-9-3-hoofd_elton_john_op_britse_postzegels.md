---
layout: post
title: "Hoofd Elton John op Britse postzegels"
date: Tue, 03 Sep 2019 12:57:42 +0200
category: entertainment
externe_link: "https://www.telegraaf.nl/entertainment/1964336841/hoofd-elton-john-op-britse-postzegels"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b651f6a4-ce39-11e9-9a41-02d2fb1aa1d7.jpg"
---

<p class="intro">Elton John prijkt binnenkort op een Britse set bijzondere postzegels. Naar aanleiding van zijn vijftigjarig artiestenjubileum komt er een velletje met daarop de covers van zijn bekendste albums op de markt. Dat heeft het Britse postbedrijf Royal Mail bekendgemaakt.</p> <p>De Elton-set bestaat uit twaalf zegels. Onder meer de platenhoezen van Honky Château en Ice On Fire zijn erop te zien. „Het is nog zacht uitgedrukt dat ik verrast ben. Ik had nooit kunnen denken dat ik ooit op een postzegel zou staan”, reageert Elton. „Het is fantastisch, een hele eer.”</p><p>Er is in ieder geval één iemand die straks in de rij staat voor een velletje Elton-postzegels. „Ik denk dat ik maar ga beginnen met brieven sturen zodat ik aan de achterkant van Eltons hoofd kan likken”, zegt Boy George.</p><p>Elton is de eerste nog levende soloartiest die zijn eigen set postzegels krijgt. De Royal Mail maakte eerder al wel zegels van David Bowie, kort na zijn overlijden. Ook kwamen er velletjes met daarop The Beatles en Pink Floyd op de markt.</p>
