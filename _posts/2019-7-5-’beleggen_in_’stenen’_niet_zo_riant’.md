---
layout: post
title: "’Beleggen in ’stenen’ niet zo riant’"
date: Fri, 05 Jul 2019 07:05:00 +0200
category: overig
externe_link: "https://www.telegraaf.nl/watuzegt/115347213/beleggen-in-stenen-niet-zo-riant"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/edc04864-9e57-11e9-93d7-02d1dbdc35d1.jpg"
---

<p class="intro">Voor mijn oude dag (als zelfstandig ondernemer) leek het mij verstandig om te beleggen in ’stenen’. Ik ben dus zo’n particuliere belegger op de woningmarkt, mailt A. Jansen. Hij wil graag uitleggen hoe zo’n woning die een particulier verhuurt, door de overheid als melkkoe wordt gezien.</p> <p>De woning staat als vermogen in box3. Stel dat zo'n woning van 90 m2 een WOZ-waarde van €350.000 heeft, dan ben je in principe al 1,35% ofwel €4.725,- aan belasting verschuldigd. Dan weet de lokale overheid de eigenaar ook te vinden via de WOZ en de waterschapslasten. Dat is snel zo’n €1000,- per jaar. Van de totale jaarhuur gaat dus al €5725,- (een kleine € 500,- per maand) naar de fiscus.</p><p>Dan moet de eigenaar nog de VVE-kosten en eventuele erfpacht betalen. Reken ook hier op minimaal €150,- per maand. Wanneer ik €1000,- per maand aan huur zou vragen, dan houd ik na aftrek van kosten nog welgeteld €373,- per maand over van mijn investering van €350.000,-.</p><p>En dan draag je als eigenaar ook het risico van leegstand, vernieling, wanbetaling, waardevermindering, onderhoud en niet te vergeten de toekomstige verplichte investeringen voor het klimaat.</p><p>A. Jansen, Goes</p>
