---
layout: post
title: "Google investeert € 1 miljard in datacenters in Nederland"
date: Mon, 24 Jun 2019 15:38:44 +0200
category: binnenland
externe_link: "https://www.telegraaf.nl/nieuws/1396641029/google-investeert-1-miljard-in-datacenters-in-nederland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c2084426-9685-11e9-a14e-0255c322e81b.jpg"
---

<p class="intro">Google breidt haar datacenter capaciteit in Nederland verder uit. Het bedrijf bouwt momenteel een nieuw datacenter in Agriport, gemeente Hollands Kroon, en breidt het bestaande datacenter in Eemshaven verder uit. De expansie in Eemshaven komt bovenop de uitbreiding die in 2018 reeds werd aangekondigd.</p> <p>De bouwfase zal gemiddeld 1000 mensen per dag, per locatie, werk bieden. Eenmaal operationeel zullen er in Eemshaven in totaal 350 en in Agriport 125 mensen werkzaam zijn. Met de uitbreiding van de datacenter capaciteit in Nederland gaat een investering van ruim € 1 miljard gepaard. De totale investering van Google in datacenters in Nederland sinds 2016 komt daarmee uit op € 2,5 miljard.</p><p>Expansie</p><p>In de zoektocht naar geschikte ruimte om het Europese datacenter netwerk verder uit te breiden, heeft Google opnieuw voor Nederland gekozen. Voldoen aan de eisen voor diensten zoals Zoeken, Gmail en YouTube, de aankondiging van vandaag is de eerste keer dat Google binnen Europa investeert in twee afzonderlijke sites in hetzelfde land.</p><p>Eric Wiebes, minister van Economische Zaken en Klimaat, is verheugd met de investeringsbeslissing. “Dit kabinet heeft de ambitie dé digitale koploper van Europa te worden. Daarom spannen we ons in om investeringen in hoogwaardige innovatieve ICT-projecten in Nederland te laten plaatsvinden. Deze investering betekent een boost voor de werkgelegenheid in de regio. Ik ben ook blij dat Google 100% hernieuwbare energie inkoopt voor deze datacentra.’</p><p>Joe Kava (vicevoorzitter van Google Global Data Centers): 'Nederland is een digitale koploper. Daarnaast beschikt Nederland over een uitstekende digitale infrastructuur, voldoende duurzame energiebronnen en gekwalificeerd personeel. Even belangrijk is de steun van de lokale gemeenschap. We zijn dankbaar voor de steun die we zowel van de gemeenten Het Hogeland als Hollands Kroon ontvangen. Al deze factoren samen maken het voor ons aantrekkelijk om onze aanwezigheid in Nederland verder uit te bouwen. '</p><p>Burgemeester Rian van Dam van Hollands Kroon: 'Ik ben er trots op de burgemeester van een gemeente te zijn die ruimte geeft aan ontwikkelingen. Met veel plezier verwelkomen we Google in Hollands Kroon.’</p><p>Werkgelegenheid</p><p>Gedurende de bouwfases zullen op beide locaties gemiddeld meer dan 1.000 mensen dagelijks werken. Beide gebouwen zullen naar verwachting in 2020 operationeel zijn. In Eemshaven zullen dan in totaal 350 mensen werken (circa 100 meer dan in 2018) en in Agriport ongeveer 125.</p>
