---
layout: post
title: "Breda - Verdachte doorrijding meldt zich met advocaat op politiebureau in Breda"
date: Wed, 08 May 2019 18:54:00 GMT
categories: 
- noord-brabant 
- breda 
externe_link: "https://www.politie.nl/nieuws/2019/mei/8/08-verdachte-doorrijding-meldt-zich-met-advocaat-op-politiebureau-in-breda.html"
feature_image: "https://www.politie.nl/binaries/w400h225/content/gallery/politie/nieuws/2019/mei/08-zw/opsporing-verzocht.jpg"
---

Een 27-jarige Bredanaar heeft zich aan het begin van de avond met zijn advocaat gemeld op het politiebureau aan de Mijkenbroek in Breda. De man kwam bij de recherche in beeld als verdachte van de doorrijding zondagavond 28 april 2019 op de Hamdijk in Breda.  Daarbij raakte een 79-jarige vrouw zwaar gewond. Met toestemming van de officier van justitie is hij buiten heterdaad aangehouden en ingesloten.  De recherche kwam de verdachte mede door tips op het spoor. Eerder op de dag werd in verband met het onderzoek al een auto in beslag genomen.
