---
layout: post
title: "Australië moet ’backpack tax’ terugbetalen"
date: Wed, 30 Oct 2019 12:49:02 +0100
category: buitenland
externe_link: "https://www.telegraaf.nl/nieuws/197536677/australie-moet-backpack-tax-terugbetalen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5e4750f4-fb0b-11e9-86f7-02d2fb1aa1d7.jpg"
aantal: 167
unieke: 109
bron: "De Telegraaf"
---

<p class="intro">Een Australische rechtbank heeft woensdag besloten dat de zogeheten ’backpack tax’ ongeldig is. Mogelijk krijgen daardoor 75.000 toeristen die tijdens hun werkvakantie deze belasting hebben betaald, in totaal honderden miljoen Australische dollars terug van de belastingdienst in het land. Dat bericht de Australische tv-zender ABC.</p> <p>De rechter zegt in zijn oordeel dat de belasting een vorm van discriminatie is van mensen die een werkvakantie houden in het land. Bovendien schendt Australië hiermee belastingverdragen die het met landen zoals Duitsland, Finland en de Verenigde Staten heeft gesloten. Australiërs hoeven de belasting namelijk niet te betalen en daarom is het volgens de rechter „een vorm van discriminatie op basis van nationaliteit.” Of de uitspraak gevolgen heeft voor Nederlandse backpackers, is onduidelijk.</p><p>Jaarlijks komen ongeveer 150.000 buitenlanders naar Australië die een visum voor een werkvakantie hebben aangevraagd. De rechtelijke uitspraak is mogelijk van toepassing voor alle backpackers die tussen 2017 en 2019 het land hebben bezocht, de belasting hebben betaald en afkomstig zijn uit landen waarmee Australië een belastingverdrag heeft.</p>
