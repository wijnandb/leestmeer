---
layout: post
title: "’Nog steeds grote kans op chaos rond Schiphol’"
date: Sun, 26 May 2019 17:24:04 +0200
categories: 
- entertainment 
- opinie 
externe_link: "https://www.telegraaf.nl/nieuws/3649047/nog-steeds-grote-kans-op-chaos-rond-schiphol"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/83b71c28-7fca-11e9-b651-02c309bc01c1.jpg"
---

<p class="intro">Ondanks de uitspraak van de rechter bestaat er dinsdag nog steeds een grote kans op verkeerschaos rond Schiphol. Volgens de gemeente Haarlemmermeer is er ook met een pendeldienst tussen Schiphol en Amsterdam Centraal een grote kans op een ’verkeersinfarct’ rond de luchthaven.</p> <p>Door de pendeldienst wordt voorkomen dat grote groepen reizigers op Schiphol stranden en er onveilige situaties ontstaan. Maar, zo waarschuwt de NS, de noodpendel is beslist niet voldoende voor normale reizigersaantallen en is „specifiek bedoeld voor noodzakelijke Schipholreizen.”</p><p>Burgemeester Onno Hoes noemt de door de rechter verordende dienstregeling een ’minimumvariant’. „Voor ons maakt deze pendellijn deel uit van een breder pakket aan maatregelen, waaronder verkeersmaatregelen op en rond Schiphol en het omboeken van vluchten door KLM en het verzoek aan andere airlines om dit ook te doen”, aldus Hoes.</p><p>Hoes liet weten tevreden te zijn over de uitspraak van de rechter. „Het stakingsrecht blijft overeind, maar er wordt een kleine uitzondering gemaakt vanwege de openbare orde.”</p>
