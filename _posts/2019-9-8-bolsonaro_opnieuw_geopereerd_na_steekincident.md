---
layout: post
title: "Bolsonaro opnieuw geopereerd na steekincident"
date: Sun, 08 Sep 2019 20:27:11 +0200
category: buitenland
externe_link: "https://www.telegraaf.nl/nieuws/582518539/bolsonaro-opnieuw-geopereerd-na-steekincident"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b231cd9c-d267-11e9-abac-02c309bc01c1.jpg"
---

<p class="intro">De Braziliaanse president Jair Bolsonaro is zondag voor de vierde keer geopereerd na een steekincident vorig jaar. Hij herstelt nog steeds van de wond die hij opliep toen een man hem in zijn buik stak. De politicus was voor een campagnebijeenkomst in de deelstaat Minas Gerais.</p> <p>De operatie, die zondag ongeveer vijf uur duurde, is goed verlopen. Via Twitter liet de president voor zijn operatie weten vertrouwen te hebben in een goed herstel. „Ik blijf vol vertrouwen voor de volgende operatie. Moge God ons zegenen en welterusten”, schreef hij aan het volk.</p><p>De aanvaller van Bolsonaro, Adélio Bispo de Oliveira, zit nog steeds vast. In juni concludeerde de rechter dat de man een gevaar is voor zichzelf en anderen en dat hij een behandeling moet ondergaan.</p>
