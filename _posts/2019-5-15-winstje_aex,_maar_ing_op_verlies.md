---
layout: post
title: "Winstje AEX, maar ING op verlies"
date: Wed, 15 May 2019 08:00:00 +0200
categories: 
- financieel 
- koersen 
externe_link: "https://www.telegraaf.nl/financieel/3588965/winstje-aex-maar-ing-op-verlies"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f3d334d6-76df-11e9-a6c4-02d1dbdc35d1.jpg"
---

<p class="intro">Lichte winst woensdag bij opening van beurzen op het Damrak. Banken zetten de toon, ABN werd er na kwartaalresultaten de gebeten hond. Industriële fondsen werden het meest verhandeld.</p> <p>De AEX-index noteerde kort na opening 0,2% hoger bij 551,64 punten. De AMX-index stond toen 0,5% in de plus bij 772,4 punten.</p><p>De Stoxx Europe 600 hield flinterdunnen winst op het bord.</p><p>De Japanse Nikkei-index won in de ochtend 0,6% in Azië.</p><p>De drie grote Amerikaanse aandelenbeurzen keerden dinsdagavond van flink verlies naar winst. Onderhandelaars van China en de VS boden alsnog zicht op een handelsdeal. De Dow Jones herstelde tot het hoogste niveau sinds 12 april.</p><p>De Duitse economie bleek afgelopen kwartaal met 0,4% gegroeid, na stagnatie in de voorgaande drie maanden.</p><p>De Franse bank Crédit Agricole liet winst over het eerste kwartaal zien. Het Italiaanse Unicredit heeft volgens Reuters aankoop van Commerzbank in de zin en schakelde adviserende banken in.</p><p>Brentolie werd 0,2% goedkoper, de euro koerste vlak tegen de dollar bij $1,121.</p><p>ABN in kelder</p><p>ABN Amro (-0,2%) kwam over het eerste kwartaal met fors lagere winstcijfers. Die bleef achter bij verwachtingen door het slechte renteklimaat. ABN-topman Van Dijkhuizen spreekt van „goede vooruitgang”.</p><p>Er staan nu 13 koopadviezen, 12 houden en 1 verkoopadvies voor de bank. Zijn cfo Clifford Abrahams meldde open te staan voor overnames die zijn kernactiviteiten versterken.</p><p>Concurrent ING (-0,8%) heeft net als Unicredit enkele adviseurs ingeschakeld die de bank zouden moeten helpen bij een overeenkomst met het Duitse Commerzbank. Tegelijkertijd kreeg het een nieuwe boete na fraude bij Foot Locker.</p><p>Chipmachinemaker AMSL voerde de lijst met winnaars aan met 0,9% stijging, supermarketketen Ahold Delhaize (+0,7%) maakte iets van zijn verlies van dinsdag goed.</p><p>Midkapfonds AMG werd door zakenbank Berenberg op de kooplijst gezet. Het koersdoel is €35. Het kan tegen veel lagere kosten lithium voor batterijauto’s produceren, maar koerst op het laagste niveau in twee jaar.</p><p>Ingenieursbureau Arcadis gaat samenwerken met softwarespecialist PTV Group voor opdrachten in verkeer en transport, meldde het voorbeurs.</p><p>Diervoederbedrijf ForFarmers grijpt in bij zijn organisatie en centraliseert de productie van biologisch voer bijeen in Lochem.</p><p>Relevant financieel nieuws iedere ochtend gratis in je mail? Schrijf je hier in voor onze nieuwsbrief! bit.ly/2Yv7duI</p>
