---
layout: post
title: "Mia and the White Lion zaagt dikke planken maar ontroert toch ★★★☆☆"
date: Wed, 03 Jul 2019 14:21:54 GMT
categories: 
- entertainment 
- cultuur 
externe_link: "https://www.volkskrant.nl/nieuws-achtergrond/mia-and-the-white-lion-zaagt-dikke-planken-maar-ontroert-toch~bbf40c9e/"
feature_image: "https://images4.persgroep.net/rcs/mbDha0clqxbAQBs1SguPXbmfRiI/diocontent/151765501/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

De 11-jarige Mia (Daniah de Villiers) vindt het maar niks op de Zuid-Afrikaanse leeuwenfarm van haar ouders (Langley Kirkwood en Mélanie Laurent), tot het witte welpje Charlie haar hart steelt. De twee worden innige vrienden, wat in Mia and the White Lion extra geloofwaardig overkomt doordat regisseur De Maistre drie jaar uittrok voor de opnamen. De Villiers en leeuw Thor worden dus werkelijk ouder én hechter, terwijl het meisje volop knuffelt en stoeit met haar steeds grotere, wildere tegenspeler. Natuurlijk houdt deze mens-dier-idylle geen stand, in een film die flinke kanttekeningen wil plaatsen bij de leeuwenfokkerij en die, als duidelijk wordt waar papa’s zogenaamd voor dierentuinen bedoelde leeuwen eigenlijk naartoe gaan, behoorlijk akelig wordt. Al zaagt de plot dikke planken en heeft de film met zijn gefokte hoofdrolspeler iets ontegenzeglijk hypocriets, het blijft ontroerend en spannend om Mia en Charlie ervandoor te zien gaan naar de wildernis.
