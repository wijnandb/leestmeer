---
layout: post
title: "Personeel Nestlé broedt op acties om loonbod"
date: Wed, 05 Jun 2019 15:48:55 +0200
categories: 
- financieel 
- koersen 
externe_link: "https://www.telegraaf.nl/financieel/1029958687/personeel-nestle-broedt-op-acties-om-loonbod"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9f74d8cc-87ab-11e9-a8f6-02c309bc01c1.jpg"
---

<p class="intro">Vakbond FNV dreigt met acties bij voedingsmiddelenfabrikant Nestlé Nederland als er geen hoger loonbod komt.</p> <p>De vakorganisatie geeft het concern nog twee weken de tijd. Komt Nestlé Nederland niet met een beter voorstel op de proppen dan zijn acties onvermijdelijk, stelt de FNV.</p><p>Volgens de bond kwam Nestlé niet verder dan 1% loonsverhoging voor de medewerkers op het hoofdkantoor in Amstelveen en 2,8% voor de fabrieksmedewerkers in Nunspeet. Dat vindt de FNV mijlenver van de eis van 5% meer loon die FNV wil voor de circa 600 medewerkers.</p><p>Maar volgens Nestlé spreekt de bond niet de waarheid. De fabrieksarbeiders krijgen inderdaad een loonbod van 2,8%. ,,Dat is nagenoeg gelijk aan de gemiddelde loonstijging in de levensmiddelensector van 2,87%’’, zegt een woordvoerster.</p><p>Het overige personeel krijgt minimaal 1% salarisverbetering, maar als het goed presteert kan dat op 1 april van dit jaar oplopen tot 3,5% en volgend jaar april kan daar nog een keer tot 3,5% bijkomen.</p><p>De vakbond verwees dit voorstel echter naar de prullenbak. Nestlé meent dat het eindbod van nu het maximaal haalbare is.</p><p>Tijdens een ledenbijeenkomst van FNV stemde het personeel echter in met acties als Nestlé niet met een beter voorstel over de brug komt.</p>
