---
layout: post
title: "Andy van der Meijde terug op tv"
date: Fri, 12 Jul 2019 23:35:09 +0200
category: entertainment
externe_link: "https://www.telegraaf.nl/entertainment/32870981/andy-van-der-meijde-terug-op-tv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bf28f764-a4ef-11e9-8785-0217670beecd.jpg"
---

<p class="intro">Andy van der Meijde keert terug op de televisie! Dit keer wel zonder zijn vrouw Melissa. Van der Meijde maakt inmiddels alweer drie jaar het succesvolle YouTube-programma Bij Andy in de auto en inmiddels is zijn populariteit ook opgemerkt door de zender FOX Sports die de serie vanaf 30 juli gaat uitzenden.</p> <p>„Prachtig toch?! Ik vind het mooi dat zoveel mensen ervan genieten als ik met een vriend of bekende uit het voetbal een stukje rij en lekker over het spelletje en de randzaken praat. Heel tof dat dé voetbalzender van Nederland de video’s gaat uitzenden”, zegt hij.</p><p>In het programma ontvangt Van der Meijde verschillende BN’ers, maar ook voetbalspelers uit binnen- en buitenland. Tijdens de autorit hebben ze de meest uiteenlopende gesprekken. „Ik bereid me niet echt heel goed voor, ik kijk wel even op Wikipedia. Het is niet gescript ofzo”, legt hij uit in Shownieuws.</p><p>Van 15 tot en met 26 juli zendt Fox Sports elke werkdag twee oude afleveringen van Bij Andy in de auto uit. De afleveringen die Van der Meijde voor FOX maakt, verschijnen een week na uitzending op zijn YouTube-kanaal.</p>
