---
layout: post
title: "Bernal slaat zijn slag in de zevende etappe van de Ronde van Zwitserland"
date: Fri, 21 Jun 2019 17:57:43 +0200
categories: 
- sport 
- wielrennen 
externe_link: "https://nos.nl/l/2290057"
feature_image: "https://nos.nl/data/image/2019/06/21/558158/1008x567.jpg"
---

<p>Egan Bernal is winnaar geworden van de zevende etappe in de Ronde van Zwitserland. De Colombiaan verstevigde daar zijn leidende positie mee in het algemeen klassement.</p>
<p>De renner van Ineos kwam na 217 kilometer koersen als eerste aan op de Gotthardpas. Bernal liep door de zege 23 seconden uit op Rohan Dennis, die als derde over de streep kwam. De voorsprong op de nummer twee in het klassement is nu 41 seconden.</p>
<h2>Slotklim</h2>
<p>Acht renners reden de hele dag vooruit en in de eerste meters van de slotklim, twaalf kilometer tegen een helling van 7,2 procent, viel Koen Bouwman aan. De Jumbo-Visma-renner overschatte echter zijn krachten en werd weer ingelopen.</p>
<p>Toen de favorietengroep de vluchters achterhaald had, probeerde Enric Mas het vier kilometer onder de top alleen. Hij werd even later gepasseerd door Bernal, die solo de laatste twee kilometer aflegde.</p>
