---
layout: post
title: "Vier jaar na finale Europa League valt het doek voor Dnjepr"
date: Wed, 03 Jul 2019 20:01:08 +0200
category: sport
externe_link: "https://nos.nl/l/2291854"
feature_image: "https://nos.nl/data/image/2019/07/03/560937/1008x567.jpg"
---

<p>Het kan verkeren in de voetballerij. De Oekra誰ense voetbalclub Dnjepr Dnjepropetrovsk stond vier seizoenen geleden nog in de finale van de Europa League, maar raakte de jaren daarna in verval. Vandaag bereikte de club een dieptepunt; Dnjepr houdt op te bestaan.</p>
<p>In het gouden seizoen 2014/2015 reikte Dnjepr tot de finale van het tweede Europese clubtoernooi. Onder meer Ajax werd op weg naar de finale uitgeschakeld. Sevilla was in de eindstrijd uiteindelijk te sterk (3-2).</p>
<p>Na de verloren finale ging het bergafwaarts met de Oekra誰ners. Vanwege de oorlog in Oost-Oekra誰ne draaide de eigenaar van de club de geldkraan dicht. In 2016 mocht Dnjepr vanwege financieel wanbeleid niet meer meedoen aan de Europa League.</p>
<p>In de jaren daarna volgden twee degradaties en een seizoen in de amateurklasse. Vanwege de geldperikelen heeft de club zich voor komend seizoen niet ingeschreven voor de competitie en houdt zodoende op te bestaan.</p>
<h2>Dnipro-1</h2>
<p>Veel spelers en jeugdteams zijn inmiddels overgestapt naar de nieuwe club Dnipro-1. De gelijkenissen zijn treffend, want de oud-eigenaar van Dnjepr is er de baas en de club speelt in hetzelfde stadion. Na twee promoties op rij speelt Dnipro-1 komend seizoen voor het eerst op het hoogste niveau van Oekra誰ne.</p>
