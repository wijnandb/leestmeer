---
layout: post
title: "Eindelijk is de deal rond: De Ligt verruilt Ajax voor Juventus"
date: Fri, 12 Jul 2019 17:07:23 +0200
categories: 
- sport 
- voetbal 
externe_link: "https://nos.nl/l/2293187"
feature_image: "https://nos.nl/data/image/2019/07/12/563004/1008x567.jpg"
---

<p>Het is dan eindelijk officieel: Matthijs de Ligt speelt komend seizoen voor Juventus. De Italiaanse topclub heeft met Ajax een akkoord bereikt over een transfersom van om en nabij de zeventig miljoen euro.</p>
<p>Juventus was al lange tijd de belangrijkste gegadigde om De Ligt in te lijven, al waren er de nodige kapers op de kust. Vooral Paris Saint-German en FC Barcelona waren ge√Ønteresseerd, maar die clubs bereikten tijdens de lange onderhandelingen geen akkoord met de 19-jarige verdediger.</p>
<h2>De Ligt begon voorbereiding gewoon bij Ajax</h2>
<p>Terwijl de onderhandelingen met Juventus doorgingen, begon De Ligt de voorbereiding op het nieuwe seizoen afgelopen maandag gewoon bij Ajax.</p>
<p>In Turijn sleepte zaakwaarnemer Mino Raiola naar verluidt enige tijd geleden al een zeer lucratieve deal uit het vuur voor De Ligt, maar Juventus wilde vervolgens niet voldoen aan de vraagprijs van Ajax.</p>
<h2>Ronaldo nodigde De Ligt al uit</h2>
<p>Onlangs vroeg Cristiano Ronaldo, de Portugese sterspeler van Juventus, na een wedstrijd tegen het Nederlands elftal al of De Ligt naar Turijn wilde komen.</p>
<p>Met de komst van De Ligt lijkt Juventus de defensie de komende jaren meer dan op orde te hebben. De 19-jarige verdediger nam vorig seizoen - nota bene in Turijn - de Golden Boy Award in ontvangst als grootste talent van de Europese velden.</p>
<p>Bovendien maakte hij indruk als aanvoerder van Ajax tijdens het succesvolle seizoen dat de Amsterdammers achter de rug hebben. Naast de landstitel en de KNVB-beker behaalde Ajax de halve finales van de Champions League, onder meer door Juventus uit te schakelen.</p>
