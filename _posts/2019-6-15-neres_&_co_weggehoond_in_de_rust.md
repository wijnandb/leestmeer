---
layout: post
title: "Neres & co weggehoond in de rust"
date: Sat, 15 Jun 2019 09:27:11 +0200
categories: 
- sport 
- voetbal 
externe_link: "https://www.telegraaf.nl/sport/328987407/neres-co-weggehoond-in-de-rust"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/333feab4-8f41-11e9-91aa-02d1dbdc35d1.jpg"
---

<p class="intro">Brazilië heeft in de openingswedstrijd van de Copa América tegen Bolivia (3-0) de fans in São Paulo nog niet kunnen bekoren.</p> <p>Bij het rustsignaal (0-0) klonk er in het lang niet uitverkochte Morumbi-stadion een luid boegeroep voor het Brazilië van basisspeler David Neres. Ook in de tweede helft bleef het gebrek aan sfeer in de arena opmerkelijk. De treffers van Philippe Coutinho (twee) en Everton zorgden nog wel voor enige vrolijkheid op de tribunes.</p><p>„Natuurlijk hebben we de negatieve reacties gehoord”, zei bondscoach Tite na afloop. „Jonge spelers zijn daar gevoelig voor en de coach ook. We moeten daarvoor echter begrip opbrengen. Het betekent dat we meer vooruit moeten gaan voetballen en daardoor ook meer kansen creëren. Dan volgt er vanzelf applaus.”</p><p>Het stadion was met 46.000 bezoekers slechts voor 70 procent bezet. De voetbalfans in São Paulo, en ook in Rio de Janeiro, staan bekend als nogal kritisch en wispelturig.</p><p>„We hebben karakter getoond”, zei aanvoerder Dani Alves. „In São Paulo zijn er veel fans van diverse clubs. Daardoor is het best wel moeilijk voor ons om hier het publiek achter ons te krijgen. Ik kon op een bepaald moment zelfs de aanwijzingen van Tite gewoon goed horen op het veld”, doelde hij op de stille omstandigheden in het stadion.</p><p>Brazilië, dat voor de eerste keer sinds 1989 het Zuid-Amerikaanse kampioenschap weer eens organiseert, speelt de tweede groepswedstrijd dinsdag tegen Venezuela in Salvador de Bahia. „Daar zal alles anders zijn”, blikte Alves vooruit naar het duel in zijn geboortestreek. „De mensen daar zien de Braziliaanse ploeg graag aan het werk. Zij missen ons en willen de energie die we leveren graag weer voelen. Ik weet zeker dat er in Bahia veel meer sfeer zal zijn.”</p>
