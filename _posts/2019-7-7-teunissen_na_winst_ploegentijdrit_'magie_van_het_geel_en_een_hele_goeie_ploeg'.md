---
layout: post
title: "Teunissen na winst ploegentijdrit: 'Magie van het geel en een hele goeie ploeg'"
date: Sun, 07 Jul 2019 17:22:16 +0200
category: sport
externe_link: "https://nos.nl/l/2292467"
feature_image: "https://nos.nl/data/image/2019/07/07/561865/1008x567.jpg"
---

<p>Jumbo-Visma deelde in de ploegentijdrit een mokerslag uit aan de concurrentie. De Nederlandse ploeg won de tweede etappe en deed daarmee uitstekende zaken voor het algemeen klassement. Mike Teunissen heeft de gele trui nu nog steviger om de schouders zitten.</p>
<p>De zege in de ploegentijdrit was voor Teunissen net zo mooi als zijn overwinning in de massasprint een dag eerder. "We zeiden het al: Alles kan in deze bubbel waarin we leven. Dit ook."</p>
<p>Bekijk hier de samenvatting van de ploegentijdrit:</p>
<p>Het succes van dit weekeinde is volgens Teunissen het gevolg van jarenlang zorgvuldig bouwen. "De concurrentie is sterk, maar wij hebben jarenlang gewerkt met een goed idee, trouwe sponsoren en de juiste mensen op de juiste plek. Alles valt hier samen. Dit is waar we op hoopten. Dit is de magie van het geel en een hele goeie ploeg."</p>
<h2>Stevig in het geel</h2>
<p>Na de winst in de ploegentijdrit heeft Teunissen het geel nog steviger in handen. De top-5 van het algemeen klassement bestaat alleen maar uit renners van Jumbo Visma. Gianni Moscon van Team Ineos staat zesde op dertig seconden van de geletruidrager.</p>
<p>"Ik voelde mij supergoed vandaag, maar met Wout van Aert en Tony Martin was het een half uur zwart kijken vandaag. Nu kan ik nog een hele etappe genieten van het geel", zegt Teunissen. "Ik wilde het nog even geheimhouden, maar ik wil eigenlijk een goed klassement rijden", grapt hij.</p>
<p>Bekijk in de caroussel de interviews met Steven Kruijswijk, Dylan Groenewegen, Wout van Aert en Mathieu Heijboer:</p>
<p>De overwinning van de Nederlandse formatie heeft ook tot gevolg dat kopman Steven Kruijswijk in een gunstige positie zit voor het vervolg van de Tour. "Ik was vandaag nog niet bezig met mijn klassement", zegt Kruijswijk. "Vandaag telde alleen de overwinning in de tijdrit. We zijn ontzettend goed begonnen aan de Tour en dit geeft aan dat gisteren geen toeval was."</p>
<p>Ook Wout van Aert, die morgen de witte jongerentrui draagt, is in zijn nopjes. "Zo'n Tourstart in BelgiÃ«, daar hadden we stiekem allemaal op gehoopt. Dit is een sprookje."</p>
<h2>Groenewegen kijkt uit naar dinsdag</h2>
<p>Dylan Groenewegen moest na tien kilometer lossen uit de Jumbo-Visma-trein, maar zorgen voor de komende dagen heeft hij desondanks niet. "Ik wist dat het een zware dag ging worden. Ik had niet mijn beste dag, maar ik voelde mij tijdens de ploegentijdrit steeds iets beter. In de vierde etappe hoop ik weer mee te kunnen sprinten."</p>
<p>Mathieu Heijboer, de trainer van Jumbo-Visma, zegt dat Groenewegen zich geen zorgen hoeft te maken. "Hij heeft het vandaag super gedaan. Wij zijn ook ontzettend trots op hem. Zijn dagen komen nog wel."</p>
<p>Bekijk hier de andere reacties na de ploegentijdrit:</p>
