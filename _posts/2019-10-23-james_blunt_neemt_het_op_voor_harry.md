---
layout: post
title: "James Blunt neemt het op voor Harry"
date: Wed, 23 Oct 2019 12:57:17 +0200
categories: 
- entertainment 
- royalty 
externe_link: "https://www.telegraaf.nl/entertainment/1956873499/james-blunt-neemt-het-op-voor-harry"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a14cb8aa-f591-11e9-a901-0218eaf05005.jpg"
aantal: 183
unieke: 118
bron: "De Telegraaf"
---

<p class="intro">Nu de veelbesproken documentaire over Harry en Meghan en hun reis door Afrika uitgezonden is en de kritiek op hen alleen nog maar toegenomen lijkt, is James Blunt de volgende ster die het opneemt voor Harry en Meghan.</p> <p>De zanger meent dat de berichtgeving over Harry en Meghan ’in de buurt van pesten’ komt. Volgens hem is de berichtgeving vaak ’giftig’, zo zegt hij in de tv-show Good Morning Britain. Hij gaat niet in op de inhoud van de kritiek, maar komt met een lofzang op de prins, met wie hij in het leger heeft gezeten. „Hij is een heel aardige man, een werkelijk fenomenaal soldaat, die een hoop werk verzet voor andere mensen, voor goede doelen, voor veteranen, voor zijn stichting Sentebale voor mentaal welzijn, voor kinderen in Afrika.”</p><p>Dat de twee het niet gemakkelijk hebben met de voortdurend kritische berichtgeving over hun doen en laten, lieten ze duidelijk merken in de documentaire. Eerder namen George Clooney en Elton John het al op voor het koninklijke koppel. Net als James Blunt waren zij ook uitgenodigd voor het huwelijk van Harry en Meghan.</p>
