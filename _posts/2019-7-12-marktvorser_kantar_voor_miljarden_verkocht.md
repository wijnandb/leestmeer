---
layout: post
title: "Marktvorser Kantar voor miljarden verkocht"
date: Fri, 12 Jul 2019 08:48:39 +0200
categories: 
- financieel 
- koersen 
externe_link: "https://www.telegraaf.nl/financieel/471965818/marktvorser-kantar-voor-miljarden-verkocht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/19e75558-a471-11e9-9127-0217670beecd.jpg"
---

<p class="intro">Marktonderzoeker Kantar gaat voor miljarden over naar investeerder Bain Capital. Het Britse reclamebedrijf WPP verkoopt een meerderheidsbelang van 60 procent aan Bain, die daar ongeveer 3,1 miljard dollar voor neertelt.</p> <p>In Nederland is Kantar eigenaar van het vroegere TNS NIPO. Dat bedrijf werkt nu onder de merknamen Kantar Public en Kantar TNS. WPP zei eerder al te zoeken naar een strategische partner of investeerder om een meerderheidsbelang in Kantar te nemen. Bain werd geselecteerd uit een aantal partijen die interesse toonden.</p><p>WPP wil de opbrengst van de deal voor een deel naar zijn aandeelhouders laten terugvloeien. Die kunnen via bijvoorbeeld een aandeleninkoopprogramma of dividend in totaal 1 miljard Britse pond, omgerekend 1,1 miljard euro, tegemoetzien. Kantar was vorig jaar verantwoordelijk voor ongeveer 15 procent van de totaalopbrengsten van WPP.</p>
