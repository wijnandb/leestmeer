---
layout: post
title: "Honkballer Loek van Mil (34) overlijdt aan 'gevolgen noodlottig ongeval'"
date: Mon, 29 Jul 2019 12:02:52 +0200
category: sport
externe_link: "https://nos.nl/l/2295600"
feature_image: "https://nos.nl/data/image/2019/07/29/567050/1008x567.jpg"
---

<p>Honkballer Loek van Mil is op 34-jarige leeftijd overleden. Volgens een verklaring op de website van de KNBSB zijn de "gevolgen van een noodlottig ongeval" hem fataal geworden.</p>
<p>Van Mil kwam 48 keer uit voor Team Kingdom of the Netherlands en stond onder contract bij de Amerikaanse profploegen Minnesota Twins, Los Angeles Angels, Cleveland Indians en Cincinnati Reds. Tot een debuut in het eerste van een van die clubs kwam het echter niet.</p>
<p>Jorian van Acker, vicevoorzitter van Neptunes en oud-teamgenoot van Van Mil, liet in Langs de Lijn En Omstreken weten enorm geschokt te zijn.</p>
<p>"Ik ben vanochtend op de hoogte gebracht door Tjerk Smeets (technisch directeur van de honkbalbond red.), die was op de hoogte gebracht door de familie van Loek. Daarna hebben we de leden en de teamgenoten geïnformeerd. Daar is het nieuws bijzonder hard aangekomen."</p>
<h2>Hike-ongeluk</h2>
<p>De werper stond afgelopen jaar onder contract bij Neptunus en Brisbane Bandits. Zijn tijd in Australië werd ruw onderbroken door een ongeluk tijdens het hiken, een trektocht door de wildernis. Van Mil viel met het hoofd op een rots en lag 24 uur buiten bewustzijn in de open lucht.</p>
<p>Afgelopen weekeinde kwam nog het bericht naar buiten dat Van Mil gestopt was met honkballen. Hij zou zich niet fit meer hebben gevoeld en het tijd hebben gevonden voor zijn maatschappelijke loopbaan.</p>
