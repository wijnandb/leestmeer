---
layout: post
title: "’120 miljoen euro dwingt Ten Hag tot behalen triple’"
date: Sat, 27 Jul 2019 06:30:00 +0200
categories: 
- sport 
- voetbal 
externe_link: "https://www.telegraaf.nl/sport/220541624/120-miljoen-euro-dwingt-ten-hag-tot-behalen-triple"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/78c5fbea-b03a-11e9-8218-0217670beecd.jpg"
---

<p class="intro">Erik ten Hag presteerde afgelopen seizoen uitstekend, won de dubbel en bereikte de halve finale van de Champions League. Toch temperde hij tijdens het trainingskamp in Oostenrijk de verwachtingen. Het is met twee voorronden in het vooruitzicht volgens hem geen vanzelfsprekendheid dat Ajax zelfs maar de groepsfase van de Champions League bereikt. Maar is dat wel zo?</p> <p>Ten Hag weet dat sinds zijn komst eind december 2017 bijna 119 miljoen euro in zijn selectie is gepompt. Ter vergelijking: viervoudig titelwinnaar Frank de Boer moest het in 5,5 jaar met 45 miljoen euro aan investeringen doen. Daarbij valt op dat er onder De Boer veel meer spelers vertrokken dan er binnen kwamen. De verkopen onder De Boer (163 miljoen) leverden 3,6 keer zoveel op als er werd uitgegeven. Onder Ten Hag (200 om 119 miljoen) is het ’rendement’ gedaald tot 1,68.</p><p>Kortom, adel verplicht. Ten Hag en de clubleiding moeten gezien de enorme investeringen met niets minder genoegen nemen dan met de triple (landskampioenschap, KNVB-beker en vandaag de Cruijff Schaal) én plaatsing voor de groepsfase van de Champions League.</p><p>Natuurlijk zijn er complicerende factoren. Met Frenkie de Jong (FC Barcelona) en Matthijs de Ligt (Juventus) vertrokken twee moeilijk te vervangen pionnen. En door de late instroom van André Onana, Hakim Ziyech, Noussair Mazraoui (Afrika Cup), David Neres, Nico Tagliafico (Copa America) en Edson Alvarez (aankoop) is de voorbereiding er een met hindernissen.</p>
