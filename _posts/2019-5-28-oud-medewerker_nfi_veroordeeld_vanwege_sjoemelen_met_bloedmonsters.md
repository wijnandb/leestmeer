---
layout: post
title: "Oud-medewerker NFI veroordeeld vanwege sjoemelen met bloedmonsters"
date: Tue, 28 May 2019 15:24:47 +0200
category: nieuws
externe_link: "https://nos.nl/l/2286697"
feature_image: "https://nos.nl/data/image/2017/04/19/371883/1008x567.jpg"
---

<p>Een oud-medewerker van het Nederlands Forensisch Instituut (NFI) is veroordeeld tot een jaar cel, waarvan de helft voorwaardelijk.</p>
<p>De 39-jarige Sandhja K. krijgt de straf omdat ze gesjoemeld heeft met haar eigen bloedmonsters, om zo een veroordeling te ontlopen. Ze was twee keer aangehouden met te veel drank op achter het stuur.</p>
<p>Met haar medewerkerspas kon ze toegang krijgen tot haar eigen bloedwaardes. Vervolgens deed ze water bij de monsters, zodat het promillage tot onder de grenswaarden daalde.</p>
<p>Op die manier wilde ze haar drankprobleem verbergen. Inmiddels is K. ontslagen. Ze heeft bekend dat ze met haar bloedmonsters heeft gesjoemeld.</p>
<p>De rechtbank sprak van ernstige feiten en rekende het de verdachte zwaar aan dat zij misbruik maakte van haar positie. Ook beschadigde zij het imago van het NFI, dat vanwege het algemeen belang "integer en onkreukbaar" moet zijn.</p>
<p>K. mag na het uitzitten van haar celstraf twee jaar lang geen auto besturen en drie jaar geen ambt bekleden.</p>
