---
layout: post
title: "Vriendin overleden Lambrecht deelt emotionele boodschap"
date: Tue, 06 Aug 2019 13:29:02 +0200
categories: 
- sport 
- wielrennen 
externe_link: "https://www.telegraaf.nl/sport/1055203618/vriendin-overleden-lambrecht-deelt-emotionele-boodschap"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/36f08a1e-b850-11e9-9212-02d2fb1aa1d7.png"
---

<p class="intro">Carmina Clipea, de vriendin van wielrenner Bjorg Lambrecht, heeft op Instagram in een emotionele boodschap gereageerd op het overlijden van haar vriend. De 22-jarige Belg (Lotto-Soudal) overleed maandag na een val in de Ronde van Polen.</p> <p>„Ik ben mijn soulmate verloren, mijn geliefde, mijn beste vriend”, schrijft Clipea. „Ik zal je eeuwig missen en altijd van je houden.”</p><p>„Rust in vrede”, schrijft ze er ook nog bij, naast enkele foto’s van hun momenten samen.</p><p>Lambrecht overleed maandag aan de gevolgen van een zware val in de derde etappe van de Ronde van Polen. De Belg was 22 jaar. Lotto Soudal gaat dinsdag ’gewoon’ van start. De ploeg maakte dinsdagochtend bekend dat te doen om Lambrecht eer te bewijzen.</p><p>Lambrecht was een groot Belgisch klimtalent en hij werd vorig jaar tweede op het WK voor beloften. Hij beleefde dit seizoen zijn doorbraak met hoge klasseringen. Zo eindigde hij als zesde in de Amstel Gold Race en werd hij vierde in de Waalse Pijl.</p>
