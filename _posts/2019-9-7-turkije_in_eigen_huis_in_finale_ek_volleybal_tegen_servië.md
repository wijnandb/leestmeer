---
layout: post
title: "Turkije in eigen huis in finale EK volleybal tegen Servië"
date: Sat, 07 Sep 2019 20:23:15 +0200
category: sport
externe_link: "https://nos.nl/l/2300769"
feature_image: "https://nos.nl/data/image/2019/09/07/575719/1008x567.jpg"
---

<p>De volleybalsters van Servië en Turkije gaan het tegen elkaar opnemen in de finale van het EK. Italië en Polen strijden zondag om het brons.</p>
<p>De Servische volleybalsters versloegen in hun halve finale Italië. Ondanks dat topscoorster van de wedstrijd Paola Egonu 26 punten maakte, moesten de Italianen hun hoofd na vier sets buigen voor de Serviërs: 25-22, 25-21, 21-25, 25-20.</p>
<p>Turkije had op zijn beurt ook vier sets nodig om de finale te halen. Polen stribbelde in de derde set nog even tegen, maar verloor toch van het gastland van de finale: 25-17, 25-16, 14-25, 25-18.</p>
<h2>Olympische Spelen</h2>
<p>Nederland werd op het EK al in de kwartfinales door de Turken uitgeschakeld. </p>
<p>Op het EK volleybal wordt geen olympisch ticket vergeven. Italië heeft zich al wel geplaatst voor de Olympische Spelen, na de overwinning op Nederland tijdens het OKT.</p>
<p>De Nederlandse volleybalsters hebben nog een mogelijkheid om Tokio te halen. Dat is bij het Europese kwalificatietoernooi in januari. Nederland, de nummer vier van de Spelen van 2016, treft daar in elk geval de sterke landen Turkije en Polen.</p>
