---
layout: post
title: "Mark Twain-prijs voor Dave Chappelle"
date: Wed, 08 May 2019 10:09:00 +0200
categories: 
- entertainment 
- sterren 
externe_link: "https://www.telegraaf.nl/entertainment/3552702/mark-twain-prijs-voor-dave-chappelle"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5b0b782e-7169-11e9-b74b-0218eaf05005.jpg"
---

<p class="intro">Dave Chappelle ontvangt dit najaar de Mark Twain Prize For American Humor. De prijs wordt jaarlijks door het John F. Kennedy Center for the Performing Arts uitgereikt aan talenten uit de Amerikaanse comedywereld.</p> <p>„Dave is de belichaming van Mark Twains uitspraak dat tegen de aanval van humor niemand bestand is”, aldus de voorzitter van het Kennedy Center dinsdag in een verklaring. „De laatste dertig jaar heeft Dave ons uitgedaagd om moeilijke onderwerpen te zien vanuit zijn originele maar aansprekende standpunt.”</p><p>De Mark Twain Prize For American Humor wordt sinds 1998 uitgereikt. Dat jaar ging de eer naar Richard Pryor. Onder andere Tina Fey, Ellen DeGeneres, Eddie Murphy, David Letterman en Bill Murray hebben het beeldje ook in de kast staan. Vorig jaar won Julia Louis-Dreyfus de award. Bill Cosby, die in 2009 werd geëerd, moest zijn prijs inleveren toen hij vorig jaar werd veroordeeld voor het drogeren en misbruiken van een vrouw.</p>
