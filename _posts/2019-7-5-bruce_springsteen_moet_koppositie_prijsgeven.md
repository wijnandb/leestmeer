---
layout: post
title: "Bruce Springsteen moet koppositie prijsgeven"
date: Fri, 05 Jul 2019 16:16:00 +0200
category: entertainment
externe_link: "https://www.telegraaf.nl/entertainment/1245720442/bruce-springsteen-moet-koppositie-prijsgeven"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5106005c-9f30-11e9-9ef2-0217670beecd.jpg"
---

<p class="intro">Western Stars van Bruce Springsteen is niet langer het populairste album van Nederland. De plaat, die twee weken bovenaan stond, wordt deze week gepasseerd door liefst vijf concurrenten.</p> <p>De Nederlandse rapper Dopebwoy wint de strijd om de koppositie. Hij pakt na negen weken alsnog de nummer 1-positie met Forever Lit. Na de release in mei kwam de plaat niet hoger dan drie maar dankzij de lancering van een nieuwe 'deluxe'-editie stijgt Forever Lit alsnog naar nummer 1. De nieuwe editie telt zeven nieuwe nummers met gastbijdrages van onder anderen Boef, Chivv en Frenna.</p><p>Billie Eilish houdt ondertussen stand op plaats twee, terwijl op nummer drie Let's Rock, het comebackalbum van The Black Keys, binnenkomt. Vijf jaar geleden liet de band met Turn Blue voor het laatst iets van zich horen. In de tussentijd hielden de leden zich vooral bezig met allerlei zijprojecten.</p>
