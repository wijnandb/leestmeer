---
layout: post
title: "Politie stopt verkrachtingsonderzoek tegen Neymar"
date: Tue, 30 Jul 2019 03:48:45 +0200
category: nieuws
externe_link: "https://nos.nl/l/2295673"
feature_image: "https://nos.nl/data/image/2019/07/30/567154/1008x567.jpg"
---

<p>Het politie-onderzoek naar een mogelijke verkrachting door stervoetballer Neymar is stopgezet wegens gebrek aan bewijs. De kans op een strafzaak tegen de Braziliaanse vedette is daardoor kleiner geworden.</p>
<p>De politie in SÃ£o Paulo deed onderzoek naar beschuldigingen van de Braziliaanse Najila Trindade, die zegt dat Neymar haar in mei in dronken toestand op een hotelkamer in Parijs tot seks heeft gedwongen. De speler van Paris Saint-Germain heeft verkrachting altijd ontkend.</p>
<p>De bevindingen van het onderzoek worden nu gedeeld met het Braziliaanse Openbaar Ministerie. Dat heeft vijftien dagen de tijd om tot een eigen oordeel te komen. Het OM kan alsnog tot vervolging of extra onderzoek besluiten.</p>
<p>Als gevolg van het onderzoek besloot Mastercard vorige maand een reclamecampagne met Neymar tijdelijk stop te zetten. Het bedrijf wilde eerst opheldering over de beschuldigingen.</p>
