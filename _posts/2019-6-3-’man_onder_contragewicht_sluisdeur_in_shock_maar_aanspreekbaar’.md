---
layout: post
title: "’Man onder contragewicht sluisdeur in shock maar aanspreekbaar’"
date: Mon, 03 Jun 2019 11:43:06 +0200
categories: 
- entertainment 
- opinie 
externe_link: "https://www.telegraaf.nl/nieuws/3682506/man-onder-contragewicht-sluisdeur-in-shock-maar-aanspreekbaar"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ec2e4ad6-85ee-11e9-a539-0255c322e81b.jpg"
---

<p class="intro">Bij de Beatrixsluis in Nieuwegein zijn maandagochtend twee personen bekneld geraakt onder een contragewicht van een sluisdeur. De brandweer is uitgerukt en zet ook een hoogtereddingsteam in.</p> <p>Volgens de Veiligheidsregio is één persoon inmiddels bevrijd en naar het ziekenhuis gebracht. De toestand waarin het slachtoffer verkeert, is nog onduidelijk. De ander zit nog vast, vermoedelijk met zijn voet.</p><p>De onderhoudsmedewerker die nog bevrijd moet worden, zit bekneld in pijler met zijn voet onder een contragewicht. “Dat gewicht weegt ongeveer 65 ton. Dat krijg je niet zomaar in beweging”, zegt woordvoerder Marcel van Westendorp van de Veiligheidsregio Utrecht.</p><p>Het plan is nu een stuk van de vloer ‘af te kabbelen’. De beknelde man is in shock maar aanspreekbaar, laat Van Westendorp weten. Het is nog onduidelijk wanneer de man bevrijd kan worden.</p><p>Op dit moment wordt gewerkt aan een van de sluisdeuren van de derde kolk. Die deur sluit niet goed af.</p><p>Prinses Beatrix opende in februari nog een schutkolk in de naar haar genoemde sluis in het Lekkanaal bij Nieuwegein. De sluis is de grootste monumentale binnenvaartsluis van Nederland en zorgt voor een verbinding tussen de havens van Amsterdam, Rotterdam en Antwerpen, waar jaarlijks ruim 50.000 schepen passeren.</p><p>Lees verder onder de foto</p><p>De sluis werd te klein omdat er steeds meer en grotere schepen zijn. Daarom is het bouwwerk de afgelopen jaren grootschalig verbouwd.</p>
