---
layout: post
title: "WK-finale op groot scherm bij We Are Electric"
date: Thu, 04 Jul 2019 12:18:19 +0200
category: entertainment
externe_link: "https://www.telegraaf.nl/entertainment/191692088/wk-finale-op-groot-scherm-bij-we-are-electric"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/245c6fb4-9e45-11e9-9918-02d1dbdc35d1.jpg"
---

<p class="intro">Met 10.000 gasten is de camping van We Are Electric Weekender uitverkocht. Dit meldt de organisatie aan de vooravond van de eerste lustrumeditie die vrijdag begint op het Landgoed Velder in Boxtel. De kaarten voor de festivalzaterdag zijn bijna uitverkocht.</p> <p>Voor de voetballiefhebbers staat zondagmiddag een groot scherm op het festivalterrein waarop de festivalbezoekers de WK-finale van de Oranjeleeuwinnen tegen de Verenigde Staten kunnen bekijken.</p><p>Op het affiche van het festival staan bekende namen als The Chemical Brothers, Disclosure, Oscar and the Wolf, Nina Kraviz, Netsky, Charlotte de Witte, Richie Hawtin, Alan Walker, San Holo, Sam Feldt, Chocolate Puma, Donnie en Eric Prydz.</p><p>Eikenprocessierups</p><p>De organisatoren zijn in de afgelopen periode druk geweest met het bestrijden van de eikenprocessierups. „We hebben, voor zover mogelijk, deze weggehaald. Buiten ons terrein is dat gebeurd door en in samenspraak met de gemeente, terwijl we het zelf op het terrein hebben gedaan. We kunnen niet helemaal garanderen dat er geen overlast is, maar we hebben alles wat binnen onze macht ligt, gedaan om dat te voorkomen”, zegt organisator Paul Brouwer.</p><p>In totaal worden komend weekend meer dan 50.000 mensen verwacht. We Are Electric beleefde in 2015 de eerste editie en is ontwikkeld door Fourmation Entertainment en Paaspop tot een meerdaags muziekfestival dat zich voornamelijk richt op cross-over live acts. Onlangs is de samenwerking met ID&amp;T aangegaan, voornamelijk om het festival verder te laten groeien.</p>
