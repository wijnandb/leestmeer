---
layout: post
title: "Bijna honderd doden bij aanval op dorp Mali"
date: Mon, 10 Jun 2019 15:51:22 +0200
category: buitenland
externe_link: "https://www.telegraaf.nl/nieuws/1470906083/bijna-honderd-doden-bij-aanval-op-dorp-mali"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ddbd3802-8b86-11e9-a982-02d2fb1aa1d7.JPG"
---

<p class="intro">Bij een aanval op een dorp in het midden van Mali dat wordt bewoond door de Dogonstam zijn minstens 95 mensen gedood. Gewapende mannen bestormden het dorpje Sobane-Kou in de nacht van zondag op maandag, melden persbureaus Reuters en AFP.</p> <p>„We hebben 95 lichamen geborgen, alle lichamen zijn verbrand. We kammen op het moment het dorp uit”, zegt een bron tegen AFP. Er wonen 300 mensen in Sobane-Kou.</p><p>In Mali zijn al lange tijd gevechten tussen de Afrikaanse stammen Fulani en Dogon. Onder het regime van de oude president Amadou Touré mochten de Fulani vanuit Burkina Faso de grens oversteken naar Mali omdat daar de grond beter is. De Dogon treden hard op tegen de Fulani. Zij zijn altijd tegen de komst van hun zuiderburen geweest en houden hen met geweld tegen. Bij een aanval op 23 maart kwamen 157 Fulani om het leven.</p><p>Of de Fulani achter de aanval op het Dogon-dorp zit is onbekend, maar lijkt aannemelijk.</p>
