---
layout: post
title: "Hamilton: ’Zij moeten hun werk doen’"
date: Sun, 23 Jun 2019 22:06:50 +0200
categories: 
- sport 
- autosport 
externe_link: "https://www.telegraaf.nl/sport/294524151/hamilton-zij-moeten-hun-werk-doen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9e4a14bc-95f2-11e9-94e8-02d1dbdc35d1.jpg"
---

<p class="intro">Lewis Hamilton legt de schuld voor het tot nog toe wat vlakke Formule 1-seizoen bij de organisatoren en niet bij de coureurs. Fans klagen over de voorspelbaarheid en het gebrek aan sensatie.</p> <p>„Als je zegt dat het saai is, dan begrijp ik dat volkomen. Maar wij maken de regels niet. Wij hebben niets te maken met het bepalen van het prijzengeld en alles. Je zou de mensen aan de top onder druk moeten zetten. Zij moeten hun werk doen. Ik denk dat ze dat proberen, maar ze nemen al jarenlang slechte beslissingen. Het is al jarenlang hetzelfde”, zei de 34-jarige Hamilton, die zondag ook met overmacht de GP van Frankrijk won.</p><p>„Het begon bij Bernie Ecclestone en de beslissingen die toen werden genomen. Het is nog altijd hetzelfde. Totdat de manier van leiden verandert, blijft alles volgens mij bij het oude.”</p><p>Afgelopen week was de vijfvoudig wereldkampioen aanwezig bij een bijeenkomst van autosportfederatie FIA. „Ze hebben tot nu toe altijd beslissingen genomen zonder input van de coureurs”, aldus Hamilton. „Ik word er zelf niet beter van om daar te gaan zitten. Maar als ik kan helpen de fans betere races te geven, dan zou ik daar trots op zijn.”</p>
