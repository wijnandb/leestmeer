---
layout: post
title: "Pinkpopcamping later open en korter voorprogramma Jeugd van Tegenwoordig vanwege noodweer"
date: Fri, 07 Jun 2019 15:15:18 +0200
category: nieuws
externe_link: "https://nos.nl/l/2288010"
feature_image: "https://nos.nl/data/image/2016/06/20/292215/1008x567.jpg"
---

<p>De organisatie van Pinkpop waarschuwt festivalgangers voor het verwachte noodweer.</p>
<p>Voor de omgeving van Landgraaf is code oranje afgegeven. Er worden aan het eind van de middag en het begin van de avond flinke regen- en onweersbuien verwacht. Die gaan ook nog eens gepaard met hagel en zware windstoten, schrijft 1Limburg.</p>
<h2>Camping later open</h2>
<p>Pinkpop begint morgen, maar vandaag gaan de campings rond het festivalterrein al open. Eigenlijk zou dat om 18.00 gebeuren, maar de organisatie heeft besloten dat met een uur uit te stellen. Ze hopen dat het heftigste weer dan voorbij is.</p>
<p>"Ben je nog niet onderweg, kom dan later", schrijft het festival als tip voor festivalgangers op zijn website. Mensen die al in de buurt zijn wordt aangeraden om in hun auto te schuilen of op de treinstations van Heerlen en Sittard te blijven. Mensen die nu al voor de deur staan worden opgevangen.</p>
<h2>De Jeugd</h2>
<p>Ook het schema van het concert van De Jeugd van Tegenwoordig in het Olympisch Stadion in Amsterdam is aangepast vanwege het weer. De deuren gaan tweeÃ«nhalf uur later open dan gepland en het voorprogramma is ingekort.</p>
<p>Het is het duizendste optreden van de Nederlandse hiphopformatie, daarom is het Olympisch Stadion als bijzondere locatie gekozen.</p>
