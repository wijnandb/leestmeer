---
layout: post
title: "ING helpt AEX bij hogere start op ECB-dag"
date: Thu, 06 Jun 2019 09:05:59 +0200
categories: 
- financieel 
- koersen 
externe_link: "https://www.telegraaf.nl/financieel/1353074453/ing-helpt-aex-bij-hogere-start-op-ecb-dag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/89b13dfe-8829-11e9-983a-02d2fb1aa1d7.jpg"
---

<p class="intro">De Amsterdamse beurs kwam donderdag positief uit de startblokken in de aanloop naar het rentebesluit van de Europese centrale Bank later vanmiddag. Vooral ING gaf de AEX een steun in de rug. Arcelor Mittal zat in de achterhoede.</p> <p>De AEX-index noteerde rond vijf over negen 0,2% hoger op 544,88 punten. De Midkap-index ging fractioneel vooruit naar 744,50 punten.</p><p>Wall Street hield gisteravond de vaart er aardig in voortbordurend op de hoop dat de Amerikaanse centrale Bank later dit jaar de beleiderente zal gaan verlagen. Verder kwam naar buiten dat Mexico en Amerika er nog niet in zijn geslaagd om een deal te bereiken over immigratie en handel. Volgende week zullen de gesprekken worden hervat. Eind vorige maand had president Trump nog gedreigd om importheffingen in te gaan voeren op alle Mexicaanse goederen.</p><p>Vanmiddag zullen alle ogen zijn gericht op het rentebesluit van de Europese centrale Bank (ECB) die zo goed als zeker zal herhalen om de rentetarieven tot het einde van dit jaar ongewijzigd te laten. Naar verwachting zal ECB-voorzitter Draghi vandaag aankondigen tegen welke tarieven banken straks bij de ECB kunnen aankloppen.</p><p>In de AEX werd ING door beleggers 1% hoger gezet. Analisten van JPMorgan hebben het advies voor het financiële concern verhoogd. Adyen volgde met een plus van 0,5%.</p><p>Aan de andere kant deed Arcelor Mittal een stapje terug en raakte 1% kwijt.</p><p>In de Midkap ging WDP aan kop met een 1% hogere notering. Het logistiek vastgoedfonds en VIB Vermögen kondigden aan hun logistieke vastgoedportefeuilles in Duitsland uit te breiden.</p>
