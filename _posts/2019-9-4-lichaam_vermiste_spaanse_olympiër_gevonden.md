---
layout: post
title: "Lichaam vermiste Spaanse olympiër gevonden"
date: Wed, 04 Sep 2019 15:27:27 +0200
category: sport
externe_link: "https://www.telegraaf.nl/sport/701672793/lichaam-vermiste-spaanse-olympier-gevonden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/599dd3d2-cf1b-11e9-8388-02d2fb1aa1d7.jpg"
---

<p class="intro">Het levenloze lichaam van de Spaanse ex-skiester Blanca Fernández Ochoa is woensdag gevonden. De politie vond het lijk op de top van de 1945 meter hoge berg La Peñota in de Sierra de Guadarrama, zo’n 65 kilometer buiten Madrid.</p> <p>De atlete, die tijdens de Winterspelen van Albertville in 1992 brons pakte op de slalom, was al elf dagen vermist. Ze is 56 jaar geworden.</p><p>Ochoa had aangekondigd vijf dagen te gaan wandelen. Toen ze niet terugkeerde sloeg haar familie alarm.</p><p>De politie zocht in het deels onherbergzame gebied met honderd agenten, honderd leden van de Guardia Civil, 25 brandweermannen en een groep van zestig vrijwilligers naar Ochoa. Ook werden honden, drones en een helikopter ingezet.</p><p>De vermissing was een nationale zaak in Spanje. Vele Spaanse prominenten hebben de familie hun medeleven betuigd.</p>
