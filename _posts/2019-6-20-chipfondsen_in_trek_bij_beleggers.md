---
layout: post
title: "Chipfondsen in trek bij beleggers"
date: Thu, 20 Jun 2019 10:06:00 +0200
categories: 
- financieel 
- koersen 
externe_link: "https://www.telegraaf.nl/financieel/1902535580/chipfondsen-in-trek-bij-beleggers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4eba095a-9333-11e9-a315-02d1dbdc35d1.jpg"
---

<p class="intro">Na een opgewekte start hield de AEX donderdag de wind in de rug. Het vooruitzicht dat de Amerikaanse centrale bank klaar staat om in actie te komen om de economie te ondersteunen, wakkerde de animo bij beleggers om aandelen te kopen flink aan. ASML nam bij de hoofdfondsen het voortouw. De bankaandelen en Aegon zaten in de achterhoede.</p> <p>De AEX-index noteerde rond tien uur 0,7% hoger op 565,19 punten, het hoogste niveau sinds begin mei. De Midkap-index ging ook 0,7% vooruit naar 785,74 punten.</p><p>Elders in Europa zat de stemming er ook goed in. De beursgraadmeters in Parijs en Frankfurt wonnen tot 0,9%. Londen steeg 0,4% voorafgaand aan het rentebesluit van de Bank of England.</p><p>Op Wall Street stonden er gisteravond ook winsten op de koersborden na het Amerikaanse rentebesluit. De Fed had eerder aangegeven ’geduldig’ te zijn met aanpassingen van de rente, maar schrapte deze term in zijn verklaring op het rentebesluit. Dit kan mogelijk duiden op een snellere rentestap. Veel economen verwachten dat het Amerikaanse rentetarief volgende maand al zal worden verlaagd.</p><p>In Azië kreeg de Nikkei-index in Japan er 0,6% bij mede vanwege de hoop dat de Japanse centrale bank die de rente ongewijzigd hield in de nabije toekomst net als de Fed de economie een stimulans zal geven.</p><p>Vanmiddag komt de Britse centrale bank (BoE) naar buiten met het rentebesluit. De BoE zal naar verwachte de rente ongewijzgd houden.</p><p>De olieprijs (Brent) trok vanochtend flink aan tot boven de $63 vanwege het vooruitzicht op monetaire ondersteuning van de economische groei.</p><p>In de grotendeels geheel groengekleurde AEX werd koploper ASML 1,9% meer waard De Amerikaanse bank Wells Fargo gaat chipmachinefabrikant volgen met een overwogen-advies.</p><p>Phikips kon ook kopersinteresse rekenen met een vooruitgang van 1,2%. IMCD zat eveneens in de voorhoede en ging 1,3% vooruit. RD Shell steeg 0,7% geholpen door de aantrekkende olieprijzen.</p><p>Het defensieve voedingsaandeel Ahold Delhaize liet 0,4% liggen. De bankwaarden ING en ABN zakten beide 0,2%. Aegon gleed 0,6% weg.</p><p>In de Midkap nam ASMI de koppositie over met een plus van 2,8%. AMG koerste 1,8% hoger.</p><p>Meer financieel nieuws via de mail? Schrijf je hier in voor onze nieuwsbrief!</p>
