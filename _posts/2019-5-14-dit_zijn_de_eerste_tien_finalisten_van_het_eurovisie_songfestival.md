---
layout: post
title: "Dit zijn de eerste tien finalisten van het Eurovisie Songfestival"
date: Tue, 14 May 2019 21:03:39 +0200
category: nieuws
externe_link: "https://nos.nl/l/2284654"
feature_image: "https://nos.nl/data/image/2019/05/14/549997/1008x567.jpg"
---

<p>Uit de eerste halve finale van het Eurovisie Songfestival gaan onder meer Australië, IJsland en, verrassend, San Marino door naar de finale op zaterdag. Zeventien landen traden op, voor tien was een finaleplek weggelegd. De Belgische deelnemer Eliot gaat niet door, net als de kandidaten van Portugal en Hongarije, die van tevoren juist veel kans leken te maken.</p>
<p>Dit zijn de landen die zaterdag in de finale staan (klik op het land om de act te zien): </p>
<p>Griekenland Wit-Rusland Servië Cyprus Estland Tsjechië Australië IJsland San Marino Slovenië</p>
<p>De uitslag van de halve finale is gebaseerd op 50 procent jury-oordeel en 50 procent televoting. De tien geplaatste landen werden in willekeurige volgorde opgenoemd.</p>
<h2>Duncan Laurence</h2>
<p>De Nederlandse inzending Duncan Laurence, een van de favorieten voor de zege, kwam nog niet in actie. Hij treedt donderdag op in de tweede halve finale. Dan gaan er opnieuw tien landen naar de finale.</p>
<p>Een van de landen die dus doorgaan is Australië. Dat land staat met operazangeres Kate Miller-Heidke bij de bookmakers hoog genoteerd voor de eindzege.</p>
<p>In deze video zie je meer opvallende acts:</p>
