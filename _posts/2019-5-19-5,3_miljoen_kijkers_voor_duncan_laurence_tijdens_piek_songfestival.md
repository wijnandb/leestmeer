---
layout: post
title: "5,3 miljoen kijkers voor Duncan Laurence tijdens piek Songfestival"
date: Sun, 19 May 2019 08:48:41 +0200
category: cultuur
externe_link: "https://nos.nl/l/2285348"
feature_image: "https://nos.nl/data/image/2019/05/19/551064/1008x567.jpg"
---

<p>Ruim 5,3 miljoen mensen zaten gisteravond voor de televisie toen de Nederlandse zanger Duncan Laurence in Tel Aviv zijn lied Arcade vertolkte. Met het lied won de 25-jarige Laurence namens Nederland voor het eerst in 44 jaar de finale van het Eurovisie Songfestival.</p>
<p>De vier uur durende uitzending trok over de hele avond gemiddeld 4,4 miljoen kijkers, maar uit aanvullende kijkcijfers van de AVROTROS blijkt dus dat tijdens het optreden van Laurence bijna een miljoen mensen meer aan het kijken waren.</p>
<p>Na de finale bleven volgens Stichting Kijkonderzoek nog eens 2,4 miljoen mensen op om de uitslag te bekijken, die pas na middernacht kwam, met een piek van 4,6 miljoen kijkers rond 01.00 uur; het moment waarop bleek dat Laurence het Songfestival had gewonnen.</p>
<p>Bekijk hieronder een interview met Duncan van vlak na de uitzending:</p>
<p>Het Songfestival was gisteren met afstand het best bekeken programma op de Nederlandse televisie. Tijdens de uitslagen had bijna 80 procent van alle Nederlandse tv-kijkers ingeschakeld op het liedjesfestijn. Gedurende de finale zelf was dat 74,5 procent.</p>
<p>De best bekeken Songfestivalfinale blijft die van 2014, toen Waylon en Ilse DeLange meededen als The Common Linnets en op de tweede plek eindigden. Die finale trok gemiddeld 5,1 miljoen kijkers.</p>
<p>Duncan Laurence is oud-student van de Rockacademie in Tilburg. Studenten en medewerkers keken vol spanning naar de uitslag:</p>
