---
layout: post
title: "EK-brons voor zeilsters Zegers en Berkhout"
date: Tue, 14 May 2019 16:08:54 +0200
category: sport
externe_link: "https://nos.nl/l/2284595"
feature_image: "https://nos.nl/data/image/2019/05/13/549742/1008x567.jpg"
---

<p>Afrodite Zegers en Lobke Berkhout hebben brons gehaald bij het EK in Sanremo. De zeilsters in de 470-klasse eindigden als vierde in de finale en klommen daardoor in de eindstand naar de derde plaats. De Europese titel ging naar het Franse duo Camille Lecointre en Aloise Retornaz.</p>
<p>Door de bronzen medaille voldoen Zegers en Berkhout ook aan de nationale eis van sportkoepel NOC*NSF voor de Olympische Spelen van Tokio 2020. Het IOC stelt ook nog de eis dat een land bij de eerste zes van het WK op de geschoonde lijst, dus zonder de al gekwalificeerde landen, moet eindigen. Dat WK is in augustus in Japan op het olympisch water en pas daarna is de toewijzing definitief.</p>
<h2>Derde keer</h2>
<p>Het is voor de 38-jarige Lobke Berkhout de derde keer dat zij naar de Olympische Spelen gaat. De Amsterdamse won in 2008 en 2012 respectievelijk olympisch zilver en brons.</p>
<p>Zegers en Berkhout waren met het duo Mandy Mulder en Anneloes van Veen verwikkeld in een strijd om een startticket voor de Spelen. Mulder en Van Veen wisten zich niet te plaatsen voor de medalrace en verloren daarmee de strijd.</p>
