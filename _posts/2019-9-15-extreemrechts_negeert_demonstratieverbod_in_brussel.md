---
layout: post
title: "Extreemrechts negeert demonstratieverbod in Brussel"
date: Sun, 15 Sep 2019 16:20:04 +0200
category: buitenland
externe_link: "http://feeds.nos.nl/~r/nosnieuwsbuitenland/~3/ovZn6BZ0_js/2301831"
feature_image: "https://nos.nl/data/image/2019/09/15/577456/1008x567.jpg"
aantal: 148
unieke: 106
bron: "NOS"
---

<p>Belgische aanhangers van extreemrechts hebben een verbod genegeerd om vandaag in Brussel te demonstreren tegen een akkoord over de samenstelling van de nieuwe Vlaamse regering. Volgens Belgische media zijn meer dan veertig demonstranten opgepakt.</p>
<p>De groep die tot de betoging opriep, is boos omdat Vlaams Belang niet in de nieuwe coalitie zal zitten. Deze week werd bekend dat N-VA, CD&amp;V en Open VLD elkaar hebben gevonden en samen een regeerakkoord gaan schrijven.</p>
<h2>'Mars op Brussel'</h2>
<p>Een extreemrechtse groep riep op tot een 'Mars op Brussel' om de verontwaardiging over het ontbreken van Vlaams Belang tot uiting te brengen. Zo'n 1100 mensen gaven op sociale media aan dat ze zouden komen.</p>
<p>Hoeveel betogers werkelijk zijn komen opdagen is niet bekend. Vlaams Belang had zich van de oproep gedistantieerd.</p>
<p>De burgemeester van Brussel had de demonstratie om veiligheidsredenen verboden. Ook op tegendemonstraties was een verbod uitgevaardigd.</p><img src="http://feeds.feedburner.com/~r/nosnieuwsbuitenland/~4/ovZn6BZ0_js" height="1" width="1" alt=""/>
