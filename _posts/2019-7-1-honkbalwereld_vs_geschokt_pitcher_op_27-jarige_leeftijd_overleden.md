---
layout: post
title: "Honkbalwereld VS geschokt: pitcher op 27-jarige leeftijd overleden"
date: Tue, 02 Jul 2019 00:17:07 +0200
category: sport
externe_link: "https://nos.nl/l/2291547"
feature_image: "https://nos.nl/data/image/2019/07/02/560495/1008x567.jpg"
---

<p>In de Verenigde Staten is vol ongeloof gereageerd op het nieuws dat Los Angeles Angels-pitcher Tyler Skaggs op 27-jarige leeftijd is overleden.</p>
<p>Het lichaam van de honkballer uit de MLB (Major League Baseball) is aangetroffen in een hotel in Texas. Hij was daar met zijn team om een wedstrijd te spelen. De doodsoorzaak is niet bekend.</p>
<p>Texas Rangers, dat donderdag thuis tegen de Angels zou aantreden, zegt in een verklaring dat de wedstrijd is uitgesteld tot een nog onbekend moment. Skaggs, die samen met de Antilliaan Andrelton Simmons bij de Angels speelde, pitchte afgelopen zaterdag nog tegen de Oakland A's. </p>
<p>Rob Manfred, voorzitter van de MLB, toonde zijn medeleven met de nabestaanden. "Ik ben diep bedroefd door de tragedie van vandaag in Texas", zei hij. "Ieder van ons betuigt zijn medeleven aan Tyler's vrouw Carli, hun familie, hun vrienden en al zijn teamgenoten en collega's van de Angels."</p>
