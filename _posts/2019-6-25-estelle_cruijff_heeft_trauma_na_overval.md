---
layout: post
title: "Estelle Cruijff heeft trauma na overval"
date: Tue, 25 Jun 2019 18:24:30 +0200
categories: 
- entertainment 
- opinie 
externe_link: "https://www.telegraaf.nl/entertainment/1774374245/estelle-cruijff-heeft-trauma-na-overval"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f4a09042-9765-11e9-8689-02c309bc01c1.jpg"
---

<p class="intro">Estelle Cruijff, die vorig jaar op brute wijze werd overvallen, heeft een trauma overgehouden aan het incident. Dat vertelt de presentatrice in een interview in LINDA. Vakantieboek.</p> <p>„Ze hebben me behoorlijk te grazen genomen, dat had ik nog nooit meegemaakt. Ik heb m’n longen uit mijn lijf gegild”, vertelt Estelle. De ex-vrouw van Ruud Gullit werd afgelopen november voor haar huis van haar scooter gesleurd waarna haar Rolex hardhandig van haar werd afgenomen.</p><p>„Je voelt je heel kwetsbaar, want iemand heeft aan je gezeten en je privacy geschonden. Best heftig.” Het heeft een paar maanden geduurd voordat Estelle ’s avonds de straat weer op durfde, maar ze zegt dat het nu al een stuk beter gaat dan drie maanden geleden. Al blijft ze naar eigen zeggen wel altijd alert buitenshuis.</p><p>In november vorig jaar werden Estelle en een vriendin na een avondje stappen in de hoofdstad ingesloten door drie mannen die vervolgens meteen begonnen met slaan en schoppen om er daarna met haar sieraden vandoor te gaan. Ondertussen heeft de ’rolex-bende’, zoals de misdadigers die het de afgelopen tijd hebben gemunt op dure horloges van slachtoffers worden genoemd, meerdere keren toegeslagen. René van Dam, Ronny Rosenbaum en tal van anderen zijn op gewelddadige wijze beroofd.</p>
