---
layout: post
title: "Kroonprinses Victoria en prins Daniel naar Denemarken"
date: Thu, 22 Aug 2019 20:38:00 +0200
categories: 
- entertainment 
- royalty 
externe_link: "https://www.telegraaf.nl/entertainment/1851325287/kroonprinses-victoria-en-prins-daniel-naar-denemarken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1764baba-c50e-11e9-92ca-02d2fb1aa1d7.jpg"
---

<p class="intro">Kroonprinses Victoria en prins Daniel van Zweden reizen volgende maand naar Denemarken, samen met een Zweedse handelsdelegatie. In Kopenhagen worden ze op 16 september ontvangen door kroonprins Frederik en kroonprinses Mary, kondigen de Scandinavische koningshuizen aan.</p> <p>Victoria en Daniel zullen naar verwachting verschillende bedrijven in de Deense hoofdstad bezoeken, waaronder het regionale hoofdkwartier van de Verenigde Naties dat bekendstaat als de VN-stad. Ook bezoeken ze de jaarlijkse top van de Deense industriebedrijven en nemen ze deel aan een Zweeds-Deens zakenforum.</p><p>Denemarken is een van de grootste handelspartners van Zweden. Het doel van het bezoek is het versterken van de relaties van de twee landen op het gebied van de gezondheidssector, de energietransitie en op het gebied van infrastructuur en transport. Tegelijkertijd richt het bezoek zich op de zeventien werelddoelen van de VN, onderwerpen waar zowel de Zweedse als de Deense royals zich voor inzetten.</p><p>In het voorjaar van 2017 waren de rollen omgekeerd en brachten kroonprins Frederik en Mary een vergelijkbaar werkbezoek aan Stockholm.</p>
