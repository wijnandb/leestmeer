---
layout: post
title: "Wielertoppers laten NK massaal schieten"
date: Mon, 20 May 2019 19:19:41 +0200
categories: 
- sport 
- wielrennen 
externe_link: "https://www.telegraaf.nl/sport/3617893/wielertoppers-laten-nk-massaal-schieten"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ed1cf3c6-7b2a-11e9-8145-02d2fb1aa1d7.jpg"
---

<p class="intro">Het komende NK wielrennen voor elite is niet bijster in trek bij de vaderlandse toppers. Minstens zes aansprekende namen ontbreken op de startlijst van de koers die op zondag 30 juni in Ede en omgeving wordt verreden.</p> <p>Dylan Groenewegen, op voorhand een van de grote favorieten, laat de wedstrijd links liggen omdat die niet past in zijn (laatste) voorbereiding op de Tour de France. Andere coureurs van Jumbo-Visma die ontbreken in Gelderland, zijn Steven Kruijswijk en Robert Gesink. Titelverdediger Mathieu van der Poel laat de strijd om het rood-wit-blauw lopen vanwege een rustperiode.</p><p>Ook Tom Dumoulin, Wilco Kelderman en Sam Oomen van Team Sunweb zullen niet van de partij zijn. Dat geldt eveneens voor de twee Nederlanders van Team Ineos die Chris Froome moeten helpen aan zijn vijfde Tourzege: Wout Poels en Dylan van Baarle.,,Bij onze ploeg hebben ze liever dat de coureurs die naar Frankrijk gaan, uit voorzorg de nationale kampioenschappen overslaan'', aldus Van Baarle, die wel acte de presence geeft op het NK tijdrijden. Ook Bauke Mollema van Trek-Segafredo laat verstek gaan.</p>
