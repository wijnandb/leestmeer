---
layout: post
title: "Trump legt Mexico importheffingen op om immigratiebeleid"
date: Fri, 31 May 2019 07:27:14 +0200
category: nieuws
externe_link: "https://nos.nl/l/2287017"
feature_image: "https://nos.nl/data/image/2019/05/31/553684/1008x567.jpg"
---

<p>De Amerikaanse president Donald Trump legt Mexico importheffingen op omdat hij vindt dat het land te weinig doet tegen illegale immigratie naar de Verenigde Staten. Vanaf 10 juni geldt daarom een tarief van 5 procent op alle goederen die vanuit Mexico de VS binnenkomen.</p>
<p>De heffing geldt totdat er geen illegalen meer de grens oversteken, zegt Trump op Twitter. Hij voegt eraan toe dat zolang het "immigratieprobleem niet is verholpen, de tarieven geleidelijk zullen stijgen".</p>
<p>Het Witte Huis laat in een verklaring weten dat op 1 juli de importheffing wordt verhoogd naar 10 procent als de illegale immigratie niet stopt. Vervolgens zal het tarief iedere maand met 5 procent stijgen tot op 1 oktober het maximum van 25 procent is bereikt. De heffingen zullen worden opgeheven als Mexico genoeg heeft gedaan om het immigratieprobleem aan te pakken, aldus de Amerikanen.</p>
<p>In 2017 overwoog Trump al om goederen uit Mexico een importheffing van 20 procent op te leggen. Daarmee wilde hij de bouw van de grensmuur tussen beide landen betalen, maar hij drukte dat uiteindelijk niet door.</p>
