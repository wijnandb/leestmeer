---
layout: post
title: "Rode Kruis wil EHBO-les voor alle scholieren"
date: Mon, 20 May 2019 06:47:55 +0200
category: nieuws
externe_link: "https://nos.nl/l/2285486"
feature_image: "https://nos.nl/data/image/2017/10/23/426398/1008x567.jpg"
---

<p>Het Rode Kruis vindt dat alle middelbare scholieren les moeten krijgen in EHBO. De hulporganisatie is samen met een groep artsen een handtekeningenactie gestart om het voorstel op de politieke agenda te krijgen.</p>
<p>Volgens het Rode Kruis heeft 17 procent van de bevolking een geldig EHBO-certificaat. Sommige scholen geven wel EHBO-les, maar dat zijn er volgens de hulporganisatie nog veel te weinig.</p>
<p>"Helaas horen we regelmatig verhalen van kinderen die vertellen dat hun ouders onwel werden", zegt Rode Kruis-directeur Marieke van Schaik. "Ze wisten niet wat ze moesten doen. Dat wil je natuurlijk voorkomen en dat kan. Door dit soort lessen te organiseren zorg je ervoor dat uiteindelijk de hele Nederlandse samenleving beter voorbereid is op noodsituaties."</p>
<h2>Speciale instructeurs</h2>
<p>Tijdens de lessen zouden scholieren onder meer moeten leren hoe ze moeten reanimeren, wat ze moeten doen als iemand een brandwond heeft en hoe ze een ernstige bloeding moeten stoppen. Volgens het Rode Kruis kunnen de lessen worden gegeven door speciale instructeurs en medici, zodat de leerkrachten het niet nog drukker krijgen.</p>
<p>Het plan van het Rode Kruis wordt ondersteund door Schok &amp; Pomp, een organisatie die EHBO-cursussen geeft. "Met enige regelmaat zien wij patiÃ«nten op de Spoedeisende Hulp die baat hadden gehad bij goede eerste hulpverlening op locatie. Dat moet in een land als Nederland echt beter kunnen", zegt Bernard Leenstra van Schok &amp; Pomp.</p>
<p>De handtekeningenactie is een burgerinitiatief. Als er 40.000 handtekeningen komen, moet de Tweede Kamer erover praten.</p>
