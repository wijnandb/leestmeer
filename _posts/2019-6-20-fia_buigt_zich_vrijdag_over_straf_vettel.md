---
layout: post
title: "FIA buigt zich vrijdag over straf Vettel"
date: Thu, 20 Jun 2019 12:47:14 +0200
categories: 
- entertainment 
- opinie 
externe_link: "https://www.telegraaf.nl/sport/2020547031/fia-buigt-zich-vrijdag-over-straf-vettel"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c3fd2110-9348-11e9-be21-0218eaf05005.jpg"
---

<p class="intro">De FIA buigt zich vrijdag vanaf 14.15 uur over de tijdstraf die Sebastian Vettel tijdens de Grand Prix van Canada kreeg opgelegd. Dat gebeurt in Le Castellet, waar zondag de Grand Prix van Frankrijk op het programma staat.</p> <p>Een medewerker van Ferrari mag aan de FIA uitleggen waarom Vettel geen tijdstraf verdient. De Duitser reed van start tot finish aan de leiding op het circuit van Montreal, met Lewis Hamilton vlak achter hem. Toen Vettel zich verkeek in een bocht en een stuk door het gras naast de baan moest, hinderde hij Hamilton bij het terugrijden op het circuit. De raceleiding legde Vettel 5 strafseconden op, hetgeen betekende dat de Duitser na afloop van de eerste naar de tweede plaats werd teruggezet.</p><p>Vettel voelde zich bestolen en Ferrari wilde meteen een klacht indienen, maar de regels van de Formule 1 staan geen beroep toe tegen een straf uitgedeeld tijdens de race. De renstal mag nu gebruikmaken van een artikel uit de internationale sportcode om de straf aan te vechten. Ferrari moet daarvoor wel bewijs aanleveren dat ten tijde van de race niet bekend was, maar dat Vettel wel kan vrijpleiten.</p>
