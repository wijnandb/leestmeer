---
layout: post
title: "VolkerWessels hard omhoog op Damrak"
date: Tue, 29 Oct 2019 15:46:00 +0100
categories: 
- financieel 
- koersen 
externe_link: "https://www.telegraaf.nl/financieel/794363846/volker-wessels-hard-omhoog-op-damrak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/21ae3c08-fa5b-11e9-96be-0255c322e81b.jpg"
aantal: 323
unieke: 222
bron: "De Telegraaf"
---

<p class="intro">VolkerWessels was dinsdagmiddag de grote winnaar op de beurs in Amsterdam. Grootaandeelhouder Reggeborgh wil het bouwbedrijf helemaal in handen krijgen en dat deed de koers van het aandeel flink opveren. Beleggers kregen daarnaast weer een flinke hoeveelheid kwartaalcijfers voor de kiezen en waren met hun aandacht deels bij de Amerikaanse Federal Reserve, die begon aan zijn tweedaagse rentevergadering.</p> <p>De AEX-index op Beursplein 5 noteerde omstreeks 15.40 uur 0,4 procent lager op 581,15 punten. De MidKap leverde 0,3 procent in tot 873,35 punten. Parijs won 0,1 procent, Frankfurt was vlak en Londen daalde 0,6 procent.</p><p>VolkerWessels kreeg er bij de kleinere fondsen bijna 18 procent aan beurswaarde bij. Reggeborgh doet een bod van 21,75 euro per aandeel, inclusief het interim-dividend. Het investeringsfonds van de familie Wessels heeft al 63,6 procent van de aandelen in handen. VolkerWessels liet weten het bod zorgvuldig te zullen bestuderen. De onderhandelingen met Reggeborgh zijn nog in een beginstadium. Als Reggeborgh slaagt zal VolkerWessels vermoedelijk weer van de beurs verdwijnen.</p><p>GrubHub</p><p>Bij de hoofdfondsen in Amsterdam ging maaltijdbestelbedrijf Takeaway 3,3 procent omlaag. Europese maaltijdbedrijven als Just Eat en Delivery Hero werden respectievelijk 1,4 en 2,1 procent lager gezet na teleurstellende cijfers van de Amerikaanse branchegenoot GrubHub. Het aandeel GrubHub, dat ook een notering heeft in Frankfurt, kelderde ruim 39 procent.</p><p>De grootste daler in de AEX was industrieel toeleverancier Aalberts met een min van 3,7 procent na een adviesverlaging door ABN AMRO. Vastgoedconcern Unibail-Rodamco-Westfield leverde 1,6 procent in na een handelsbericht.</p><p>BP</p><p>Verder gaven fabrikant van laadpalen Alfen (plus 5,2 procent) en maker van elektrische componenten Neways Electronics (min 4,7 procent) een kijkje in de boeken. In Frankfurt verloor Deutsche BÃ¶rse 2,7 procent na tegenvallende resultaten van de beursuitbater. Olie- en gasconcern BP zakte 3,8 procent in Londen na een forse winstdaling in het derde kwartaal.</p><p>De euro noteerde 1,1105 dollar, tegen 1,1097 dollar een dag eerder. Een vat Amerikaanse olie werd 1,6 procent goedkoper op 54,92 dollar. Brentolie kostte 1 procent minder op 60,95 dollar.</p>
