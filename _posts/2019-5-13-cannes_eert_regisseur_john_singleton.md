---
layout: post
title: "Cannes eert regisseur John Singleton"
date: Mon, 13 May 2019 17:27:39 +0200
category: entertainment
externe_link: "https://www.telegraaf.nl/entertainment/3580630/cannes-eert-regisseur-john-singleton"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/bab5d3c2-7593-11e9-b2bc-02d2fb1aa1d7.png"
---

<p class="intro">Het Filmfestival van Cannes eert dit jaar de onlangs overleden Amerikaanse regisseur John Singleton. In het openluchtprogramma Cinema de la Plage is dit jaar zijn debuutfilm Boyz N the Hood opgenomen, maakte het festival maandag bekend. Boyz in the Hood draaide in 1991 op het festival in het programma Un Certain Regard.</p> <p>Singleton overleed twee weken geleden op 51-jarige leeftijd nadat hij was getroffen door een zware beroerte en in coma raakte. De regisseur en scriptschrijver maakte furore met zijn debuut Boyz N the Hood, een film die drie zwarte vrienden volgt die opgroeien in een achterstandsbuurt in Los Angeles. Daarvoor kreeg hij op 24-jarige leeftijd Oscarnominaties voor beste regisseur en beste originele script. Nog altijd geldt hij in beide categorieën als jongste genomineerde ooit.</p><p>Singleton was ook de eerste Afro-Amerikaan die kans maakte op de prestigieuze filmprijs. Naast zijn werk in de filmwereld regisseerde John verschillende videoclips van Michael en Janet Jackson en afleveringen van onder meer de series Empire en Billions.</p><p>Het festival van Cannes gaat dinsdag van start met de vampierenkomedie The Dead Don’t Die van regisseur Jim Jarmush. Het evenement duurt tot en met 25 mei.</p>
