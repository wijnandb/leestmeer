---
layout: post
title: "Standbeeld en stadion Cruijff in Barcelona"
date: Mon, 26 Aug 2019 07:01:17 +0200
categories: 
- entertainment 
- opinie 
externe_link: "https://www.telegraaf.nl/sport/935566125/standbeeld-en-stadion-cruijff-in-barcelona"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/18b7a2fa-c7c6-11e9-8534-02c309bc01c1.jpg"
---

<p class="intro">FC Barcelona bewijst maandag en dinsdag eer aan clubicoon Johan Cruijff.</p> <p>De Catalaanse club onthult maandag om 19.30 uur op het plein voor Camp Nou een standbeeld voor de in 2016 overleden Amsterdammer. Een dag later vindt om 19.00 uur de opening plaats van het nieuwe Estadi Johan Cruijff, het nieuwe stadion op het trainingscomplex van de FC Barcelona.</p><p>In het nieuwe stadion dat het Mini Estadi vervangt, gaat het tweede elftal van de Catalanen en de vrouwenploeg van onder meer Lieke Martens en Stefanie van der Gragt spelen. Het stadion wordt geopend met een wedstrijd tussen de onder-19-teams van FC Barcelona en Ajax. De wedstrijd is uitverkocht.</p><p>Het stadion ligt in het Ciutat Esportiva Joan Gamper, het trainingscomplex van FC Barcelona. Eind vorige maand werden ook grote muurschilderingen van Cruijff rondom het complex afgemaakt. Cruijff speelde van 1973 tot en met 1978 bij FC Barcelona en was van 1988 tot en met 1996 coach bij de Catalanen. In 1992 veroverde hij met zijn team de Europa Cup 1.</p>
