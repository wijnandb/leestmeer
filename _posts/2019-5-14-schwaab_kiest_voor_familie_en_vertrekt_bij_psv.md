---
layout: post
title: "Schwaab kiest voor familie en vertrekt bij PSV"
date: Tue, 14 May 2019 16:20:20 +0200
category: sport
externe_link: "https://www.telegraaf.nl/sport/3585760/schwaab-kiest-voor-familie-en-vertrekt-bij-psv"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6a3c8c04-7653-11e9-a0e7-0217670beecd.jpg"
---

<p class="intro">Daniel Schwaab vertrekt aan het einde van het seizoen bij PSV. De Duitser doet dat om persoonlijke redenen. „Hij kiest voor zijn familie”, zei coach Mark van Bommel. „Dat respecteren wij.” Schwaab heeft drie jaar in Eindhoven gespeeld.</p> <p>PSV, zo goed als kansloos in de strijd om de titel, wil het seizoen voor eigen publiek goed afsluiten. „We hebben ons niet anders voorbereid dan normaal”, zei Van Bommel over het duel met Heracles. „Het doel is gewoon winnen. Of we Luuk gaan helpen om topscorer te worden? Het zou mooi zijn als hij de dertig haalt, want dan hebben we in ieder geval twee keer gescoord.”</p><p>Verder was de debuterende trainer duidelijk in zijn analyse over het afgelopen jaar in de eredivisie. „Je kunt een heel mooi verhaal ophangen. We hebben heel vaak gescoord, de minste tegengoals moeten incasseren, maar aan het eind van de rit hebben we geen prijs. En als je geen prijs haalt, heb je het niet goed gedaan.”</p>
