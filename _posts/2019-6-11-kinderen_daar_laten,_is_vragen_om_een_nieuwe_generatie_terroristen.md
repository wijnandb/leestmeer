---
layout: post
title: "Kinderen daar laten, is vragen om een nieuwe generatie terroristen"
date: Tue, 11 Jun 2019 20:28:28 GMT
category: nieuws
externe_link: "https://www.volkskrant.nl/nieuws-achtergrond/de-kinderen-daar-laten-wegrotten-is-vragen-om-een-nieuwe-generatie-tot-op-het-bot-gefrustreerde-terroristen~bf1460ba/"
feature_image: "https://images0.persgroep.net/rcs/C3qd1012KnqtNHl9wJMBsIk3BEA/diocontent/130903025/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Toen Ferd Grapperhaus een halfjaar minister van Justitie was en nog niet volledig plat gemediatraind was, waardoor hij af en toe per ongeluk zei wat hij echt vindt, liet hij zich in het praatprogramma van Jeroen Pauw ontvallen dat ‘het verschrikkelijk verkeerd’ is dat Nederlandse baby’s, peuters en kleuters wier ouders voor IS hebben gewerkt of gevochten aan het verkommeren zijn in gevangenkampen in Noord-Syrië. Grapperhaus zei dat hij ‘aan het onderzoeken’ was hoe ‘men op een veilige wijze zou kunnen verwezenlijken dat die kinderen zouden kunnen terugkeren’. Want: ‘Die kinderen moeten daar weg; die moeten niet in zo’n kamp zitten.’
