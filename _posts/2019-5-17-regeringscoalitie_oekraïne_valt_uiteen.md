---
layout: post
title: "Regeringscoalitie Oekraïne valt uiteen"
date: Fri, 17 May 2019 13:57:54 +0200
categories: 
- entertainment 
- opinie 
externe_link: "https://www.telegraaf.nl/nieuws/3603933/regeringscoalitie-oekraine-valt-uiteen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/0dcfdd14-789b-11e9-aef4-02d1dbdc35d1.jpg"
---

<p class="intro">De regeringscoalitie van Oekraïne is uiteengevallen. De leden van het sociaal-conservatieve Volksfront, nu met 82 zetels de op één na grootste partij maar in de peilingen dramatisch gezakt, hebben besloten eruit te stappen, zei fractievoorzitter Maksim Boerbak vrijdag.</p> <p>Het parlement heeft nu dertig dagen de tijd om een nieuwe meerderheid te vormen. Dat lijkt gezien de verdeeldheid kansloos.</p><p>Het dwarsboomt volgens de Oekraïense media wel de plannen van de nieuwe president Volodimir Zelenski. Hij kan het parlement over een maand ontbinden, maar dat zou te laat zijn om vervroegde verkiezingen te kunnen uitschrijven. De reguliere stembusgang is al binnen zes maanden, op 27 oktober.</p><p>Zelenski (41) werd onlangs met overweldigende meerderheid gekozen tot opvolger van Petro Porosjenko. De politiek onervaren komiek en acteur wordt maandag geïnaugureerd en kan bij vervroegde verkiezingen optimaal profiteren van zijn grote populariteit op dit moment. De partij die voor hem werd opgericht, ’Dienaar van het Volk’ naar de tv-serie waarin hij speelde, is nog niet vertegenwoordigd in het parlement.</p>
