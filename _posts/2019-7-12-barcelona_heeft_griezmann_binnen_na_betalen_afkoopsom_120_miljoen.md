---
layout: post
title: "Barcelona heeft Griezmann binnen na betalen afkoopsom 120 miljoen"
date: Fri, 12 Jul 2019 15:35:12 +0200
categories: 
- sport 
- voetbal 
externe_link: "https://nos.nl/l/2293172"
feature_image: "https://nos.nl/data/image/2019/07/12/562968/1008x567.jpg"
---

<p>Het zat er al een tijd aan te komen, maar Barcelona heeft Antoine Griezmann overgenomen van Atlético Madrid. De Catalanen zijn bereid om aan hun rivaal in de Spaanse competitie een afkoopsom van 120 miljoen euro te betalen.</p>
<p>Griezmann wordt al een jaar in verband gebracht met Barcelona. De 28-jarige Franse aanvaller tekent voor vijf jaar in Camp Nou. Zijn nieuwe afkoopsom bedraagt maar liefst 800 miljoen euro.</p>
<h2>Komt Neymar ook nog?</h2>
<p>Vermoedelijk zal Griezmann bij Barcelona op de linkerflank spelen. Die positie is vacant sinds het vertrek van Neymar, die opvallend genoeg juist lonkt naar zijn oude werkgever en graag wil terugkeren bij Barcelona. Of dat nu nog doorgaat, is zeer de vraag.</p>
<p>Griezmann kwam vijf seizoenen uit voor Atlético Madrid, waarmee hij in 2018 de Europa League en de Super Cup won. Met het Franse elftal werd hij vorig jaar in eigen land wereldkampioen.</p>
<p>De aanvaller is een van de duurste spelers in de clubhistorie van Barcelona. Alleen Philippe Coutinho (145 miljoen euro) en Ousmane Dembélé (125 miljoen euro) kostten meer. Na Frenkie de Jong is Griezmann de tweede topaankoop voor komend seizoen.</p>
