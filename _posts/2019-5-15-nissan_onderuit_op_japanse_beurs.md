---
layout: post
title: "Nissan onderuit op Japanse beurs"
date: Wed, 15 May 2019 08:10:32 +0200
categories: 
- financieel 
- koersen 
externe_link: "https://www.telegraaf.nl/financieel/3589022/nissan-onderuit-op-japanse-beurs"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/66153d6c-76d8-11e9-aa5b-02d2fb1aa1d7.jpg"
---

<p class="intro">De Japanse effectenbeurs is woensdag met winst geëindigd en doorbrak daarmee een meerdaagse verliesreeks. Het algehele beurssentiment werd gesteund door de hoop dat de Verenigde Staten en China in de nabije toekomst toch een deal kunnen bereiken ondanks de recente escalatie van het handelsconflict. Het aandeel van de Japanse autofabrikant Nissan ging echter in de uitverkoop na publicatie van een teleurstellend jaarrapport.</p> <p>De toonaangevende Nikkei in Tokio sloot uiteindelijk 0,6 procent hoger op 21.188,56 punten. Nissan kende met een verlies van 6,5 procent de grootste koersdaling sinds 2016 en zakte tot het laagste niveau sinds december 2012. De automaker gaf de zwakste winstverwachting af in meer dan tien jaar en gaat 4800 banen schrappen. Die reorganisatie volgt op teleurstellende cijfers van Nissan dat midden in een schandaal rond voormalig topman Carlos Ghosn zit. Daarom sneed het bedrijf ook in het dividend.</p><p>De Chinese beurzen wonnen terrein. Zo noteerde de beursgraadmeter in Shanghai tussentijd 1,7 procent in de plus en dikte de Hang Seng-index in Hongkong 1 procent aan. Een tegenvallende groei van zowel de Chinese industriële productie als de winkelverkopen in april zorgde voor speculatie op meer stimuleringsmaatregelen door Peking. De Kospi in Seoul steeg 0,7 procent. In Sydney kreeg de All Ordinaries er 0,7 procent bij.</p>
