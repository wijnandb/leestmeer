---
layout: post
title: "Van Vleuten en Van Emden winnen NK tijdrijden"
date: Wed, 26 Jun 2019 16:14:00 +0200
category: sport
externe_link: "https://www.telegraaf.nl/sport/1927501342/van-vleuten-en-van-emden-winnen-nk-tijdrijden"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b7a91ca6-981c-11e9-8611-0255c322e81b.jpg"
---

<p class="intro">Annemiek van Vleuten heeft bij de Nederlandse kampioenschappen wielrennen met overmacht goud gewonnen op de tijdrit.</p> <p>De wereldkampioene van 2017 en 2018 was in Ede veel sneller dan alle anderen.</p><p>Van Vleuten deed 39.14 over de 31,8 kilometer. Ellen van Dijk, de winnares van vorig jaar, werd tweede en was ruim anderhalve minuut langzamer: 40.49. Het brons ging in 41.03 naar Anna van der Breggen.</p><p>Van Vleuten liep eind september bij een val in de wegwedstrijd van de WK in Innsbruck een zware knieblessure op. In maart maakte ze, sneller dan verwacht, haar rentree. Van Vleuten won dit jaar ook al Strade Bianche en Luik-Bastenaken-Luik.</p><p>Van Emden</p><p>Jos van Emden heeft zich bij de mannen verzekerd van de nationale titel bij het tijdrijden. De Nederlandse wielrenner van Jumbo-Visma had voor de 40,8 kilometer in Ede 46.59 nodig. Sebastian Langeveld (Education First) gaf acht seconden toe en werd tweede. Het brons ging naar Dylan van Baarle in 47.26.</p><p>Vorig jaar eindigde Van Baarle in Bergen op Zoom nog als eerste. Van Emden stelde toen teleur met de vijfde plek.</p><p>Tom Dumoulin, de winnaar van 2017, deed net als vorig jaar niet mee. De renner van Sunweb is nog niet fit na een knieblessure. Vorig jaar ontbrak Dumoulin omdat hij de voorbereiding op de Tour de France voorrang gaf.</p>
