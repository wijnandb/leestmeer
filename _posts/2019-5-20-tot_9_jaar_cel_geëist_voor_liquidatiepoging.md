---
layout: post
title: "Tot 9 jaar cel geëist voor liquidatiepoging"
date: Mon, 20 May 2019 07:06:40 +0200
categories: 
- entertainment 
- opinie 
externe_link: "https://www.telegraaf.nl/nieuws/3613264/tot-9-jaar-cel-geeist-voor-liquidatiepoging"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/80f559aa-7ae8-11e9-b651-02c309bc01c1.jpg"
---

<p class="intro">Tegen Don Victor M. en Frans H. zijn maandag gevangenisstraffen geëist van respectievelijk negen en zeven jaar cel voor het voorbereiden van een liquidatie in Utrecht. De officier van justitie noemt met name M. een "nietsontziende huurmoordenaar".</p> <p>De twee staan terecht in een groter proces tegen meerdere mannen die verdacht worden van meerdere liquidaties en pogingen daartoe. Deze zaak wordt de komende twee weken behandeld in de extra beveiligde rechtbank op Schiphol.</p><p>Het doelwit van M. en H. was Chafik Yakhlaf, maar als zijn broer Chahid ook geraakt zou worden zou dat "mooi meegenomen" zijn, aldus de vermoedelijke opdrachtgever Omar L. De broers - bekenden uit de onderwereld - wisten november 2015 te ontkomen, maar op oudejaarsdag van dat jaar werden zij alsnog onder vuur genomen in Kerkdriel. Chahid overleefde dat niet.</p>
