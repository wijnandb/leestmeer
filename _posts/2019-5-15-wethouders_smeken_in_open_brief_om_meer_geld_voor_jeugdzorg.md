---
layout: post
title: "Wethouders smeken in open brief om meer geld voor jeugdzorg"
date: Wed, 15 May 2019 17:02:43 +0200
category: nieuws
externe_link: "https://nos.nl/l/2284779"
feature_image: "https://nos.nl/data/image/2019/05/15/550122/1008x567.jpg"
---

<p>Wethouders van VVD, CDA, D66 en ChristenUnie uit het hele land smeken het Rijk om meer geld voor de jeugdzorg. In een open brief richten ze zich tot hun partijgenoten in het kabinet en in de Tweede Kamer.</p>
<p>"De rek is eruit. Hoewel we ons tot het uiterste willen inzetten voor de ondersteuning van kwetsbare kinderen en jongeren in onze steden en dorpen naderen wij de grens van het mogelijke", staat in de brief, die is ondertekend door ruim 250 wethouders.</p>
<p>Vier jaar geleden namen de gemeenten de taken van jeugdzorg van het Rijk over. Het beschikbare budget ging met 450 miljoen euro omlaag, terwijl de vraag naar zorg steeg. Vorige week beloofde het kabinet al honderden miljoenen extra, maar dat vinden de wethouders niet genoeg, omdat ook de vraag is gestegen.</p>
<h2>Noodkreet VNG</h2>
<p>Vorige week kwam de Vereniging van Nederlandse Gemeenten (VNG) met dezelfde noodkreet. Zo gaat het niet langer, er moet geld bij, was de oproep.</p>
<p>De wethouders steunen die oproep van harte. Ze wijzen ook op andere bezuinigingen, bijvoorbeeld op armoedebestrijding en sportvoorzieningen, allemaal zaken die volgens hen zorgverlening in de toekomst moeten voorkomen. De VNG en de wethouders vragen 490 miljoen euro extra.</p>
<p>De wethouders vragen hun "Haagse" partijgenoten niet alleen om meer geld, maar pleiten ook voor een beter en efficiÃ«nter stelsel van jeugdzorg. Maar voor "flinke stappen" zijn "voldoende middelen" nodig, zeggen de wethouders.</p>
