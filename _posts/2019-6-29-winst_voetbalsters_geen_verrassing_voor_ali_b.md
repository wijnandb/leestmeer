---
layout: post
title: "Winst voetbalsters geen verrassing voor Ali B"
date: Sat, 29 Jun 2019 19:03:06 +0200
categories: 
- entertainment 
- gossip 
externe_link: "https://www.telegraaf.nl/entertainment/784789334/winst-voetbalsters-geen-verrassing-voor-ali-b"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c3d4ed6e-9a8f-11e9-8d4b-02d2fb1aa1d7.jpg"
---

<p class="intro">De Nederlandse voetbalsters bereikten zaterdag voor het eerst de halve finale van het WK, maar dat was voor Ali B geen verrassing. ’Aliparanormali’ wist al voor het einde van de wedstrijd dat de Leeuwinnen met 2-0 van Italië zouden winnen.</p> <p>„Nog 30 min... ik denk dat de Oranje Leeuwinnen 2-0 winnen, wat denken jullie? #aliparanormali”, schreef Ali in de 62e minuut van de wedstrijd op Instagram. Op dat moment stond Nederland het nog 0-0. Vivianne Miedema scoorde in de zeventigste minuut, Stefanie van der Gragt deed dat in de tachtigste minuut.</p><p>De winst van Oranje is ook goed nieuws voor rapper Boef. „Ik heb net 5 rug op ze gezet dus beter prikken ze heel snel”, reageerde hij op de voorspelling van Ali. „Ali ik hou van je. Thanks man, ik heb zojuist een zieke klapper gewonnen”, klonk het na afloop.</p><p>Niet alleen Boef vierde de overwinning van de voetbalsters. Ook Jeroen van der Boom en Claudia de Breij, die het voetballied Zie die Leeuwinnen schreef, juichten op Instagram. „Ik zie Nederland altijd graag winnen. Van harte dames”, twitterde Henk Westbroek.</p>
