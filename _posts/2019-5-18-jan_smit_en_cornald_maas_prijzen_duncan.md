---
layout: post
title: "Jan Smit en Cornald Maas prijzen Duncan"
date: Sat, 18 May 2019 22:38:31 +0200
category: entertainment
externe_link: "https://www.telegraaf.nl/entertainment/3609536/jan-smit-en-cornald-maas-prijzen-duncan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/58439d10-79f7-11e9-b1d8-0218eaf05005.jpg"
---

<p class="intro">Jan Smit en Cornald Maas reageren vol lof op het optreden van Duncan Laurence op het Eurovisiesongfestival. Na afloop van de act waren de Nederlandse commentatoren positief over de Nederlandse inzending. „Hij heeft magistraal gezongen”, oordeelde Jan Smit. „Hij was veel zekerder dan afgelopen donderdag tijdens de halve finale en had een paar goede blikken in de camera.”</p> <p>Ook BN’er reageren positief. „Dankjewel Duncan! Dit waren voor mij -tot nu toe- de mooiste drie minuten van 2019. Ik ben er echt helemaal stil van... Nu op naar vele douze points!”, reageert NPO Radio 5-presentator Bert Haandrikman. Tim Douwsma gunt de Arcade-zanger 12 Douze Points. „Wow wat goed gedaan! Zeer onder de indruk”, reageert singer-songwriter Maaike Ouboter. En Luuk Ikink noemt het „Makkie.”</p><p>Ook internationaal regent het complimenten op Twitter. „Als Nederland dit jaar het Eurovisiesongfestival niet wint, zullen ze het nooit (meer) winnen”, zegt de Belgische royaltyjournalist Wim Dehandschutter.</p><p>Jochem Myjer gunt Nederland de overwinning: „Na uitschakeling Ajax, verliespartij vandaag van Kiki Bertens en het vallen van Tom Dumoulin in de giro verdienen wij gewoon de overwinning! BAM #ned#ESF19” En Qmusic-dj Domien Verschuuren twittert: ” Vocaal de aller- aller- aller- allerbeste! #TEAMDUNCAN#NLD#ESF19”</p><p>Op de hoogte blijven van al het nieuws over de royals en sterren? Schrijf je hier in voor onze nieuwsbrief.</p>
