---
layout: post
title: "John de Mol vraagt alsnog vonnis tegen Facebook"
date: Mon, 09 Sep 2019 16:16:00 +0200
categories: 
- entertainment 
- gossip 
externe_link: "https://www.telegraaf.nl/entertainment/2139358386/john-de-mol-vraagt-alsnog-vonnis-tegen-facebook"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98bebe06-d339-11e9-a8e1-02c309bc01c1.jpg"
---

<p class="intro">UPDATE - John de Mol en Facebook zijn er niet in geslaagd om tot een akkoord te komen in een zaak over namaakadvertenties, waarbij oplichters de naam en foto van de mediatycoon misbruiken om mensen voor nepinvesteringen in bitcoin te strikken.</p> <p>De Mol daagde Facebook dit voorjaar voor de rechter, omdat hij vond dat het sociale netwerk te weinig doet om misleidende advertenties te weren en niet mee te werken als hij deze partijen zelf probeerde aan te pakken. De rechter wilde echter dat de partijen nog een keer zouden proberen er samen uit te komen.</p><p>Hoewel de termijn waarbinnen dat moest gebeuren een aantal keren is verlengd, is die poging volgens De Mol echter ’verzand in van het kastje naar de muur sturen gedrag dat hij al eerder bij het bedrijf had gesignaleerd’. „Waarom is het zo moeilijk voor Facebook om maatregelen te nemen tegen dit soort advertenties? Ik kan dit niet langer tolereren en vraag de rechter daarom alsnog om vonnis te wijzen in deze zaak”, schrijft hij in een verklaring.</p><p>Hij noemt het gedrag van Facebook dat ’zijn platform ter beschikking stelt aan criminelen met als doel om onschuldige mensen op te lichten’ dan ook ’stuitend’.</p><p>Bitcoins</p><p>In de advertenties waar de zaak om draait, wordt onder andere wel beweerd dat De Mol een manier zou hebben gevonden om rijk te worden met de handel in bitcoins, waarin ook ’de krap bij kas zittende Nederlander’ zou kunnen meeprofiteren. Mensen die in deze nepadvertenties trappen, komen er dan achter dat ze hun geld kwijt zijn en John de Mol er niets mee te maken heeft. Ook de reputaties van beroemdheden als Humberto Tan, Waylon en Roy Donders worden bij dit soort oplichtingspraktijken gebruikt. De criminelen achter deze praktijken zijn vervolgens niet te achterhalen.</p><p>Facebook beweerde voor de rechtbank dat het alles al doet en ’prompt ingrijpt’ bij melding van misbruik en dat het te ingewikkeld zou zijn om dit soort advertenties helemaal uit de tijdlijnen van gebruikers effectief te blokkeren.</p><p>’Te goeder trouw niet gelukt’</p><p>Een woordvoerder van Facebook laat maandagavond weten dat zij wel degelijk voortdurend maatregelen nemen om ’ongeoorloofd en mogelijk schadelijk gedrag te detecteren, en de bijbehorende advertentie-accounts te identificeren en te verwijderen’. Gemakkelijk is dat niet, volgens het bedrijf. „We hebben hier te maken met oplichters die hun tactieken voortdurend aanpassen om zo detectie te ontlopen. Daarom passen we onze processen continue aan en nemen we maatregelen om misbruik te voorkomen.”</p><p>Op de uitspraken van John de Mol wil Facebook niet ingaan. Volgens hen is tussen de twee partijen afgesproken niet in te gaan op lopende juridische zaken of ’de inhoud van vertrouwelijke besprekingen’. Zij bevestigen dat er de afgelopen tijd gesprekken zijn geweest om tot een oplossing te komen. „Maar tot nu toe zijn deze pogingen helaas te goeder trouw niet gelukt.”</p>
