---
layout: post
title: "Maak gezond voedsel goedkoper en koekjes en frisdrank duurder"
date: Sun, 30 Jun 2019 15:21:00 GMT
categories: 
- financieel 
- economie 
externe_link: "https://www.volkskrant.nl/nieuws-achtergrond/maak-gezond-voedsel-goedkoper-en-koekjes-en-frisdrank-duurder~b7be3daf/"
feature_image: "https://images1.persgroep.net/rcs/jUWqCKMK1SgtltmOIUGRyL60aH8/diocontent/126407248/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

Je zou maar voor de supermarktbranche werken en van die domme praatjes moeten ophangen. Vorige week was het weer bal. Uit een onderzoek van supermarktvergelijker Questionmark was gebleken dat 80 procent van de artikelen die supermarkten in de aanbieding doen, ongezond is. Dikmakende troep. Dat is op zich al stom, maar wat het nog stommer maakt, is dat de supermarkten samen met allerlei maatschappelijke organisaties en de overheid het Nationaal Preventieakkoord hebben ondertekend. Hierin wordt beloofd inspanningen te leveren om overgewicht tegen te gaan. Supermarkten zouden er alles aan doen om klanten over te halen vaker voor gezondere producten te kiezen. Chips en frisdrank met korting verkopen, is daartoe natuurlijk niet de meest aangewezen manier.
