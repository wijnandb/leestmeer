---
layout: post
title: "Leeuwinnen hebben ook geen kind aan Turkije"
date: Tue, 03 Sep 2019 21:52:50 +0200
category: sport
externe_link: "https://www.telegraaf.nl/sport/1341560352/leeuwinnen-hebben-ook-geen-kind-aan-turkije"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b82f5ac0-ce8e-11e9-a461-02d2fb1aa1d7.jpg"
---

<p class="intro">De Nederlandse voetbalsters hebben hun flitsende start in de EK-kwalificatiereeks een prima vervolg gegeven. De ploeg van Sarina Wiegman won na de 7-0 van vrijdag tegen Estland dinsdagavond ook van Turkije: 3-0.</p> <p>Stefanie van der Gragt opende in Heerenveen binnen het kwartier de score nadat ze de bal na een corner bij de tweede paal wist binnen te koppen: 1-0. Kort ervoor had Daniëlle van de Donk al de onderkant van de lat geraakt. Voorin ontbrak opnieuw Lieke Martens, nog altijd geblesseerd aan een teen. Vivianne Miedema deed niet mee vanwege hamstringklachten.</p><p>Het duurde tot tien minuten na rust voordat de Leeuwinnen, de nummer twee van het afgelopen WK, weer doel troffen. En wat voor een doelpunt! Van de Donk wipte de bal in het Turkse doel na een lange bal van Sherida Spitse. De Turkse keepster blesseerde niet veel later ongewild Shanice van de Sanden, die onder haar belandde en met een beenblessure naar de kant moest. Ze werd vervangen door talent Victoria Pelova.</p><p>Met nog vijf minuten op de klok werd het nog 3-0. Spitse benutte een penalty nadat Lineth Beerensteyn was neergelegd in het strafschopgebied.</p><p>Volgende maand gaat de strijd om een ticket voor het EK van 2021 verder met wedstrijden tegen Slovenië (uit) en Rusland, op 8 oktober in Eindhoven.</p>
