---
layout: post
title: "‘Schrijf een dankbrief aan nabestaanden van donoren, die snakken naar een teken van leven’"
date: Fri, 31 May 2019 16:25:14 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/als-nabestaanden-van-donoren-geen-dankbrieven-meer-krijgen-zal-dat-gevolgen-hebben-voor-het-aantal-mensen-dat-zich-als-donor-aanmeldt~bcd44430/"
feature_image: "https://images3.persgroep.net/rcs/8b9qsMsk4dqmxH9I_91Y8e4x0h4/diocontent/149151052/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

‘Toen ik onlangs het verhaal in de Volkskrant las over de ouders van Mette, die zo verlangden naar een bedankbrief van de mensen die een orgaan hadden ontvangen van hun overleden dochter, brak mijn hart. Mijn vrouw heeft nog niet zo lang geleden een donorhart gekregen. Ik ervaar dat als een wedergeboorte en heb om het te vieren vorig jaar een groot renaissancediner gegeven. Toen ze haar donorhart kreeg, voelde ik dezelfde sensatie als toen ik mijn zoon vlak na zijn geboorte voor het eerst in mijn armen kreeg gedrukt: nieuw leven! En nog dagelijks zijn we tot in onze vezels dankbaar voor dit cadeau. Mijn vrouw heeft haar kinderen volwassen zien worden, ze werkt weer als basisschoolleraar en we kunnen weer samen op reis. Het is belangrijk voor nabestaanden zoiets te horen, die snakken naar een teken van leven.
