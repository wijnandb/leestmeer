---
layout: post
title: "’Hulde aan alle hardwerkende verzorgers!’"
date: Fri, 10 May 2019 12:30:00 +0200
category: overig
externe_link: "https://www.telegraaf.nl/watuzegt/3566684/hulde-aan-alle-hardwerkende-verzorgers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8dc651ea-7307-11e9-b74b-0218eaf05005.jpg"
---

<p class="intro">Dag van de zorg/ Dag van de verpleging is op 12 mei, schrijft Henk Mulder, en zijn brief gaat over mensen die het spreekwoord ’Het zal mij een zorg wezen’ dagelijks in de praktijk brengen op een manier zoals het hoort.</p> <p>Ze zien het letterlijk als hun zorg om het leven voor hulpbehoevenden iets draaglijker te maken. Een bemoedigende glimlach, een opbeurend woord, een arm om je schouder als het even tegen zit, het zijn handelingen die je niet terugvindt in protocollen. De thuiszorg, het ziekenhuis, het zorgcentrum; overal zijn mensen met mensen bezig.</p><p>Plannen van regelneven en –nichten, protocollen plus marktgerichte gedachtekeutels, kunnen er op papier wel prachtig uitzien, maar hebben met de kwaliteit van het leven weinig te maken. En dáár is de zorg toch voor bedoeld! Hulde aan alle hardwerkende verzorgers!</p><p>Henk Mulder, Zwolle</p>
