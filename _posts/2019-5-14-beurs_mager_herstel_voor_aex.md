---
layout: post
title: "Beurs: Mager herstel voor AEX"
date: Tue, 14 May 2019 10:08:00 +0200
categories: 
- financieel 
- koersen 
externe_link: "https://www.telegraaf.nl/financieel/3582111/beurs-mager-herstel-voor-aex"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/106a2066-7620-11e9-b74b-0218eaf05005.jpg"
---

<p class="intro">Na een aanvankelijk hoopvol begin, zakte de AEX weg tot slechts een minimale winst. Beleggers opereerden voorzichtig, na de escalatie van het handelsconflict in de afgelopen dagen.</p> <p>Om vijf over tien stond de AEX 0,2% hoger op 546,4 punten, twee punten onder de stand drie kwartier eerder. Maandag was de beursgraadmeter 1,2% gezakt. De AMX steeg 1% naar 760,1 punten.</p><p>De overige Europese beurzen herstelden ook enigszins van de klappen van maandag. De Duitse DAX en de Britse FTSE 100 wonnen 0,7%. De Franse CAC 40 klom 0,9%.</p><p>Na de verliezen van 2,4 tot 3,4% op maandag wezen de indexfutures op een 0,5% tot 0,7% hogere opening voor de Amerikaanse beurzen om half vier vanmiddag.</p><p>De Aziatische beurzen hielden de schade vanochtend redelijk beperkt. De Japanse Nikkei-index sloot 0,6% lager.</p><p>Beleggers in Europa gingen voorzichtig op jacht naar koopjes, nadat de beursgraadmeters maandag naar het laagste niveau in circa anderhalve maand waren gezakt. Hoopgevende geluiden vanuit China en de VS maandagavond en vanochtend gaven hen hoop dat een handelsovereenkomst toch mogelijk is. Volgende maand zouden de presidenten Trump en Xi de handelsbesprekingen willen hervatten.</p><p>Bij de Nederlandse hoofdfondsen gingen betalingsverwerker Adyen en speciaalchemiebedrijf DSM met winsten van 1,8% en 1,7% aan kop.</p><p>ABN Amro steeg 1%, in aanloop naar de publicatie van de kwartaalcijfers woensdagochtend.</p><p>Staalproducent ArcelorMittal bleef achter met een min van 0,8%.</p><p>In de AMX waren vooral bedrijven in trek die het de laatste tijd zwaar te verduren hadden. Bouwbedrijf BAM, metalenproducent AMG en de toeleverancier aan de chipsector Besi klommen 2,2 tot 2,6%.</p><p>Flitshandelaar Flow Traders, die het van bewegelijkheid op de beurzen moet hebben, zakte 0,4%.</p><p>Smallcap Pharming won 2,9%. Donderdag komt het biotechnologiebedrijf met kwartaalcijfers naar buiten.</p><p>Wil je de DFT Nieuwsbrief voortaan iedere ochtend automatisch via de mail ontvangen? Dan kan je je hier gratis aanmelden.</p>
