---
layout: post
title: "Ronaldo moet gaan winnen onder Nijhuis"
date: Fri, 06 Sep 2019 10:36:15 +0200
category: sport
externe_link: "https://www.telegraaf.nl/sport/530361447/ronaldo-moet-gaan-winnen-onder-nijhuis"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/63a4e12e-d081-11e9-9a37-02c309bc01c1.jpg"
---

<p class="intro">Bas Nijhuis heeft dinsdag in Vilnius de leiding over de EK-kwalificatiewedstrijd tussen Litouwen en Portugal.</p> <p>De Europese bond UEFA wees de 42-jarige scheidsrechter uit Enschede aan voor het duel in groep B. Portugal, de regerend kampioen van Europa, kan een overwinning goed gebruiken.</p><p>De ploeg van aanvoerder Cristiano Ronaldo heeft pas twee punten, maar speelde ook pas twee wedstrijden vanwege de deelname aan de finaleronde van de Nations League aan het einde van vorig seizoen. Portugal won in eigen land de eerste editie van het nieuwe toernooi door Oranje in de finale met 1-0 te verslaan.</p><p>Oekraïne gaat aan kop in groep B met tien punten uit vier duels. Luxemburg en Servië volgen met vier punten. Portugal speelt zaterdag in Belgrado tegen Servië en treft Litouwen, dat pas één punt heeft, drie dagen later.</p>
