---
layout: post
title: "’Rachel en Phoebe’ op verjaardag bij ’Monica’"
date: Sun, 16 Jun 2019 11:55:00 +0200
categories: 
- entertainment 
- gossip 
externe_link: "https://www.telegraaf.nl/entertainment/1058461537/rachel-en-phoebe-op-verjaardag-bij-monica"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f192f23a-901e-11e9-9964-0218eaf05005.jpg"
---

<p class="intro">Courteney Cox mocht 55 kaarsjes uitblazen en nodigde voor haar verjaardagsfeestje zaterdag een aantal ’Friends’ uit om die mijlpaal met haar te vieren. Onder anderen Jennifer Aniston en Lisa Kudrow, die samen met Courteney in de tv-serie Friends speelden, waren van de partij.</p> <p>„Hoeveel geluk heb ik dat ik mijn verjaardag met deze twee mag vieren?? Ik hou van jullie meiden. Zo veel”, schreef Courteney bij een foto die ze plaatste op Instagram. Ze sloot de post af met een hartje. Courteney (Monica), Jennifer (Rachel) en Lisa (Phoebe) speelden in 236 afleveringen van de hitserie Friends, die liep van 1994 tot 2004, samen.</p><p>Van een volledige Friends-reünie was overigens geen sprake. De mannelijke co-sterren Matthew Perry, Matt LeBlanc en David Schwimmer ontbraken op het feestje. Of het überhaupt ooit nog tot een echte reünie komt, is nog maar de vraag. Volgens David Crane en Marta Kauffman, de bedenkers van de serie, zit een reboot er niet in.</p>
