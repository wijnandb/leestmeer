---
layout: post
title: "Gemeenten boos om gaswinning buiten Groningen"
date: Fri, 06 Sep 2019 06:43:43 +0200
categories: 
- entertainment 
- opinie 
externe_link: "https://www.telegraaf.nl/nieuws/1258097645/gemeenten-boos-om-gaswinning-buiten-groningen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8fc2befe-d061-11e9-aeae-02d2fb1aa1d7.jpg"
---

<p class="intro">Op veel plaatsen in Nederland kunnen aardbevingen door gaswinning plaatsvinden. Enkele gemeenten, buiten de provincie Groningen, waar zich kleine gasvelden bevinden, waarschuwen daar vrijdag voor in een brief aan minister Eric Wiebes (Economische Zaken en Klimaat).</p> <p>„De gaswinning in deze velden zou volgens de minister worden afgebouwd, maar het tegenovergestelde lijkt te gebeuren”, aldus wethouder Klaas Valkering van de Noord-Hollandse gemeente Bergen. „In onze gemeente worden de gasvelden nu versneld leeggepompt waardoor aardbevingen kunnen ontstaan die zwaarder zijn dan die er in Groningen zijn geweest. Dat heeft grote gevolgen voor de veiligheid van onze inwoners.”</p><p>Andere gemeenten die de brief hebben ondertekend zijn onder meer Westland, Waalwijk en Noordoostpolder.</p><p>De Raad van State vernietigde in twee jaar tijd tot twee keer toe een gasbesluit. De raad vond vooral dat Wiebes niet goed heeft onderbouwd waarom hij de gaswinning in de komende jaren niet sneller kan beperken.</p><p>Uit onderzoek van de dienst Staatstoezicht op de Mijnen (SodM) van het ministerie van Wiebes blijkt volgens de gemeenten dat ze te maken kunnen krijgen met hevige aardbevingen.</p>
