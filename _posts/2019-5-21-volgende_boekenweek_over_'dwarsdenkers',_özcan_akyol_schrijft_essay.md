---
layout: post
title: "Volgende Boekenweek over 'dwarsdenkers', Özcan Akyol schrijft essay"
date: Tue, 21 May 2019 16:27:33 +0200
category: cultuur
externe_link: "https://nos.nl/l/2285700"
feature_image: "https://nos.nl/data/image/2019/05/21/551572/1008x567.jpg"
---

<p>Het thema van de Boekenweek 2020 is 'Rebellen en dwarsdenkers', en schrijver en columnist Özcan Akyol schrijft bij dat thema het Boekenweekessay. Dat heeft de Stichting Collectieve Propaganda van het Nederlandse Boek (CPNB) bekendgemaakt. Eerder werd al duidelijk dat Annejet van der Zijl het Boekenweekgeschenk schrijft.</p>
<p>Volgens de CPNB is het een "maatschappelijk en relevant" thema. "We hebben dwarse denkers en rebelse schrijvers nodig om taboes te doorbreken en vernieuwing te brengen", zegt directeur Aendekerk. "Özcan Akyol is zo'n persoonlijkheid, iemand die geen blad voor de mond neemt en ons daarmee dwingt om kritisch naar onszelf en de maatschappij te kijken."</p>
<p>Akyol zijn handen gaan jeuken bij dit thema, vertelt hij:</p>
<h2>Jongensdroom</h2>
<p>Akyol (35) spreekt van een jongensdroom die uitkomt. "Het thema is mij op het lijf geschreven. Ik wil een toegankelijk essay schrijven, dat interessant is voor een breed lezerspubliek, dus ook voor mensen die doorgaans niet zo gauw naar een boek zouden grijpen."</p>
<p>De 85ste Boekenweek wordt gehouden van zaterdag 7 maart tot en met zondag 15 maart. Zoals elk jaar zal het Boekenweekgeschenk cadeau worden gedaan aan klanten van boekhandels en zal het essay dan worden verkocht. Bij de afgelopen editie schreef Jan Siebelink het Boekenweekgeschenk en Murat Isik het essay.</p>
