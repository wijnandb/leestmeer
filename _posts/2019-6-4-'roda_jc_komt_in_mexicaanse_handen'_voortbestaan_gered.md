---
layout: post
title: "'Roda JC komt in Mexicaanse handen': voortbestaan gered"
date: Tue, 04 Jun 2019 12:42:27 +0200
category: sport
externe_link: "https://nos.nl/l/2287569"
feature_image: "https://nos.nl/data/image/2019/06/04/554573/1008x567.jpg"
---

<p>Roda JC krijgt een Mexicaanse eigenaar. Mauricio Garcia de la Vega zou, volgens Limburgse media, de club overnemen van eigenaar Frits Schrouff. Bijzonderheden van de overeenkomst zijn nog niet bekend.</p>
<p>Schrouff bezit bijna tachtig procent van de aandelen. De Limburger pompte de afgelopen jaren miljoenen in de club, die is afgezakt naar de Keuken Kampioen Divisie. Schrouff wilde geen geld meer in Roda JC steken en zocht al geruime tijd naar een overnamekandidaat.</p>
<h2>Faillissement</h2>
<p>Roda JC verkeerde de afgelopen weken in financiÃ«le problemen. Door een tekort van 900.000 euro op de begroting van volgend seizoen dreigde een faillissement.</p>
<p>Dat werd dinsdag afgewend door de toezegging van lokale investeerders om garant te staan voor het tekort. Het noodplan zou alleen in werking treden als er geen nieuwe eigenaar gevonden zou worden.</p>
