---
layout: post
title: "Geen degradatie voor KV Mechelen en Waasland-Beveren"
date: Wed, 10 Jul 2019 15:51:40 +0200
category: sport
externe_link: "https://nos.nl/l/2292886"
feature_image: "https://nos.nl/data/image/2019/07/10/562515/1008x567.jpg"
---

<p>KV Mechelen en Waasland-Beveren spelen komend seizoen toch op het hoogste niveau in de Belgische voetbalcompetitie. De Belgische voetbalbond wilde de twee clubs straffen met degradatie, vanwege hun aandeel in een groot matchfixingschandaal. Maar het Belgisch Arbitragehof voor de Sport (BAS) heeft die straf teruggedraaid.</p>
<p>Mechelen en Waasland-Beveren zouden hun onderlinge wedstrijd op 11 maart 2018 hebben verkocht. Vier bestuurders van KV Mechelen uit die tijd zijn inmiddels veroordeeld voor competitievervalsing.</p>
<h2>Drie Nederlanders bij Mechelen</h2>
<p>Bij KV Mechelen stonden in het afgelopen seizoen doelman Michael Verrips en verdedigers Arjan Swinkels en Lucas Bijker onder contract. De club promoveerde naar de Jupiler Pro League en won de beker.</p>
<p>Voor Beerschot Wilrijk en Lokeren betekent de uitspraak slecht nieuws. Zij degradeerden afgelopen seizoen uit de Eerste Klasse, maar dachten door de straf voor Mechelen en Waasland-Beveren toch op het hoogste niveau te mogen blijven.</p>
<p>AA Gent, dat de bekerfinale verloor van KV Mechelen, mocht nog hopen op Europees voetbal vanwege de veroordeling van Mechelen. Ook dat is nu van de baan.</p>
