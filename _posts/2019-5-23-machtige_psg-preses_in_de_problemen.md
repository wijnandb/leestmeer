---
layout: post
title: "Machtige PSG-preses in de problemen"
date: Thu, 23 May 2019 13:31:10 +0200
category: sport
externe_link: "https://www.telegraaf.nl/sport/3636088/machtige-psg-preses-in-de-problemen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/c997d012-7d4e-11e9-b60b-0217670beecd.jpg"
---

<p class="intro">Voorzitter Nasser Al-Khelaïfi van Paris Saint-Germain wordt opnieuw verdacht van corruptie.</p> <p>De gefortuneerde zakenman uit Qatar zou ruim 3 miljoen euro aan steekpenningen hebben betaald om te proberen de WK atletiek van 2017 naar zijn land te halen. Volgens Franse media is Al-Khelaïfi enkele weken geleden ondervraagd door de Franse justitie.</p><p>De 45-jarige Qatarees zou een deal hebben gesloten met Lamine Diack, de afgezette oud-voorzitter van de internationale atletiekfederatie IAAF. Uiteindelijk kreeg Qatar niet de WK van 2017, maar die van 2019. De mondiale kampioenschappen zijn van eind september tot begin oktober in Doha.</p><p>Al-Khelaïfi werd er eerder al van verdacht dat hij als directeur van het Qatarese mediabedrijf beIN Media via een dubieuze deal met de FIFA de mediarechten voor de WK's voetbal van 2018, 2022, 2026 en 2030 zou hebben binnengehaald. De Europese bond UEFA houdt Al-Khelaïfi ook scherp in de gaten. De UEFA onderzoekt mogelijk gerommel met de financiële huishouding van PSG, dat drijft op geld uit Qatar.</p>
