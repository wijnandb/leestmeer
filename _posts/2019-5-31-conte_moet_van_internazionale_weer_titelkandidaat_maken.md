---
layout: post
title: "Conte moet van Internazionale weer titelkandidaat maken"
date: Fri, 31 May 2019 08:28:35 +0200
category: sport
externe_link: "https://nos.nl/l/2287021"
feature_image: "https://nos.nl/data/image/2019/05/31/553693/1008x567.jpg"
---

<p>Zijn naam zong al enige tijd rond, maar Internazionale heeft het nu ook bevestigd: Antonio Conte is de nieuwe trainer van de club. De 49-jarige Italiaan moet van Inter weer een titelkandidaat maken.</p>
<p>Luciano Spalletti werd gisteren ontslagen in Milaan. Hij stond de afgelopen twee jaar aan het roer bij de club van verdediger Stefan de Vrij en eindigde twee keer als vierde. Dat leverde wel een Champions League-ticket op.</p>
<h2>Conte prijzenpakker</h2>
<p>Coach Conte staat bekend als prijzenpakker. Met Juventus pakte hij drie landstitels en twee bekers, met Chelsea een landstitel en de FA Cup en met Bari werd hij kampioen van de Serie B. Als bondscoach van Italië haalde hij de kwartfinales van het EK.</p>
<p>"Hij is een van de beste trainers in de wereld", vertelt clubpresident Steven Zhang. "Ik weet zeker dat hij ons kan helpen bij het behalen van onze doelstelling. Die is nog steeds hetzelfde en zal altijd zo blijven: deze club weer een van de beste ter wereld maken."</p>
<p>Inter werd achttien keer kampioen van Italië. Na het succesjaar 2010 - waarin onder leiding van José Mourinho en Wesley Sneijder de Champions League, Serie A en Coppa Italia werd gewonnen - kwam de klad erin.</p>
