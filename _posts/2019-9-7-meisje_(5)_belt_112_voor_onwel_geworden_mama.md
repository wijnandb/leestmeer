---
layout: post
title: "Meisje (5) belt 112 voor onwel geworden mama"
date: Sat, 07 Sep 2019 19:23:34 +0200
categories: 
- entertainment 
- opinie 
externe_link: "https://www.telegraaf.nl/nieuws/945711980/meisje-5-belt-112-voor-onwel-geworden-mama"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/dc13b458-d19b-11e9-ad49-0255c322e81b.jpg"
---

<p class="intro">Een pas 5-jarig meisje heeft vrijdag de politie gebeld om haar onwel geworden moeder te hulp te schieten. „We hopen dat je kind geen 112 hoeft te bellen, maar maak het thuis bespreekbaar en zorg dat je kind weet wat hij of zij moet doen”, schrijft de politie Oldenzaal op Facebook, die de actie van het kind loven.</p> <p>De moeder van het meisje was thuis onwel geworden en slecht aanspreekbaar. Daarop besloot het kind de telefoon te grijpen en eigenhandig het noodnummer te bellen. „Toen wij op de locatie aankwamen stond ze ons al op te wachten en zodoende kon er snel hulp verleend worden”, aldus de politie. Facebookgebruikers complimenteren zowel het kind als de ouders. „Goed opgevoed en wat een toppertje”, reageert Petra.</p><p>„Door haar fantastische optreden heeft ze een ’goodbear’ gekregen”, aldus de politie-eenheid. Zo’n berenknuffel krijgen kinderen geregeld als presentje van agenten. Hoe het inmiddels met de moeder gesteld is, is niet bekendgemaakt.</p>
