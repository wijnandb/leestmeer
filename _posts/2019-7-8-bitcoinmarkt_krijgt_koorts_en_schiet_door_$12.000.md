---
layout: post
title: "Bitcoinmarkt krijgt koorts en schiet door $12.000"
date: Mon, 08 Jul 2019 21:55:11 +0200
categories: 
- entertainment 
- opinie 
externe_link: "https://www.telegraaf.nl/financieel/1767302345/bitcoinmarkt-krijgt-koorts-en-schiet-door-12-000"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4fd11faa-a1ba-11e9-84e9-02c309bc01c1.jpg"
---

<p class="intro">Cryptomunt bitcoin is maandag opnieuw door de grens van $12.000 per stuk gegaan.</p> <p>Afgelopen dagen bewoog bitcoin, na de vorige doorbraak door $12.000, juist zijwaarts. Maandag steeg de munt 5,4% tot $12.079 op de veelgebruikte site Coinmarketcap.com. Bitcoin heeft daarmee een marktwaarde van $215 miljard.</p><p>Op platform Bitfinex ging bitcoin als eerste naar $12.040. Een groot aantal beleggers dat erop gokte dat de munt in waarde zou dalen, en daarop geld inzette, heeft voor $44 miljoen aan zogeheten short-posities moeten afdekken.</p><p>Eerder zakte de munt van een vijftienmaands hoogtepunt bij $13.800 per stuk, waarop speculanten gokten dat de crypto zou instorten. Eerder ging de munt van bijna $20.000 naar $3500 terug.</p><p>Maar vanaf het weekend trad herstel in de waarde in.</p><p>Naar de oorzaak van de herwonnen populariteit zeggen veel deskundigen alleen te kunnen gissen. Een aantal grote partijen zou met enkele transacties de koers in een stille markt al heftig kunnen laten bewegen van de munt uit 2008 die decentraal en peer-to-peer werkt.</p><p>Cryptoexperts noemden eerder als reden voor de opgang van bitcoin de komst van Libra, de munt die Facebook als betaalmiddel tussen gebruikers van zijn netwerk en dat van 27 partners als Visa en PayPal zou willen inzetten.</p><p>Afgelopen week meldde Washington in bedekte termen dat Facebook die introductie moest temperen. De munt zou, vanwege het enorme aantal gebruikers van Libra, een aanval op de dollar zijn.</p>
