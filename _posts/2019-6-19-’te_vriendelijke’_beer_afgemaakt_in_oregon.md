---
layout: post
title: "’Te vriendelijke’ beer afgemaakt in Oregon"
date: Wed, 19 Jun 2019 11:55:20 +0200
category: buitenland
externe_link: "https://www.telegraaf.nl/nieuws/690165620/te-vriendelijke-beer-afgemaakt-in-oregon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/838d9d30-9285-11e9-ad7d-0217670beecd.jpg"
---

<p class="intro">Amerikaanse autoriteiten hebben in Oregon een beer afgeschoten omdat het dier te vriendelijk zou zijn geweest. Mensen voerden de jonge, zwarte beer en maakten selfies met hem.</p> <p>De politie in Oregon werd vanaf begin juni regelmatig gebeld over de beer, die doorgaans werd gespot bij zijn favoriete steiger, zo schrijft CNN. Volgens een bericht dat door agenten op Facebook is geplaatst, was het verplaatsen van het dier geen optie.</p><p>Afgelopen dinsdag werd de beer bij Henry Hagg Lake aangetroffen met een hoop eten om zich heen. Volgens de politie van Washington County lijkt het erop dat het eten expres voor de beer was achtergelaten door voorbijgangers. Volgens bioloog Kurt License was de beer te gewend geraakt aan menselijke interactie; het zou een gevaar kunnen gaan vormen voor de menselijke veiligheid.</p><p>Agent Brian van Kleef zegt in gesprek met Statesman Journal dat zij daarom de keuze hebben gemaakt het dier af te schieten: „Natuurlijk wil niemand dat er een beer wordt afgemaakt. (...) Maar uiteindelijk is het de interactie met de mensen die heeft geleid tot dit tragische einde.”</p><p>Eerder had de politie via Twitter gewaarschuwd de beer te vermijden.</p>
