---
layout: post
title: "Financieel directeur afvalverwerker AEB weg"
date: Sat, 24 Aug 2019 19:21:28 +0200
category: binnenland
externe_link: "https://www.telegraaf.nl/nieuws/104367680/financieel-directeur-afvalverwerker-aeb-weg"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a169fed6-c69a-11e9-8534-02c309bc01c1.jpg"
---

<p class="intro">De financieel directeur van het Afval Energie Bedrijf (AEB) in Amsterdam, Derk Kappelle, is per direct opgestapt. Dat bevestigt een woordvoerder van de afvalcentrale zaterdag na berichtgeving door AT5.</p> <p>AEB kampt met technische mankementen en miljoenentekorten. Verbrandingsovens liggen om veiligheidsredenen stil en het bedrijf kan de afvalstromen niet meer aan. AEB is een verzelfstandigd bedrijf, maar alle aandelen zijn in handen van de gemeente Amsterdam. Die onderzoekt de mogelijkheid om het AEB of delen ervan te verkopen. Een andere optie om de problemen voor de langere termijn op te lossen is een ingrijpende herstructurering van het bedrijf.</p><p>„De partijen zijn in goed overleg uit elkaar gegaan en hebben afgesproken er verder niet over uit te weiden”, aldus de zegsman.</p><p>Eind juli werd bekend dat drie van de vier leden van de raad van commissarissen van AEB opstapten.</p><p>Eerder deze week maakte de gemeente bekend dat zij op 15 juli aangifte heeft gedaan wegens lekken van stukken uit een geheime raadsvoordracht naar De Telegraaf. Op basis van deze stukken onthulde deze krant dat de gemeente in het diepste geheim al met tientallen miljoenen over de brug kwam voor noodzakelijke herstelmaatregelen.</p><p>Krakers, boerkaverboden en vuilnis op straat: het lijkt wel of er in Amsterdam geen enkele wet meer wordt gehandhaafd. Dat en meer in de nieuwe podcast ’Het Land van Wierd Duk’, beluister hem hieronder of via iTunes en Spotify.</p>
