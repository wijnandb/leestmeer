---
layout: post
title: "Britse pond glijdt weg op vrees van een no-deal"
date: Mon, 29 Jul 2019 22:13:18 +0200
categories: 
- entertainment 
- opinie 
externe_link: "https://www.telegraaf.nl/financieel/1172153187/britse-pond-glijdt-weg-op-vrees-van-een-no-deal"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1aa61c82-b23f-11e9-b10e-0217670beecd.jpg"
---

<p class="intro">Het Britse pond zit op de glijbaan. De waarde tegen de euro zakte maandag doorlopend, tot €1,0968 terug. Analisten zien dat een no-deal tussen de Britten en de Europese Unie een steeds realistischer scenario wordt.</p> <p>Het pond staat nu onder het niveau van augustus vorig jaar.</p><p>Premier Boris Johnson benadrukte maandag nog eens dat hij een deal wil met de Europese Unie. Maar de gesprekken met regeringsleiders en Jean-Claude Juncker zijn onvoldoende voor de Britten geweest.</p><p>De Britse krant The Guardian meldde dat premier Johnson geen verder overleg met EU-leiders zou willen, tenzij ze afzien van de ’backstop’, een vooraf geformuleerde noodoplossing waarmee Brussel het sluiten van de Ierse grens willen voorkomen.</p><p>Die noodoplossing is een eis van de Europese Unie. Het samenwerkingsverband weigert EU-lid Ierland, dat als enige een vaste grensverbinding met het Verenigd Koninkrijk heeft, dupe te laten worden van een no-deal-overeenkomst.</p><p>In 2016 stemden de Britten bij een referendum voor het voorstel om uit de Europese Unie te vertrekken.</p>
