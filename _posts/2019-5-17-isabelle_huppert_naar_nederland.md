---
layout: post
title: "Isabelle Huppert naar Nederland"
date: Fri, 17 May 2019 13:56:42 +0200
category: entertainment
externe_link: "https://www.telegraaf.nl/entertainment/3603925/isabelle-huppert-naar-nederland"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d66a3ea0-789a-11e9-b92a-02d2fb1aa1d7.jpg"
---

<p class="intro">Isabelle Huppert is in september te bewonderen in het Internationaal Theater Amsterdam (ITA, ofwel de Stadsschouwburg). De fameuze Franse actrice staat er dan op het toneel in Mary Said What She Said van Darryl Pinckney, in een regie van de Amerikaan Robert Wilson.</p> <p>Het ITA coproduceert deze productie over de Schotse koningin Mary, die volgende week in Parijs in première gaat. In Amsterdam wordt de Franstalige uitvoering van Nederlandse boventiteling voorzien.</p><p>Isabelle Huppert, winnares van een Golden Globe en een César, is op dit moment in de Nederlandse bioscopen te zien in Greta. En De Nationale Opera bracht nog deze maand Madama Butterfly in een veelbesproken regie van Wilson.</p><p>Huppert gaat volgend jaar samenwerken met ITA-directeur Ivo van Hove, in het Franstalige La Ménagerie de Verre (Glazen Speelgoed) van Tennessee Williams, de tweede regie die Van Hove maakt voor Théâtre de l’Odéon in Parijs.</p>
