---
layout: post
title: "Franse gevangene met zelfgemaakt wapen gijzelde bewakers"
date: Wed, 12 Jun 2019 01:34:45 +0200
category: nieuws
externe_link: "https://nos.nl/l/2288677"
feature_image: "https://nos.nl/data/image/2019/06/12/556243/1008x567.jpg"
---

<p>Een gedetineerde van een gevangenis in het westen van Frankrijk heeft gisteravond twee bewakers gegijzeld. Hij sloeg met een zelfgemaakt wapen toe tijdens het avondeten.</p>
<p>Volgens persbureau AFP is de gijzeling inmiddels beëindigd. De gedetineerde heeft de twee vrijgelaten.</p>
<h2>Psychische problemen</h2>
<p>Volgens de autoriteiten hield de gevangene een bewaker en een stagiair vast. Het Franse ministerie van Justitie stelde vanwege de gijzeling een crisisteam in. Defensie stuurde militairen naar de gevangenis. Ook was er een elite-eenheid van de Franse nationale politie aanwezig, die gespecialiseerd is in gijzelingen.</p>
<p>De dader heeft psychische problemen en zou bekendstaan als 'de kampioen van de gijzelingen in de gevangenis'. Hij zou er al minstens vijf op zijn conto hebben staan.</p>
<p>De gedetineerde zit in de gevangenis van Condé-sur-Sarthe. Daar zitten vooral gevaarlijke, geradicaliseerde of moeilijk te handhaven gevangenen.</p>
<p>Onlangs is de beveiliging in die gevangenis nog aangescherpt. In maart verwondde een gevangene twee bewakers met een zelfgemaakt wapen.</p>
