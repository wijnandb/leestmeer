---
layout: post
title: "Wit-Rusland geeft Oranje het goede voorbeeld met zege in Estland"
date: Fri, 06 Sep 2019 19:54:48 +0200
category: sport
externe_link: "https://nos.nl/l/2300633"
feature_image: "https://nos.nl/data/image/2019/09/06/575471/1008x567.jpg"
---

<p>De strijd tussen de twee figuranten in poule C is gewonnen door Wit-Rusland. Estland, aanstaande maandag in Tallinn opponent van Oranje, boog op eigen veld pas ver in de extra tijd (1-2).</p>
<p>Het was niet hoogstaand wat beide landen, die tot vandaag nog geen punt hadden gepakt deze EK-kwalificatie, lieten zien. Pas iets na rust ontbrandde de strijd, met twee doelpunten kort achter elkaar.</p>
<p>Estland kwam op achterstand toen Ragnar Klavan bij een corner in de lucht werd geklopt door Nikita Naumov, maar kort daarna tikte Erik Sorga een voorzet van Mattias KÃ¤it bij de tweede paal binnen.</p>
<h2>Vier keer aluminium</h2>
<p>Wit-Rusland, dat vier keer het aluminium raakte, leek genoegen te moeten nemen met een punt. Een alerte Maksim Skavysh besloot ver in de extra tijd echter anders.</p>
<p>Voor Wit-Rusland is er als groepswinnaar in de Nations League overigens nog een kans om het EK te bereiken. Door de nieuwe opzet van de kwalificatie krijgen ook de kleinere voetballanden via play-offs nog een kans om zich via een achterdeurtje te plaatsen.</p>
<p>Ook Nederland maakt aanspraak op een herkansing, mocht het niet bij de eerste twee eindigen in de groep.</p>
