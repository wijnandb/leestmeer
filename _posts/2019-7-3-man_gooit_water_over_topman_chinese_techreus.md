---
layout: post
title: "Man gooit water over topman Chinese techreus"
date: Wed, 03 Jul 2019 09:41:15 +0200
categories: 
- financieel 
- koersen 
externe_link: "https://www.telegraaf.nl/financieel/1798657524/man-gooit-water-over-topman-chinese-techreus"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f01e887a-9d65-11e9-a63a-0218eaf05005.jpg"
---

<p class="intro">Een speech van de topman van het Chinese zoekmachinebedrijf Baidu in Peking is uitgemond in een koude douche. Tien minuten nadat Robin Li aan zijn toespraak op een congres was begonnen, beklom een man het podium en goot zijn flesje water leeg over het hoofd van de miljardair.</p> <p>Li, die wordt gezien als een belangrijke techpionier van China, reageerde verbijsterd. „Wat is jouw probleem?”, was zijn enige vraag aan de man. Een kleine halve minuut later vervolgde hij zijn speech, die over kunstmatige intelligentie ging. „De weg naar AI ligt vol onverwachte wendingen”, zei de zakenman.</p><p>Volgens Chinese media hebben beveiligers de man, wiens identiteit nog niet bekend is, meegenomen. Het lijkt gezien zijn toegangspas om een bezoeker van de conferentie te gaan. Over zijn motief is nog niets bekend.</p><p>Baidu kwam enkele jaren geleden negatief in het nieuws, nadat een student was overleden na kankertherapie waar de zoekmachine voor adverteerde. Het technologiebedrijf, dat last heeft van de afzwakkende groei van de Chinese economie, rapporteerde in mei zijn eerste kwartaalverlies sinds 2005.</p>
