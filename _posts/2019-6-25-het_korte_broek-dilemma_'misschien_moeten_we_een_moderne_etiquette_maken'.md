---
layout: post
title: "Het korte broek-dilemma: 'Misschien moeten we een moderne etiquette maken'"
date: Tue, 25 Jun 2019 19:17:05 +0200
category: nieuws
externe_link: "https://nos.nl/l/2290658"
feature_image: "https://nos.nl/data/image/2019/06/25/559168/1008x567.jpg"
---

<p>Elk jaar bij tropische temperaturen laait de discussie weer op: mag je een korte broek, rok en open schoenen aan naar het werk? "We zijn erg geneigd om de warmte een toestand te vinden. Iedereen raakt een beetje van slag", vertelt etiquette-deskundige Lilian Woltering.</p>
<p>Vandaag ontstond er ook weer commotie door een tweet van het ministerie van Sociale Zaken en Werkgelegenheid, die een artikel met tips deelde over kleding naar het werk. Daarin stond dat het dragen van een rok alleen gewenst als een vrouw "verzorgde benen" heeft, en kan het volgens de etiquette alleen worden gecombineerd met "dichte schoenen".</p>
<p>Los daarvan is slippers dragen op de werkvloer voor velen not done, ongeacht de warmte. Niet alleen het geluid zou een bron van irritatie zijn voor collega's, maar ook van onverzorgde voeten worden zij niet blij.</p>
<p>Het ministerie van Sociale Zaken en Werkgelegenheid kreeg veel kritiek op de tweet. "Terechte kritieken van iedereen die op ons bericht heeft gereageerd. Wij gaan over gezond en veilig werken, en moeten ons eigenlijk niet bezighouden met de etiquette", laat woordvoerder Lilian Jansen telefonisch weten. "We hebben dan ook een reactie onder de tweet geplaatst. Mensen hebben altijd hun eigen vrijheid, en het is niet aan ons om daarover te oordelen."</p>
<p>Bij het ministerie van Defensie blijken korte rokken en blote benen in ieder geval geen issue, laten zij op Twitter weten in een reactie op een bericht van De Telegraaf.</p>
<p>Lilian Woltering, specialist in zakelijke etiquette en omgangsvormen, vindt het advies van het ministerie van Sociale Zaken en Werkgelegenheid iets te ver gaan. "Dat ging zelfs over de toestand van iemands benen. Dat is privacy van mensen. Je kan niet als werkgever voorschrijven dat mensen hun benen moeten scheren."</p>
<p>Maar je kan als bedrijf wel zeggen dat iemand er representatief uit moet zien, zegt Woltering. Het hangt allemaal af van de omgeving waarin iemand werkt, de functie en het imago van een bedrijf, legt ze uit. "Kleding van medewerkers moet daarbij passen. Anno 2019 zijn kledingregels niet zo zwart-wit, dat er een duidelijk antwoord is op de vraag of een korte broek en slippers wel kunnen. Misschien moeten we een moderne etiquette maken."</p>
<p>De discussie over kleding bij tropische temperaturen, ontstaat volgens Woltering ook doordat we niet weten hoe we moeten omgaan met het weer. "We zijn het niet gewend en hebben de outfits niet kant-en-klaar in onze kast hangen. We zijn bovendien geneigd om de warmte een toestand te vinden. Iedereen raakt een beetje van slag."</p>
<h2>'Niet aanstellen'</h2>
<p>Etiquette-specialist Beatrijs Ritsema, die iedere week de column 'Moderne manieren' schrijft voor dagblad Trouw, snapt niet waar de commotie over korte rokken vandaan komt. "Vrouwen hebben dat altijd toch al aan? Ook in de winter. Ik zie niet in wat er speciaal is aan warm weer, en waarom het dan opeens niet mag."</p>
<p>Voor mannen die op kantoor werken, is het niet gepast om een korte broek aan te trekken, zegt ze. "Dat zijn echte vakantie-outfits, meer iets om in te barbecueÃ«n. Als je een representatieve functie hebt bij een bedrijf kan je niet aankomen met een korte broek en sandalen. Dat is belachelijk." Bovendien vindt Ritsema dat mannen zich niet moeten aanstellen door een korte broek aan te doen naar het werk, want 'veel kantoorruimten hebben gewoon airconditioning'. Als je als man buiten werkt, kan een korte broek weer wel.</p>
<p>En dan nog de slippers. "Die zijn voor naar het strand of zwembad. Gedekte sandalen of open schoenen met een hakje kunnen prima. Maar we gaan niet op badslippers naar het werk."</p>
