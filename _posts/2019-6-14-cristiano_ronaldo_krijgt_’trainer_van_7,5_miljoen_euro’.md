---
layout: post
title: "Cristiano Ronaldo krijgt ’trainer van 7,5 miljoen euro’"
date: Fri, 14 Jun 2019 08:07:42 +0200
categories: 
- sport 
- voetbal 
externe_link: "https://www.telegraaf.nl/sport/403238440/cristiano-ronaldo-krijgt-trainer-van-7-5-miljoen-euro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/eac55e26-8e6a-11e9-85ee-0218eaf05005.jpg"
---

<p class="intro">Trainer Maurizio Sarri maakt de overstap van Chelsea naar Juventus. De Londense club en de landskampioen van Italië zijn het eens geworden over een overgang van de Italiaanse coach.</p> <p>Naar verwachting worden vrijdag alle formaliteiten afgerond, zo meldt de BBC. Juventus betaalt ongeveer 7,5 miljoen euro voor de diensten van Sarri. Bij de topclub uit Turijn staat ook Cristiano Ronaldo onder contract. De Portugese vedette werd vorig jaar voor 100 miljoen euro overgenomen van Real Madrid. De ’Oude Dame’ hoopt binnen afzienbare tijd eindelijk weer eens de Champions League te winnen. Afgelopen seizoen ging het nog mis, toen bleek Ajax in de kwartfinales van het Europese kampioenenbal te sterk voor ’Juve’.</p><p>Het verblijf van de 60-jarige trainer in de Premier League blijft zo beperkt tot één seizoen. Na succesvolle jaren bij Napoli tekende Sarri vorige zomer bij Chelsea. De ’Blues’ eindigden onder zijn leiding op de derde plaats in de Premier League en veroverden de Europa League door Arsenal in de finale te verslaan (4-1).</p><p>Sarri had al aangegeven dat hij met heimwee kampt. „Voor ons Italianen is de roep van thuis altijd heel sterk. Het is een zwaar jaar geweest. Ik begin te voelen dat mijn vrienden, familie en bejaarde ouders op grote afstand zijn.”</p><p>Bij Juventus volgt hij Massimiliano Allegri op. Sarri hoopt dat de fanatieke fans van Napoli geen probleem hebben met zijn overgang naar de grote rivaal.</p>
