---
layout: post
title: "Erdogan: geen hartaanval, Morsi is vermoord"
date: Wed, 19 Jun 2019 15:54:59 +0200
categories: 
- entertainment 
- opinie 
externe_link: "https://www.telegraaf.nl/nieuws/124283657/erdogan-geen-hartaanval-morsi-is-vermoord"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e666484e-9299-11e9-be21-0218eaf05005.jpg"
---

<p class="intro">De Egyptische ex-president Mohamed Morsi is in gevangenschap vermoord en de Egyptische regering heeft niets gedaan om dat te voorkomen. Dit zei de Turkse president Erdogan over zijn politieke bondgenoot Morsi. Morsi stortte maandag in een rechtszaal in en lag 20 minuten te kronkelen voor hij overleed.</p> <p>Erdogan zei dat hij geen natuurlijke dood is gestorven. Volgens familie en aanhangers van Morsi is hij bezweken aan de slechte behandeling en het vreselijk slechte eten in de gevangenis. De Egyptische autoriteiten spreken van een hartaanval.</p><p>Morsi was net als Erdogan een voorman van een stroming die de rol van de islam in politiek en samenleving zo groot mogelijk wil maken. Hij was van de Moslimbroederschap.</p><p>Morsi won de presidentsverkiezingen in 2012 in twee rondes. De eerste rond won hij met een kwart van de stemmen, in de slotronde kreeg hij meer dan 51 procent van de kiezers achter zich. Hij werd zo eind juni 2012 de eerste democratisch gekozen president van Egypte sinds de militairen in 1952 de macht grepen. Morsi werd een jaar later door militairen afgezet en gevangengezet.</p>
