---
layout: post
title: "PSV-fan Verstappen wenst Ajacieden succes"
date: Wed, 08 May 2019 15:49:55 +0200
categories: 
- sport 
- autosport 
externe_link: "https://www.telegraaf.nl/sport/3556513/psv-fan-verstappen-wenst-ajacieden-succes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/284ae6d2-719a-11e9-ad86-0218eaf05005.png"
---

<p class="intro">Max Verstappen is een verstokte fan van PSV, maar schroomt niet om ’rivaal’ Ajax succes te wensen voor de return van de halve finale in de Champions League tegen Tottenham Hotspur.</p> <p>De Limburger, zelf in voorbereiding voor de GP van Spanje van komend weekeinde, wenst met name Matthijs de Ligt en Frenkie de Jong veel succes, zo is te zien op een Instagramstory van de coureur van Red Bull. ,,Veel geluk vanavond”, heeft hij erbij geschreven.</p><p>Verstappen kent de twee Ajacieden van een potje FIFA. De coureur daagde december vorig jaar via Instagram De de Jong en De Ligt uit. Uiteindelijk nam De Jong het eind 2018 tegen de Formule 1-racer op.</p><p>Taart</p><p>Toen alles was afgesproken en de wedstrijd officieel op de speelkalender kwam te staan nam De Ligt het voortouw om de boel te organiseren. De buitenkant van de Ziggo Dome diende als speelscherm. Zoals je van de twee kunt verwachten arriveerden zij beide geheel in hun eigen stijl. Verstappen in een snelle sportwagen en De Jong oer-Hollands op de fiets.</p><p>Met hun eigen samengestelde teams verdedigde De Jong de clubkleuren van Ajax terwijl Verstappen koos voor ’zijn’ PSV. Aan het einde van de rit was het De Jong die het voetbalspel iets beter in de vingers had. Hij versloeg Verstappen met 5-3.</p><p>Na de nederlaag stond Verstappen voor een lastige keuze: een taart in het gezicht of een wedstrijd van Ajax bezoeken in de Champions League. Verstappen is PSV’er in hart en ziel, maar had nog minder trek in taart. De Formule 1-coureur koos voor een wedstrijd van Ajax in de Johan Cruijff Arena bezichtigen.</p>
