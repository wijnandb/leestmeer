---
layout: post
title: "Zwitserse scholieren willen 3 maanden vakantie"
date: Tue, 25 Jun 2019 14:15:49 +0200
categories: 
- entertainment 
- opinie 
externe_link: "https://www.telegraaf.nl/nieuws/938775522/zwitserse-scholieren-willen-3-maanden-vakantie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fe666f02-9742-11e9-84d6-0218eaf05005.jpg"
---

<p class="intro">Zwitserse scholieren hebben een oproep gedaan de zomervakantie drie maanden te laten duren, omdat het al zo vroeg in de zomer zo heet wordt. Het is volgens de Vereniging van Scholierenorganisaties, die 40.000 leden telt, de eenvoudigste oplossing voor de problemen met de hitte.</p> <p>Het zou niet goed zijn het milieu te gaan belasten met de koeling van lokalen. De Zwitserse scholieren kijken onder meer naar het voorbeeld van buurland Italië waar de zomervakanties al geruime tijd in juni beginnen en tot half september duren. Maar ook landen als Albanië, Servië en Turkije kennen zomervakanties van drie maanden. Volgens een zegsman van een Zwitserse jongerenorganisatie kunnen de Zwitserse kinderen zich in de hitte net zo slecht concentreren als Italiaanse.</p><p>De Zwitserse scholieren krijgen volgens de newssite 20 Minuten bijval van leraren. Als het in juni al normaal gesproken 30 graden is, dan is het in klaslokalen niet uit te houden en moet over een zomervakantie van drie maanden worden gesproken, aldus Beat Zemp, voorzitter van de lerarenbond.</p>
