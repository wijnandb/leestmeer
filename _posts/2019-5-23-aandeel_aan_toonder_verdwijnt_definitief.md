---
layout: post
title: "Aandeel aan toonder verdwijnt definitief"
date: Thu, 23 May 2019 15:16:55 +0200
categories: 
- financieel 
- koersen 
externe_link: "https://www.telegraaf.nl/financieel/3637300/aandeel-aan-toonder-verdwijnt-definitief"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/3672f6c2-7d5d-11e9-ba0b-02d1dbdc35d1.jpg"
---

<p class="intro">Het aandeel aan toonder, waarop geen naam staat van de eigenaar, wordt op 1 juli afgeschaft. De maatregel is onderdeel van de strijd tegen belastingontduikers, witwassers en terroristen. Doordat dergelijke aandelen zonder plichtplegingen en anoniem over te dragen zijn, waren ze populair bij de onderwereld.</p> <p>De handel in aandelen van vennootschappen zonder beursnotering kan straks alleen nog via een effectenrekening bij een bank of beleggingskantoor. Die rekening staat op naam en dus is de eigenaar niet langer anoniem, laat minister Sander Dekker (Rechtsbescherming) weten.</p><p>Vennootschappen moeten de aandelen vanaf 1 juli zelf op naam zetten. Doen ze dat niet, dan gebeurt dat "van rechtswege" op 1 januari. Wie nog papieren aandelen in huis heeft, doet er verstandig aan ze voor 1 januari 2021 in te leveren bij de vennootschap die ze heeft uitgegeven. Anders vallen ze terug aan de uitgever.</p><p>Onder anderen de Britten, Duitsers, Luxemburgers en Belgen gingen Nederland al voor met de afschaffing van het aandeel aan toonder.</p>
