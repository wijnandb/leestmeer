---
layout: post
title: "Kliniek erkent verdwijning patiënt"
date: Wed, 05 Jun 2019 12:36:45 +0200
category: binnenland
externe_link: "https://www.telegraaf.nl/nieuws/2095888565/kliniek-erkent-verdwijning-patient"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2762be9c-878a-11e9-a7d0-0217670beecd.jpg"
---

<p class="intro">Fivoor, de organisatie die verantwoordelijkheid is voor de psychiatrische kliniek Roosenburg in Den Dolder, erkent dat zaterdag een patiënt niet is teruggekomen van verlof, en dat de persoon nog altijd spoorloos is.</p> <p>Dat liet de organisatie woensdag weten in een verklaring. Eerder meldde de politie al aan De Telegraaf dat er naar een man uit de kliniek wordt gezocht. Eerder op woensdag drong de burgemeester van Zeist aan bij de kliniek om ’openheid van zaken’ te geven over de weggelopen patiënt.</p><p>In het statement staat verder dat het verlof werd toegekend volgens de daarvoor geldende procedures. Nadat de man niet terugkeerde, werd dit aan de politie gemeld. Er wordt nog altijd naar hem gezocht.</p><p>Persoonlijke gegevens over de man verstrekt Fivoor niet uit privacy-oogpunt, maar wel wordt benadrukt dat de man niet in de forensisch psychiatrische kliniek verbleef als onderdeel van detentie, en dat hij ook geen tbs-maatregel heeft.</p><p>Jan Scherphuis van de belangenvereniging Den Dolder zegt niettemin dat hij ’van zijn stoel viel’ toen hij hoorde van de verdwenen patiënt uit de kliniek waar eerder ook Michael P, de verkrachter en moordenaar van Anne Faber, werd behandeld.</p><p>„Ik heb meteen contact gezocht met de adviseur van de burgemeester, ervan uitgaande dat hij wel op de hoogte was omdat hij verantwoordelijk is voor de veiligheid. Dat bleek niet het geval. Toen waren we dus al drie dagen verder, want zelf hoorde ik het pas dinsdag eind van de middag.”</p><p>Hij vermoedt dat Fivoor het blijkbaar ’binnenskamers probeerde te houden’. „Hoogst verbazingwekkend allemaal.”</p><p>Hof verklaarde M. ontoerekeningsvatbaar</p><p>De 44-jarige Peter M., werd vorig jaar door het hof ook in hoger beroep volledig ontoerekeningsvatbaar verklaard.</p><p>Het gerechtshof in Den Haag ontsloeg M. in februari vorig jaar van alle rechtsvervolging en plaatste hem in een psychiatrische kliniek. De rechtbank was in 2017 tot hetzelfde oordeel gekomen.</p><p>Peter M. werd vervolgd omdat hij in 2017 via internet had gemeld dat hij het station Dordrecht zou opblazen met een atoombom. Een maand eerder viel hij in Dordrecht een man aan.</p>
