---
layout: post
title: "Waterpolosters ten onder in harde wedstrijd tegen Italië"
date: Wed, 05 Jun 2019 20:57:58 +0200
category: sport
externe_link: "https://nos.nl/l/2287786"
feature_image: "https://nos.nl/data/image/2016/12/20/341416/1008x567.jpg"
---

<p>De Nederlandse waterpolosters hebben hun tweede wedstrijd in de finale van World League verloren. In Boedapest won Italië met 8-7 (1-2, 2-2, 3-1, 2-2).</p>
<p>Nederland en Italië zijn grootmachten in Europa en zelden walst de een over de ander heen, al won Oranje het laatste treffen eind maart met ruime cijfers: 17-11. Deze keer waren de ploegen echter meer aan elkaar gewaagd. Zowel Nederland als Italië stond één keer twee doelpunten voor (Oranje met 5-3, Italië met 8-6).</p>
<p>Er werd hard gespeeld door beide ploegen. Italië had maar liefst tien keer een overtalsituatie en dat leverde vier doelpunten op. Oranje had zes keer een speelster meer in het water, maar de ploeg van coach Arno Havenga scoorde daarin slechts één keer.</p>
<p>Nederland begon dinsdag met een 15-7 zege op China. Donderdag is Australië de volgende tegenstander.</p>
<p>Inzet van de World League deze week is een startbewijs voor de Olympische Spelen in Tokio, volgend jaar. Dat ligt zondag klaar voor de winnaar van het toernooi.</p>
<p>Daarnaast kunnen olympische tickets ook nog op het WK, EK en het olympisch kwalificatietoernooi van komend jaar worden verdiend.</p>
