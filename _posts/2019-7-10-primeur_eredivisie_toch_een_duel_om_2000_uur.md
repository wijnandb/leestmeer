---
layout: post
title: "Primeur Eredivisie: toch een duel om 20:00 uur"
date: Wed, 10 Jul 2019 11:56:29 +0200
category: sport
externe_link: "https://www.telegraaf.nl/sport/1005274694/primeur-eredivisie-toch-een-duel-om-20-00-uur"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6bad18a4-a314-11e9-9ef9-0255c322e81b.jpg"
---

<p class="intro">De competitiewedstrijd tussen AZ en Fortuna Sittard wordt verplaatst naar zondag 4 augustus 20:00 uur. Het wordt de eerste keer dat een duel uit de Eredivisie op zondag op dat tijdstip plaatsvindt. Dit is op verzoek van de Alkmaarders.</p> <p>„Clubs die Europees voetbal spelen hebben de mogelijkheid hun wedstrijd naar de zondagavond te verplaatsen”, meldt de KNVB woensdag.</p><p>Eerder was het idee om elke week een duel op zondagavond te laten spelen, maar dat voorstel stuitte op veel weerstand van lokale autoriteiten en politie.</p><p>De voetbalbond besloot daarop het late tijdstip op zondag te gebruiken als back-up. „We hebben dit afgesproken met alle clubs om de kwaliteit van de eredivisie te verbeteren. De verplaatsing naar het zondagavondtijdstip wordt per keer bekeken en de keuze wordt gemaakt op basis van sportieve gronden.”</p><p>AZ speelt donderdag 1 augustus de voorronde van de Europa League en wilde daarom later voetballen op zondag. FC Utrecht - ADO Den Haag wordt nu gespeeld om 16.45 uur, het oorspronkelijke tijdstip van de wedstrijd in Alkmaar.</p>
