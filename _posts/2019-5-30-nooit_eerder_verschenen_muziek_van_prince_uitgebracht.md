---
layout: post
title: "Nooit eerder verschenen muziek van Prince uitgebracht"
date: Thu, 30 May 2019 09:09:00 +0200
category: entertainment
externe_link: "https://www.telegraaf.nl/entertainment/3669173/nooit-eerder-verschenen-muziek-van-prince-uitgebracht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1b4e4994-82aa-11e9-9186-0218eaf05005.jpg"
---

<p class="intro">Goed nieuws voor fans Prince. Er komt een nieuw album uit van de legendarische muzikant die in 2016 aan de gevolgen van een overdosis fentanyl overleed. Het album gaat bestaan uit niet eerder verschenen materiaal.</p> <p>Het album Originals wordt wereldwijd tijdens speciale luisterevenementen in onder meer Los Angeles, Spanje, Polen en Brazilië gepresenteerd en is vanaf 21 juni op de streamingdienst Tidal te horen. Een maand later, op 19 juli, wordt de plaat op vinyl uitgebracht. Originals bevat veertien nummers die mede door Jay-Z, tevens eigenaar van Tidal, zijn uitgezocht.</p><p>„Prince baande de weg naar artistieke vrijheid. Hij is een van de dapperste mensen die ik in de muziekindustrie heb mogen leren kennen. Hij gaf ons het vertrouwen om zijn strijd voor te zetten”, laat Jay-Z in een persverklaring weten.</p><p>Dat het album in eerste instantie alleen op Tidal te beluisteren is, is opmerkelijk. Prince haalde in 2015 al zijn muziek van online streamingdiensten, omdat hij vond dat de opbrengsten oneerlijk verdeeld werden.</p>
