---
layout: post
title: "’Versneld aflossen kan nadelig uitpakken’"
date: Tue, 29 Oct 2019 13:24:08 +0100
categories: 
- financieel 
- geld 
externe_link: "https://www.telegraaf.nl/financieel/1996115349/versneld-aflossen-kan-nadelig-uitpakken"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/116a50de-fa47-11e9-a1a8-02d2fb1aa1d7.jpg"
aantal: 165
unieke: 115
bron: "De Telegraaf"
---

<p class="intro">Met de eindejaarsuitkeringen op komst, waarschuwt de Woonbond dat het niet voor iedereen verstandig is om daarmee versneld de hypotheek af te lossen.</p> <p>„Lagere rentelasten geven een goed gevoel. Maar alleen op gevoel afgaan is niet altijd verstandig”, aldus de Woonbond.</p><p>De bond wijst op nadelige gevolgen door de zogenaamde Bijleenregeling, waardoor de hypotheekrenteaftrek bij een volgend huis wordt beperkt. Deze regeling houdt in dat men voor het nieuwe huis alleen recht heeft op hypotheekrenteaftrek over de aankoopprijs minus de overwaarde van de oude woning. Kortom, door extra aflossen beperkt men voor zichzelf de renteaftrek voor een toekomstig duurder huis.</p><p>Extra aflossen heeft ook gevolgen voor iemands financiële buffer. Het geld komt vast te zitten in ’stenen’ en daardoor kunnen tegenvallers lastiger opgevangen worden.</p><p>De Bond wijst er verder op dat men door versnelde aflossing ook minder hypotheekrente kan aftrekken, wat een hogere belastingaanslag tot gevolg kan hebben. Men kan zelfs in een hogere belastingschijf terechtkomen. Dat zou zelfs gevolgen kunnen hebben voor de kinderopvangtoeslag en zorgtoeslag.</p>
