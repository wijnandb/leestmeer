---
layout: post
title: "Prinses Mary laat Denen raden waar kroonprinselijk gezin vaart"
date: Thu, 08 Aug 2019 14:38:15 +0200
categories: 
- entertainment 
- royalty 
externe_link: "https://www.telegraaf.nl/entertainment/791190907/prinses-mary-laat-denen-raden-waar-kroonprinselijk-gezin-vaart"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/80ecddd6-b9d9-11e9-a58c-0217670beecd.png"
---

<p class="intro">De Deense kroonprinses Mary heeft de 333.000 volgers van het Instagram-profiel van het koninklijk huis donderdag uitgedaagd te raden waar ze zich met haar gezin bevindt. Bij de vraag plaatste Mary een kort videofilmpje dat ze maakte aan boord van het koningsschip Dannebrog. Hiermee maakt ze deze week met haar gezin een vaartocht door Deense wateren.</p> <p>De Denen vonden het geen moeilijke opgave, getuige de eensgezinde reacties. Het kroonprinselijk gezin bevond zich overduidelijk in het Kattegat en voer langs het kleine onbewoonde eiland Hjelm, dat de vorm heeft van een helm.</p><p>De vaartocht is een vakantiereisje, mede bedoeld om de vier kinderen kennis te laten maken met Denemarken. Het paleis publiceert dan ook geen programma van de tocht, maar het kroonprinselijk paar beloofde af en toe beelden te delen. „Daar gaan we weer”, noteerde Mary dan ook. „Het Deense zomerweer laat zich van zijn winderige maar ook mooie kant zien.”</p>
