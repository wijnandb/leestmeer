---
layout: post
title: "Roland Garros: Bertens loot Parmentier"
date: Thu, 23 May 2019 19:39:14 +0200
category: sport
externe_link: "https://www.telegraaf.nl/sport/3639132/roland-garros-bertens-loot-parmentier"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6062ca9e-7d84-11e9-bde2-02c309bc01c1.jpg"
---

<p class="intro">Tennisster Kiki Bertens neemt het in de eerste ronde van Roland Garros op tegen de Franse Pauline Parmentier, de nummer 65 van de wereld. De 27-jarige Wateringse is in Parijs als vierde geplaatst en zit in de onderkant van het schema, net als de als tweede geplaatste Tsjechische Karolina Pliskova.</p> <p>Bertens verloor vorig jaar in de derde ronde van Roland Garros van de Duitse Angelique Kerber. Haar beste prestatie op het grandslamtoernooi van Parijs was in 2016, toen ze de halve finale verloor van de Amerikaanse Serena Willliams.</p><p>Na haar toernooizege in Madrid deze maand en het bereiken van de halve finale in Rome, is Bertens geklommen naar de vierde plaats op de wereldranglijst en wordt ze gezien als een van de favorieten voor de titel in Parijs.</p><p>Wint Bertens haar eerste partij dan treft ze in de tweede ronde de de winnares van de partij tussen de Slowaakse Viktoria Kuzmova en de Franse Alizé Cornet.</p><p>In de derde ronde zou dan een duel kunnen plaatsvinden met de Britse Johanna Konta. Die versloeg haar afgelopen week in de halve finale in Rome in drie sets.</p><p>Haase treft Kohlschreiber</p><p>Robin Haase treft in de eerste ronde van Roland Garros de Duitser Philipp Kohlschreiber. De 32-jarige Hagenaar speelde drie keer eerder tegen de Duitser. Hij wist één keer te winnen. Dat was in 2012 op het gravel van Kitzbühel. Haase kwam in Parijs nooit verder dan de tweede ronde.</p>
