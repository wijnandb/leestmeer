---
layout: post
title: "The Rolling Stones lenen verzameling uit aan Groninger Museum"
date: Thu, 13 Jun 2019 10:29:09 +0200
categories: 
- entertainment 
- sterren 
externe_link: "https://www.telegraaf.nl/entertainment/844278639/the-rolling-stones-lenen-verzameling-uit-aan-groninger-museum"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2788ec78-8dd6-11e9-becc-02c309bc01c1.jpg"
---

<p class="intro">In het Groninger Museum komt een grote expositie over The Rolling Stones. Het is een rondreizende tentoonstelling, die Nederland aandoet na Groot-Brittannië, de VS en Azië.</p> <p>Te zien zijn ruim 400 originele objecten uit de verzameling van de Stones zelf: instrumenten en podiumontwerpen, videomateriaal, dagboeken, kostuums, posters en albumhoezen. Ook krijgen de bezoekers een goede indruk van onder meer hun studio. Tevens zullen er bekende en onbekende geluidsfragmenten te horen zijn.</p><p>Aan de hand van materiaal van kunstenaars, ontwerpers, artiesten en schrijvers als Andy Warhol, Alexander McQueen, Jeff Koons en Martin Scorsese wordt de culturele geschiedenis in beeld gebracht van de hele periode waarin de Stones tot nog toe actief waren.</p><p>De fans moeten nog wel even geduld hebben: de tentoonstelling is pas te zien van oktober 2020 tot januari 2021. Na Groningen verhuist de tentoonstelling naar andere Europese bestemmingen.</p>
