---
layout: post
title: "Apple en Boeing duwen Wall Street omlaag"
date: Mon, 08 Jul 2019 19:37:38 +0200
categories: 
- financieel 
- koersen 
externe_link: "https://www.telegraaf.nl/financieel/905526888/apple-en-boeing-duwen-wall-street-omlaag"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4c28d27a-a1a7-11e9-b258-02d2fb1aa1d7.jpg"
---

<p class="intro">De aandelenbeurzen in New York stonden maandag halverwege de handelsdag licht in de min. Beleggers op Wall Street moesten het doen zonder groot nieuws om zich op te richten. Ze keken vooral naar later in de week. Zo zal de Amerikaanse centralebankpresident Jerome Powell op woensdag en donderdag verklaringen afleggen voor het Amerikaanse Congres. Ook volgen er na maandag verschillende macro-economische cijfers uit de Verenigde Staten en wat bedrijfsresultaten.</p> <p>De Dow-Jonesindex stond omstreeks 19.30 uur (Nederlandse tijd) 0,5 procent lager op 26.798 punten. De breder samengestelde S&amp;P 500-index verloor ook 0,5 procent, tot 2974 punten. Technologiebeurs Nasdaq leverde 0,9 procent in tot 8092 punten.</p><p>Boeing verloor 1,6 procent na het nieuws dat de Saudische budgetmaatschappij Flyadeal een bestelling van maximaal vijftig toestellen van het type 737 MAX ter waarde van 5,9 miljard dollar heeft geschrapt. Die vliegtuigen worden wereldwijd tot nader order aan de grond gehouden na twee dodelijke ongelukken in vijf maanden. Flyadeal kiest nu voor vliegtuigen van de Europese concurrent Airbus.</p><p>Apple</p><p>Apple ging eveneens omlaag na een adviesverlaging door Rosenblatt Securities. De analisten van Rosenblatt denken onder meer dat de verkopen van nieuwe iPhones weer zullen gaan tegenvallen. Het aandeel verloor 2,1 procent.</p><p>Powell legt in het Congres verklaringen af over het monetair beleid van de Federal Reserve, de Amerikaanse koepel van centrale banken. Mogelijk kan daaruit iets meer duidelijk worden over toekomstige rentestappen door de Fed. Op macro-economisch gebied zijn er deze week gegevens over bijvoorbeeld de inflatie en de producentenprijzen in de VS.</p><p>Symantec</p><p>Verder stonden aandelen in de gezondheidssector onder druk na uitspraken van president Donald Trump over een plan om hoge medicijnprijzen aan te pakken. Zorggigant Cardinal Health verloor 2,4 procent, mede omdat financieel topman Jorge Gomez opstapt. Verder gingen ook farmaceuten en biotechbedrijven als Incyte, Alexion en Biogen tot 3,4 procent omlaag.</p><p>Softwarebedrijf Symantec ging 3,2 procent omhoog na berichten dat voormalig bestuurder Greg Clark samen met investeerders Advent en Permira ook een gooi wil doen naar de overname van Symantec. Chipreus Broadcom, dat al een voorstel ter waarde van 22 miljard dollar lanceerde, zou nog altijd de beste papieren hebben.</p><p>De euro was 1,1217 dollar waard, tegen 1,1214 dollar eerder op de dag bij het sluiten van de Europese beurzen. De prijs van een vat Amerikaanse olie steeg 0,8 procent tot 57,99 dollar. Brentolie werd 0,7 procent duurder op 64,65 dollar per vat.</p>
