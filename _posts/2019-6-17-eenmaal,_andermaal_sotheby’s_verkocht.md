---
layout: post
title: "Eenmaal, andermaal: Sotheby’s verkocht"
date: Mon, 17 Jun 2019 15:28:30 +0200
categories: 
- financieel 
- koersen 
externe_link: "https://www.telegraaf.nl/financieel/1508083637/eenmaal-andermaal-sotheby-s-verkocht"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6a1fd5e0-910c-11e9-adb5-0217670beecd.jpg"
---

<p class="intro">Veilinghuis Sotheby’s komt in Franse handen. Telecom- en mediamiljardair Patrick Drahi haalt het Amerikaanse bedrijf voor $2,7 miljard van de beurs.</p> <p>De 55-jarige Drahi verdiende zijn geld met Altice, een aan de Amsterdamse beurs genoteerde telecomgigant. Dat bedrijf herbergt onder meer telecomprovider SFR, de linkse krant Libération, nieuwszender BFMTV en radiostation RMC. Hij is een typische exponent van de Franse elite: hij volgde zijn opleiding aan de zeer prestigieuze Ecole Polytechnique. Hij heeft een geschat vermogen $9,3 miljard, en betaalt de overname geheel in cash.</p><p>Drahi stond al bekend als kunstliefhebber, en noemt zichzelf een „klant en bewonderaar” van Sotheby’s.</p><p>Sotheby’s bestaat al sinds 1744. Het bedrijf begon in Londen, en breidde in de jaren vijftig van de vorige eeuw uit naar New York. Inmiddels telt het bedrijf tien vestigingen wereldwijd, waaronder eentje in Amsterdam. De aandelen van het veilinghuis waren vrijdag bij het sluiten van de beurs $37 waard. Voorbeurs is de koers gestegen tot net onder het overnamebod van $57 per aandeel.</p>
