---
layout: post
title: "Als je vaak rood staat gaat je bank je doorverwijzen naar schuldhulp"
date: Wed, 30 Oct 2019 06:30:01 +0100
categories: 
- financieel 
- economie 
externe_link: "https://nos.nl/l/2308250"
feature_image: "https://nos.nl/data/image/2019/10/30/588403/1008x567.jpg"
aantal: 344
unieke: 229
bron: "NOS"
---

<p>Banken gaan klanten die geregeld rood staan doorverwijzen naar verschillende soorten schuldhulpverlening, om te voorkomen dat ze probleemschulden krijgen. Ook als je bijvoorbeeld snel je spaargeld opmaakt of betalingen van een banklening mist, wijst de bank je voortaan in je online bankomgeving of app op de website Geldfit.</p>
<p>In Nederland kampen 1,4 miljoen huishoudens met risicovolle of problematische schulden. Dat laatste begint vaak met betalingsachterstanden. Circa 2,3 miljoen Nederlandse huishoudens hebben structurele betalingsachterstanden, bijvoorbeeld bij de woningcorporatie, het energiebedrijf of de zorgverzekering. Het duurt vaak jaren voor mensen passende hulp krijgen en in die tijd loopt de schuld soms op tot tienduizenden euro's.</p>
<p>"Schulden gaan gepaard met veel kosten en persoonlijk leed en daar willen we verandering in brengen", zegt ING-directeur Vincent van den Boogert in het NOS Radio 1 Journaal. "Banken signaleren problemen door teruglopend spaargeld of vaak rood staan, en geven mensen een seintje en verwijzen ze door naar de site Geldfit."</p>
<h2>Zelfhulp, vrijwilligers of professionele hulp</h2>
<p>Via Geldfit kun je met iemand chatten, bellen of mailen over je geldproblemen. Ook kan je een test doen, waarbij gevraagd wordt welke rekeningen je wel en niet kan betalen.</p>
<p>Afhankelijk van hoe groot je geldproblemen zijn, kun je worden doorverwezen naar een van deze hulpvarianten:</p>
<p> Online zelfhulp Online hulp van een vrijwilliger van de organisatie fiKks Hulp van een lokale vrijwilliger, bijvoorbeeld van Humanitas of SchuldHulpMaatje Professionele schuldhulp of schuldhulpverlening via een aantal gemeentes </p>
<p>Tot nu toe doen Den Haag, Deventer, Zwolle, Zoetermeer, Delft, Hoogeveen, Soest, Wijk bij Duurstede en Den Bosch mee aan het initiatief, maar het idee is dat dat er snel meer worden.</p>
<p>"Op deze manier kunnen financiÃ«le problemen worden aangepakt als ze nog klein zijn en kunnen we veel meer mensen vroegtijdig bereiken om schulden te voorkomen", zegt Chris Buijink, voorzitter van de Nederlandse Vereniging van Banken.</p>
<p>ABN Amro, Rabobank, ING en de Volksbank doen mee aan het initiatief. Andere bedrijven die het vaak snel merken als iemand betalingsproblemen heeft, worden opgeroepen om zich erbij aan te sluiten. Het gaat dan bijvoorbeeld om telecomproviders, zorgverzekeraars, energiebedrijven en woningcorporaties.</p>
