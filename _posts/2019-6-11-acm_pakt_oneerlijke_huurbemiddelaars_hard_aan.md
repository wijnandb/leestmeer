---
layout: post
title: "ACM pakt oneerlijke huurbemiddelaars hard aan"
date: Tue, 11 Jun 2019 11:20:41 +0200
categories: 
- entertainment 
- opinie 
externe_link: "https://www.telegraaf.nl/financieel/2079692358/acm-pakt-oneerlijke-huurbemiddelaars-hard-aan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/57625cf2-8c2a-11e9-a826-0218eaf05005.jpg"
---

<p class="intro">Consumentenwaakhond ACM is in actie gekomen tegen huurbemiddelaars die onterecht bemiddelingskosten berekenen aan huurders. Dat mogen zij niet doen als zij in opdracht van verhuurders handelen.</p> <p>De ACM heeft een zogenaamde last onder dwangsom opgelegd aan „enkele huurbemiddelaars”, om deze bedrijven te dwingen met hun praktijken te stoppen. De namen van de bemiddelaars werden niet vrijgegeven.</p><p>Na de zomer gaat de ACM opnieuw controleren. Huurbemiddelaars die dan nog steeds onterechte kosten rekenen aan huurders kunnen een boete verwachten, zo laat de consumentenaakhond dinsdag weten. De boetes die de ACM kan opleggen bedragen maximaal 900.000 euro per overtreding.</p><p>Verboden bemiddelingskosten</p><p>Een huurbemiddelaar bemiddelt tussen de verhuurder en de huurder. De verhuurder wil de woning of kamer verhuren en de bemiddelaar zoekt daar een huurder bij. De wet zegt dat als de bemiddelaar werkt in opdracht van de verhuurder hij geen kosten voor de bemiddeling in rekening mag brengen bij de huurder.</p><p>Was het vroeger vaak gebruikelijk om een maand huur te vragen, nu gaat het meestal om een bedrag van gemiddeld 200 euro. Kosten rekenen aan de huurder is verboden, onder welke naam de huurbemiddelaar de kosten ook presenteert (bemiddelingskosten, administratiekosten, contractkosten enzovoort).</p><p>Huurders worden vaak verplicht deze kosten te voldoen voordat zij de woning kunnen betrekken. Huurbemiddelaars maken hiermee misbruik van de kwetsbare positie van consumenten op de overspannen woningmarkt.</p><p>Hard optreden</p><p>Omdat de ACM via haar loket ConsuWijzer nog steeds meldingen ontving over bemiddelingskosten, kondigde de ACM eerder dit jaar aan hiertegen te zullen optreden.</p><p>De ACM heeft gesproken met de brancheorganisaties NVM, VBO en Vastgoedpro om nogmaals hun achterban te informeren en op te roepen de regels na te leven.</p><p>Mocht de ACM meldingen krijgen dat huurbemiddelaars doorgaan met het rekenen van verboden bemiddelingskosten, onder welke noemer dan ook, dan zal de ACM „hard optreden”, zoals de organisatie dat zelf formuleert.</p>
