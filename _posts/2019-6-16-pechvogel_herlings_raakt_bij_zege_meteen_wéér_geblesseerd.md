---
layout: post
title: "Pechvogel Herlings raakt bij zege meteen wéér geblesseerd"
date: Sun, 16 Jun 2019 16:40:24 +0200
category: sport
externe_link: "https://www.telegraaf.nl/sport/1586253058/pechvogel-herlings-raakt-bij-zege-meteen-weer-geblesseerd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/440cf85e-9055-11e9-a7d0-0217670beecd.jpg"
---

<p class="intro">Jeffrey Herlings is opnieuw door fysiek onheil getroffen.</p> <p>De wereldkampioen in de koningsklasse MXGP, nog maar net hersteld van een gecompliceerde voetbreuk, heeft bij de Grote Prijs van Letland een scheurtje opgelopen in zijn rechter scheenbeen. De Brabander meldde zich af voor de tweede manche. Het is onduidelijk hoe lang hij uit roulatie is.</p><p>Eerste overwinning</p><p>De fabrieksrijder van KTM had kort voor zijn afmelding nog de eerste manche gewonnen, zijn eerste zege in het WK van dit jaar. Herlings maakte vorige week in Rusland pas zijn rentree. Toen kwam hij nog niet verder dan de vierde en zevende plaats in de manches.</p><p>Herlings liep de nieuwe blessure op tijdens het inrijden van de eerste manche. Hij kwam ten val op een zandbult en een andere crosser kon hem ternauwernood ontwijken. Wel kreeg hij een tik tegen zijn rechterbeen. De wereldkampioen sloeg niet meteen alarm en besloot gewoon te starten, met als resultaat de eerste plaats na een gedurfde race. De Brabander gaf na de finish aan dat hij pijn had en bij nader onderzoek na de eerste manche kwam de ernst van de blessure aan het licht.</p><p>Gajser</p><p>De Sloveen Tim Gajser profiteerde van het wegvallen van Herlings en won de Grote Prijs van Letland. De Fransman Romain Febvre en de Zwitser Arnaud Tonus behaalden evenveel punten, maar Gajser kreeg als winnaar van de tweede manche de eindzege toegewezen. Hij leidt na negen GP’s ook het kampioenschap.</p>
