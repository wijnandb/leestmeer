---
layout: post
title: "Kijkers bezorgd om Frits Wester"
date: Sun, 08 Sep 2019 20:05:33 +0200
category: entertainment
externe_link: "https://www.telegraaf.nl/entertainment/1517508307/kijkers-bezorgd-om-frits-wester"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f8fe27b2-d27a-11e9-b0b0-02c309bc01c1.jpg"
---

<p class="intro">Frits Wester maakte bij het RTL Nieuws een slechte indruk, zo blijkt uit reacties op Twitter. Kijkers maken zich zorgen.</p> <p>Was hij extreem moe of dronken? Of was er meer aan de hand? Dat vragen kijkers van het RTL Nieuws zich af nadat Frits Wester zondagavond het onderwerp over de rechtszaak tegen Geert Wilders presenteerde. Hij was daarbij moeilijk verstaanbaar, zijn mondhoek leek te trekken en hij kwam soms niet uit zijn woorden.</p><p>Wordt er eerst nog grappig gesuggereerd dat hij mogelijk wat teveel limoncello’s heeft gedronken, later worden de commentaren bezorgder. Suggesties van een herseninfarct komen dan naar boven. Ook een longontsteking of oververmoeidheid wordt gesuggereerd. „Praat moeilijk en ziet er afgeleefd uit.”</p><p>Wester had in elk geval een zware dag achter de rug. Zo twitterde hij zelf in telegramstijl voor een vlucht naar Italië: „Ik verveel mij in vliegtuig dat niet kan vertrekken vanwege slecht weer op plaats bestemming.” Om twee uur later te laten weten dat hij is aangekomen.</p><p>Zelf geeft Wester later zondagavond het verlossende woord. „Moe”, is zijn korte reactie. Bij Shownieuws zegt hij later op de avond dat hij een korte nacht heeft gehad en net een dutje had gedaan toen hij plotseling weer aan de slag moest. Niet dronken, maar slaapdronken dus.</p><p>RTL laat aan De Telegraaf weten dat Frits Wester momenteel in Italië is voor zijn werk voor RTL Nieuws. Hij had daar ook Wilders geïnterviewd. „De uitzending zag er niet uit zoals wij gewend zijn, en we gaan erover in gesprek met Frits.”</p>
