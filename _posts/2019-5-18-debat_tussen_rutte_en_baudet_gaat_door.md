---
layout: post
title: "Debat tussen Rutte en Baudet gaat door"
date: Sat, 18 May 2019 18:43:10 +0200
category: binnenland
externe_link: "https://www.telegraaf.nl/nieuws/3608698/debat-tussen-rutte-en-baudet-gaat-door"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/381119d6-798f-11e9-98d5-0217670beecd.jpg"
---

<p class="intro">Het debat tussen VVD-leider Mark Rutte en Thierry Baudet (Forum voor Democratie) gaat door. De twee treffen elkaar woensdagavond in het tv-programma Pauw.</p> <p>Over de voorwaarden voor het debat soebatten de twee partijen al dagen. Nadat Rutte de Forum-leider had uitgedaagd afgelopen dinsdag ging Baudet akkoord en leek het allemaal in kannen en kruiken.</p><p>Maar toen wilde de één, Baudet, dat het op Facebook uitgezonden zou worden en zonder bemoeienis van tv-redacties tot stand zou komen omdat die links zouden zijn. De ander, Rutte, wilde echter dat het ook op tv uitgezonden zou worden omdat anders een hoop Nederlanders het niet zouden kunnen zien.</p><p>Het debat over het debat lijkt nu eindelijk over. Het echte debat wordt in de Rode Hoed gehouden. De talkshow laat in een verklaring weten: „Na dagen van contact tussen de VVD en Forum voor Democratie is er een akkoord bereikt.”</p><p>Nexit</p><p>Het is ongebruikelijk dat de premier een rivaal uitdaagt voor een debat, maar Rutte deed dat naar eigen zeggen toch om de „gevaarlijke” en „rare verzinselen” van vermeend Nexit-voorstander Baudet aan de kaak te stellen. „Goed dat het debat er komt”, laat hij weten.</p><p>De uitzending volgt woensdagavond op een televisiedebat tussen de lijsttrekkers voor de verkiezingen voor het Europees Parlement. De volgende dag kan er gestemd worden.</p>
