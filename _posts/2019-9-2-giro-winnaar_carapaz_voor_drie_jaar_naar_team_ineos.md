---
layout: post
title: "Giro-winnaar Carapaz voor drie jaar naar Team Ineos"
date: Mon, 02 Sep 2019 19:09:10 +0200
category: sport
externe_link: "https://www.telegraaf.nl/sport/44046657/giro-winnaar-carapaz-voor-drie-jaar-naar-team-ineos"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/621a8ab4-cda4-11e9-a0a1-0255c322e81b.jpg"
---

<p class="intro">Wielrenner Richard Carapaz uit Ecuador rijdt de komende drie jaar voor Team Ineos. De 26-jarige winnaar van de Ronde van ItaliÃ« verlaat na 3,5 jaar Movistar. De Spaanse wielerploeg ziet na dit seizoen ook al de Colombiaanse klassementsrenner Nairo Quintana naar Arkea-Samsic vertrekken.</p> <p>"Dit is voor mij een uitgelezen kans om verder te groeien als renner", laat Carapaz weten. "Ik ken al heel wat jongens in het team en ben er zeker van dat ik mijn plaats zal vinden in de groep. Ik wil voor Ineos grote triomfen vieren."</p><p>Carapaz won begin juni de Giro en werd daardoor de eerste wielrenner uit Ecuador met een grote ronde op zijn erelijst. "Carapaz is uiteraard een fantastisch klimmer maar in de Giro toonde hij ook zijn enorme veelzijdigheid", zegt Ineos-teambaas Dave Brailsford. "Hij is nog relatief jong en ik ben ervan overtuigd dat hij zich nog verder zal ontwikkelen bij ons."</p><p>In de Britse topploeg wordt Carapaz teamgenoot van Tourwinnaars Egan Bernal, Geraint Thomas en Chris Froome. De Nederlanders Wout Poels en Dylan van Baarle behoren eveneens tot het team.</p>
