---
layout: post
title: "'Huawei beheert cruciale data KPN'"
date: Sat, 25 May 2019 13:32:33 +0200
categories: 
- financieel 
- koersen 
externe_link: "https://www.telegraaf.nl/financieel/3646481/huawei-beheert-cruciale-data-kpn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a706b044-7ee4-11e9-be43-02c309bc01c1.jpg"
---

<p class="intro">AMSTERDAM (AFN) -Technologiebedrijf Huawei beheert de klantgegevens van KPN, aldus Trouw. Dat komt doordat het Nederlandse telecombedrijf voor de klantendatabase volledig in zee is gegaan met Huawei. In de Chinese software staan de persoonsgegevens, gebruikersdata en factuurgegevens van miljoenen Nederlanders, zo geeft de krant aan.</p> <p>KPN ontkent en noemt de berichtgeving onjuist. Â¨KPN maakt gebruik van verschillende business support systemen (BSS) van verschillende leveranciers, waaronder een systeem dat KPN samen met Huawei heeft gebouwd. Voor de goede orde, onze leveranciers beheren de systemen, zij beheren niet de klantgegevens van KPN'', aldus een verklaring.</p><p>KPN stelt verder dat, om onderhoud te kunnen doen, leveranciers toegang krijgen tot het systeem dat zij beheren. "Dat houdt in dat ze de hardware en software onderhouden zodat het systeem naar behoren blijft functioneren. Voor het beheer en het onderhoud moeten ze toegang vragen aan KPN. Deze toegang wordt geautoriseerd, gemonitord en vastgelegd als onderdeel van ons securitybeleid. In deze beveiligde omgeving is het niet mogelijk dat leveranciers ongeautoriseerd bij onze klantgegevens kunnen".</p><p>Het afgelopen jaar is de angst gegroeid dat Huawei kan meekijken via achterdeurtjes, bijvoorbeeld in apparatuur voor snel mobiel internet. Ook KPN heeft daarom het veiligheidsbeleid aangescherpt.</p>
