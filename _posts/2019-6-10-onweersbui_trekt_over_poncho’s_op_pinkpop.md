---
layout: post
title: "Onweersbui trekt over: poncho’s op Pinkpop"
date: Mon, 10 Jun 2019 15:29:47 +0200
category: binnenland
externe_link: "https://www.telegraaf.nl/nieuws/426733212/onweersbui-trekt-over-poncho-s-op-pinkpop"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/278f05cc-8b97-11e9-8888-0218eaf05005.jpg"
---

<p class="intro">Op Pinkpop mogen de poncho’s uit de tassen. Tot nu toe verliep het festival droog, maar maandagmiddag zorgen regen- en onweersbuien voor verfrissing of zelfs rillingen.</p> <p>Een eerste bui rond half 4 is het teken voor velen om even te gaan schuilen. Ook in Limburg geldt, net als in de rest van het land, code geel voor onweersbuien. Lang duurt de plensregen echter niet. Veel festivalgangers laten zich er dan ook niet door afschrikken. In felgekleurde regencapes staan zij voor het hoofdpodium vrolijk mee te deinen met The 1975.</p><p>Later op de middag blijkt dat de eerste bui slechts een voorbode is van een kleddernatte namiddag en avond. Meer nog dan verwacht trekken buien over Megaland, waar het festival plaatsvindt. Tot noodweer komt het niet, maar voor de bezoekers is het een koude douche na een warme zondag en maandagochtend. De optredens gaan uiteraard wel gewoon door.</p><p>In 2014 werd Pinkpop enige tijd stilgelegd vanwege noodweer. Toen sloeg zelfs de bliksem in op het terrein, maar liep de situatie uiteindelijk met een sisser af.</p>
