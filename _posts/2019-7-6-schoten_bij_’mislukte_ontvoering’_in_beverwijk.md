---
layout: post
title: "Schoten bij ’mislukte ontvoering’ in Beverwijk"
date: Sun, 07 Jul 2019 00:17:01 +0200
category: binnenland
externe_link: "https://www.telegraaf.nl/nieuws/1845971045/schoten-bij-mislukte-ontvoering-in-beverwijk"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7701925c-a0a3-11e9-9b17-0255c322e81b.jpg"
---

<p class="intro">In Beverwijk is zaterdagavond een 37-jarige man zwaargewond geraakt die eerder op de avond door drie mannen was ontvoerd. De man werd rond 22.45 uur door drie mannen uit een woning gehaald in de Melis Stokelaan en weggevoerd in een busje. De inwoner van Beverwijk werd enige tijd later op straat teruggevonden. Volgens ooggetuigen is er geschoten.</p> <p>De politie heeft de Melis Stokelaan afgezet. Mogelijk hebben op meerdere locaties in Beverwijk schietincidenten plaatsgevonden.</p><p>Het is nog niet duidelijk of de daders het slachtoffer hebben laten gaan, of dat hij kon vluchten. Het slachtoffer is met ernstige verwondingen naar het ziekenhuis vervoerd.</p><p>In de buurt kon de politie het busje aanhouden en de drie inzittenden (in de leeftijd van 25 tot en met 41 jaar) oppakken. Over de identiteit van slachtoffer en verdachten is nog niets bekend.</p><p>Het motief achter de ontvoering is ook nog niet duidelijk. De politie doet nog onderzoek en verhoort de verdachten. Het slachtoffer zal worden gehoord als hij door artsen behandeld is.</p>
