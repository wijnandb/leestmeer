---
layout: post
title: "Expeditie Robinson trekt meeste kijkers"
date: Mon, 09 Sep 2019 08:17:20 +0200
categories: 
- entertainment 
- sterren 
externe_link: "https://www.telegraaf.nl/entertainment/2122095443/expeditie-robinson-trekt-meeste-kijkers"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9054ea76-d2c9-11e9-9f6b-02d1dbdc35d1.jpg"
---

<p class="intro">NPO 1, RTL 4 en SBS6 hebben op de eerste zondag van het nieuwe tv-seizoen waarop de ’grote drie’ op volle sterkte zijn op primetime een bijna gelijk aantal kijkers getrokken. Expeditie Robinson tikte op RTL 4 nipt de meeste kijkers aan met 1.565.000, zo blijkt uit cijfers van Stichting KijkOnderzoek.</p> <p>Op NPO 1 ging een nieuw seizoen van Onze boerderij van start (1.487.000 kijkers) en SBS6 zond voor het eerst Miljoenenjacht uit met Linda de Mol: goed voor 1.482.000 kijkers. Linda moet het zo voorlopig met nog iets minder kijkers doen dan bij RTL 4. De laatste reeks van Miljoenenjacht dit voorjaar trok gemiddeld tegen de 2 miljoen kijkers.</p><p>Op het tijdslot van 21.30 uur werden de verschillen tussen NPO 1, RTL 4 en SBS6 groter. Voor Nick en Simon The Dream bleven bij de NPO 950.000 kijkers hangen, naar de tweede aflevering van Familie Kruys keken 833.000 mensen en de start van Flirty Dancing met Wendy van Dijk trok op SBS 689.000 kijkers.</p><p>Het NOS Journaal van 20.00 uur was zondag opnieuw het best bekeken programma van de dag. Bijna 1,8 miljoen mensen zaten klaar voor het laatste nieuws.</p>
