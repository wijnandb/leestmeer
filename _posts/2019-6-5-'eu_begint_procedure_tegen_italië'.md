---
layout: post
title: "'EU begint procedure tegen Italië'"
date: Wed, 05 Jun 2019 09:08:29 +0200
categories: 
- financieel 
- koersen 
externe_link: "https://www.telegraaf.nl/financieel/1542877627/eu-begint-procedure-tegen-italie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/631a37a8-8762-11e9-b6fa-0218eaf05005.jpg"
---

<p class="intro">De Europese Commissie begint woensdag formeel met maatregelen tegen de regering van Italië die in de ogen van Brussel veel te veel geld leent en uitgeeft. Dit meldden Italiaanse media. Brussel zou woensdag een brief sturen aan de regering van premier Giuseppe Conte. In de brief wordt volgens La Repubblica gewaarschuwd dat het land het vertrouwen volledig kwijtraakt van de internationale financiële wereld als het op deze voet verdergaat.</p> <p>De commissie zou erop aandringen snel drie tot vier miljard euro te bezuinigen. De EU heeft gedreigd met strafmaatregelen tegen Italië als dat land niet serieus werk maakt van het terugdringen van de schuldenlast. De Italiaanse staatsschuld heeft een omvang bereikt van 132 procent van het bruto binnenlands product (bbp) terwijl de EU stelt dat dit niet groter mag zijn dan 60 procent. In Nederland is dat percentage gedaald tot ruim 52 procent, mede dankzij de economische opleving van de afgelopen jaren.</p>
