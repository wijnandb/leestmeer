---
layout: post
title: "Elektrisch tweedehandsje komt eraan"
date: Fri, 12 Jul 2019 09:53:00 +0200
categories: 
- financieel 
- geld 
externe_link: "https://www.telegraaf.nl/financieel/368389319/elektrisch-tweedehandsje-komt-eraan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/13f63e18-a4b5-11e9-9251-0255c322e81b.jpg"
---

<p class="intro">Elektrische auto's beginnen ook op de markt voor tweedehands auto's een steeds grotere rol te spelen.</p> <p>In het eerst halfjaar verdubbelde het aantal elektrische occasions dat van eigenaar verwisselde ruimschoots tot meer dan 4500 stuks, meldt dienstverlener voor de branche VWE Automotive.</p><p>Autobedrijven verkochten ruim drie keer zoveel gebruikte elektrische modellen als in dezelfde periode vorig jaar. Naast deze ruim 3100 occasions werden er ook veel meer verkocht tussen particulieren onderling. Dat aantal steeg met 74 procent naar bijna 1400 exemplaren.</p><p>De Tesla Model S was veruit de meest verkochte elektrische occasion, gevolgd door de Volkswagen e-Golf. Volgens VWE hangt de opmars van tweedehands stekkerauto's samen met het sterk toenemende aanbod aan elektrische auto's in het wagenpark.</p><p>Onlangs bleek dat de verkoop van nieuwe elektrische wagens in de eerste helft van dit jaar eveneens meer dan twee keer zo hoog lag als een jaar terug. Volgens brancheorganisaties RAI Vereniging en BOVAG werden er ruim 17.000 elektrische auto's aan de man gebracht, goed voor bijna 8 procent van de totale nieuwverkopen.</p>
