---
layout: post
title: "Sparta-supporter gewond bij val over reling"
date: Sun, 26 May 2019 11:32:45 +0200
category: nieuws
externe_link: "https://nos.nl/l/2286356"
feature_image: "https://nos.nl/data/image/2019/05/25/552498/1008x567.jpg"
---

<p>Een supporter van Sparta is gisteravond gewond geraakt bij een val van de tribune.</p>
<p>Na afloop van de thuiswedstrijd van de Rotterdamse voetbalclub tegen De Graafschap ontstond onenigheid tussen supporters van beide clubs. Bij een poging van de stewards en de politie om de groepen uit elkaar te houden, werd er geduwd en getrokken.</p>
<p>Een Sparta-fan raakte hierdoor uit balans en viel over de reling naar beneden, schrijft RTV Rijnmond.</p>
<h2>Spijt</h2>
<p>Hij raakte gewond aan een been en is naar het ziekenhuis gebracht. De directie van de Rotterdamse voetbalclub heeft de supporter inmiddels in het ziekenhuis bezocht. Zowel de supporter als de directie zegt het voorval te betreuren.</p>
<p>Sparta verloor de eerste wedstrijd van de finale van de play-offs om promotie en degradatie overigens. Het werd 2-1 voor de bezoekers uit Doetinchem.</p>
