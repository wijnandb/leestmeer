---
layout: post
title: "Bencic bereikt finale in Moskou; Finals voor Bertens verder uit zicht"
date: Sat, 19 Oct 2019 14:23:26 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/_sNLZx39UnY/2306791"
feature_image: "https://nos.nl/data/image/2019/10/19/585968/1008x567.jpg"
aantal: 229
unieke: 143
bron: "NOS"
---

<p>Belinda Bencic heeft ten koste van Kristina Mladenovic de finale van het WTA-toernooi in Moskou bereikt. De Zwitserse won in twee sets van de Française: 6-3, 6-4.</p>
<p>Daardoor is Bencic ook verzekerd van een ticket voor de WTA Finals, het prestigieuze eindejaarstoernooi voor de beste acht tennissters van het jaar dat eind deze maand in Shenzhen wordt gehouden. De Zwitserse stijgt dankzij haar plek in de finale naar de achtste plaats op de wereldranglijst en passeert Serena Williams en Kiki Bertens.</p>
<h2>In de wachtkamer</h2>
<p>Bertens verloor gisteren in Moskou in de kwartfinales van Mladenovic en werd daardoor gedwongen plaats te nemen in de wachtkamer voor de Finals, als eerste reserve achter Williams. De kans dat de Nederlandse de Amerikaanse zou moeten vervangen was aanwezig, omdat Williams sinds de US Open niet meer heeft gespeeld en tijdens de Finals is geboekt als spreker bij een groot Forbes-congres in Detroit. </p>
<p>Bertens is door het resultaat van Bencic echter tweede reserve geworden voor het eindejaarstoernooi. Alleen als de Nederlandse de finale in Moskou had gehaald, was ze zeker geweest van de Finals. </p>
<h2>Foutjes geven doorslag</h2>
<p>Bencic, die vier keer op rij verloren had van Mladenovic, verspeelde in Moskou in beide sets een vroege break voorsprong. Ze was daardoor echter niet van slag, wachtte rustig op de foutjes bij de Française en die kwamen er dan ook.</p><img src="http://feeds.feedburner.com/~r/nossporttennis/~4/_sNLZx39UnY" height="1" width="1" alt=""/>
