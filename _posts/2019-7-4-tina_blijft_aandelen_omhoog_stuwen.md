---
layout: post
title: "Tina blijft aandelen omhoog stuwen"
date: Thu, 04 Jul 2019 14:51:00 +0200
category: financieel
externe_link: "https://www.telegraaf.nl/financieel/1092121286/tina-blijft-aandelen-omhoog-stuwen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7d64f0da-9e5a-11e9-b48e-02d2fb1aa1d7.jpg"
---

<p class="intro">De AEX zet de krachtige opmars van de afgelopen dagen voorzichtig voort. Tina, there is no alternative, blijft de stuwende factor. Vooral ArcelorMittal en Takeaway staan halverwege de middag op mooie winsten.</p> <p>De AEX noteert om tien voor drie 0,1% hoger op 573,5 punten. De AMX wint 0,4% en gaat naar 809 punten. Aandelenbeleggers stuwen de meeste andere Europese beursgraadmeters ook naar of nabij (meerjarige) toppen. De Duitse DAX, de Franse CAC-40 en de Britse FTSE 100 winnen 0,1% tot 0,2%.</p><p>De Amerikaanse beurzen blijven vandaag dicht vanwege Onafhankelijkheidsdag, maar sloten gisteravond na een verkorte handelssessie op recordhoogte.</p><p>Renteverlaging</p><p>Beleggers zijn in afwachting van het officiële Amerikaanse arbeidsmarktrapport dat morgenmiddag naar buiten komt. Het tegenvallende groeicijfer dat salarisverwerker ADP woensdag rapporteerde, versterkt de verwachting dat de Fed de rente eind deze maand gaat verlagen.</p><p>Het huidige optimisme onder beleggers is vooral een renteverhaal, zegt ook beleggingsadviseur Rein Schutte van Boer &amp; Olij. „Aandelen profiteren dankzij de druk op de rentes van het gebrek aan alternatieven. Sommigen denken dat de Fed de rente zelfs met 50 basispunten gaat verlagen. Ook de obligatierentes staan onder druk. Vooral in Italië is de rente de afgelopen dagen sterk gedaald, doordat de regering de begroting heeft aangepast om een boete te voorkomen.”</p><p>In de AEX gaat Takeaway met een winst van 1,6% aan kop. ArcelorMittal stijging 1,6%, geholpen door een terugval van de prijs van zijn grondstof ijzererts. Bovendien is de overname van het failliete Indiase Essar Steel een stap dichterbij gekomen.</p><p>Verzekeraar Aegon pakt er 1,5% bij. „Technisch is het beeld wat verbeterd”, geeft Schutte als verklaring. Zwaargewicht Shell wint 0,7%.</p><p>Betalingsverwerker Adyen laat 1,3% liggen.</p><p>Informatieleverancier Wolters Kluwer zakt 0,8%, na door Exane op de verkooplijst te zijn geplaatst.</p><p>PostNL</p><p>In de Midkap-index bungelt TomTom onderaan. De navigatiespecialist is door Kepler Cheuvreux van de kooplijst gehaald en raakt 2,6% kwijt. PostNL is de grote winnaar met een plus van 2,7%.</p><p>Op de lokale markt schiet biotechnologiebedrijf Curetis 16% omhoog, na de verwerving van een patent in Europa.</p><p>Beter Bed wint 9,6%, hoewel KBC de slaapkamerspecialist van de kooplijst heeft gehaald en het koersdoel tot €2,50 heeft verlaagd. Dit ligt nog wel duidelijk boven de beurskoers, die eerder deze week onderuit ging nadat liquiditeitsproblemen aan het licht kwamen.</p><p>De dienstverlener aan de chipsector RoodMicrotec zakt 1,8%, doordat de gepubliceerde kwartaalcijfers tegenvallen.</p><p>Portecelyne Fles staat onveranderd. De aardewerkproducent heeft zijn aandelenemissie van ruim €1,7 miljoen afgerond.</p><p>Ben je benieuwd wat de tweede jaarhelft voor beleggers gaat brengen? Kijk dan terug naar het online seminar met Jim Tehupuring, Koen Bender en Nico Bakker.</p>
