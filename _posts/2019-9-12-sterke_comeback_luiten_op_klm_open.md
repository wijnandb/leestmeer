---
layout: post
title: "Sterke comeback Luiten op KLM Open"
date: Thu, 12 Sep 2019 13:40:00 +0200
category: sport
externe_link: "https://www.telegraaf.nl/sport/240400701/sterke-comeback-luiten-op-klm-open"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b9c0cee4-d552-11e9-aeae-02d2fb1aa1d7.jpg"
aantal: 161
unieke: 115
bron: "De Telegraaf"
---

<p class="intro">Golfer Joost Luiten heeft tijdens de eerste ronde van het KLM Open op golfbaan The International bij Schiphol een toeschouwer geraakt.</p> <p>De bal ketste hard op de onderrug van de man, die meteen ineenkromp van de pijn. Hij liep geen ernstig letsel op, wel een flinke rode plek.</p><p>Het gebeurde op de achttiende hole, de negende die Luiten afwerkte (hij is begonnen op de tiende). Vanaf de tee sloeg de tweevoudig winnaar de bal zo ver mogelijk weg, maar de bal zeilde naar het hoge gras aan de rand van de baan waar de toeschouwer stond. Luiten sprak de man even en vervolgde daarna zijn ronde.</p><p>De 33-jarige Bleiswijker kende een lastig begin in zijn thuistoernooi. Halverwege noteerde Luiten al drie bogeys en nog geen birdies. In zijn laatste 9 holes sloeg hij alsnog 6 birdies waardoor hij op de eerste dag eindigde op -3 en daardoor kansrijk blijft. In dezelfde flight liep de Spaanse topper Sergio Garcia mee. Hij noteerde -4.</p>
