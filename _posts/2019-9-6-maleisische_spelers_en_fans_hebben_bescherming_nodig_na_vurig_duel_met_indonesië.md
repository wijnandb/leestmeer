---
layout: post
title: "Maleisische spelers en fans hebben bescherming nodig na vurig duel met Indonesië"
date: Fri, 06 Sep 2019 15:22:48 +0200
category: sport
externe_link: "https://nos.nl/l/2300589"
feature_image: "https://nos.nl/data/image/2019/09/06/575377/1008x567.jpg"
---

<p>De altijd beladen confrontatie tussen Indonesië en Maleisië (2-3) is donderdag ontsierd door Indonesische fans die de confrontatie zochten met de Maleisische supporters.</p>
<p>Het gedonder in het stadion van Jakarta begon nadat Maleisië in de 65ste minuut de gelijkmaker had gescoord. Een aantal Indonesische fans rende vervolgens naar het uitvak met Maleisische supporters, maar kon door stewards worden tegengehouden.</p>
<p>De rust keerde vervolgens even terug, maar de winnende treffer van Maleisië in de 96ste minuut stak het vuur weer aan. De fans van Indonesië daagden andermaal de Maleisiërs uit en bekogelden hen met flessen en metalen voorwerpen.</p>
<h2>Gepantserde voertuigen</h2>
<p>Na afloop moesten de Maleisische spelers en officials in gepantserde voertuigen terug naar hun hotel worden gebracht.</p>
<p>Indonesië heeft inmiddels aan Maleisië zijn excuses aangeboden voor het gedrag van zijn supporters. Dat was voor Maleisiërs overigens niet voldoende. Zij kondigden aan om een klacht bij wereldvoetbalbond FIFA in te dienen.</p>
<p>Bekijk hieronder meer beelden van de ongeregeldheden tussen de fans van Indonesië en Maleisië:</p>
