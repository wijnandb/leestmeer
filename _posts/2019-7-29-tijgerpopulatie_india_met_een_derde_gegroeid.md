---
layout: post
title: "Tijgerpopulatie India met een derde gegroeid"
date: Mon, 29 Jul 2019 14:41:43 +0200
categories: 
- entertainment 
- opinie 
externe_link: "https://www.telegraaf.nl/nieuws/125146920/tijgerpopulatie-india-met-een-derde-gegroeid"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/385a7fe8-b1fe-11e9-a1a1-0218eaf05005.jpg"
---

<p class="intro">Het aantal tijgers in India is tussen 2014 en 2018 met 33 procent toegenomen. Het land telt nu bijna 3000 tijgers. Dat maakte premier Narendra Modi maandag bekend.</p> <p>Modi noemde India een van „de grootste en veiligste leefgebieden” voor de tijger, aldus de krant Hindustan Times. Volgens een Indiaas natuurbeschermingsinstituut leeft nu 70 procent van alle tijgers in de wereld in India.</p><p>Tot in de jaren zestig van de vorige eeuw nam het aantal tijgers in India in rap tempo af door de jacht en het inkrimpen van hun leefgebied. De afgelopen tientallen jaren nam de overheid tal van maatregelen ter bescherming van de tijger. Er mag niet meer op tijgers worden gejaagd en ook heeft de overheid in de strijd tegen stroperij meer geld uitgetrokken voor het aanstellen van boswachters.</p>
