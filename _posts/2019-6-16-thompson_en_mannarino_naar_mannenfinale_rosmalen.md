---
layout: post
title: "Thompson en Mannarino naar mannenfinale Rosmalen"
date: Sun, 16 Jun 2019 11:39:07 +0200
categories: 
- sport 
- tennis 
externe_link: "http://feeds.nos.nl/~r/nossporttennis/~3/RY19QZlgguE/2289283"
feature_image: "https://nos.nl/data/image/2019/06/16/557095/1008x567.jpg"
---

<p>De finale van het ATP-toernooi in Rosmalen gaat zondagmiddag tussen Jordan Thompson en Adrian Mannarino. Beiden hadden zondagochtend maar een paar minuten nodig om hun duel in de halve finales af te ronden.</p>
<p>Thompson bereikte zijn eerste ATP-finale door Richard Gasquet met 7-5, 6-3 te verslaan. Het duel moest zaterdagmiddag op 5-3, 30-40 in de tweede set wegens de regen worden afgebroken. Een dag later maakte de als achtste geplaatste Fransman in twee minuten drie onnodige fouten op rij en was het pleit in het voordeel van de AustraliÃ«r beslecht.</p>
<p>Mannarino speelt later vandaag zijn zevende finale, maar wacht nog op zijn eerste titel. De Fransman versloeg de als tweede ingeschaalde Kroaat Borna Coric met 4-6, 6-3, 7-6 (4). De wedstrijd werd zaterdag gestaakt in de tiebreak op 3-2 in het voordeel van Mannarino, die in de eerste ronde geen kind had aan Thiemo de Bakker en daarna de Spaanse routinier Fernando Verdasco en de als vijfde geplaatst Belg David Goffin klopte.</p><img src="http://feeds.feedburner.com/~r/nossporttennis/~4/RY19QZlgguE" height="1" width="1" alt=""/>
