---
layout: post
title: "De sport van donderdag bij de NOS"
date: Thu, 05 Sep 2019 06:14:44 +0200
category: sport
externe_link: "https://nos.nl/l/2300397"
feature_image: "https://nos.nl/data/image/2019/09/05/575034/1008x567.jpg"
---

<p>Het is de dag dat de selectie van het Nederlands elftal naar Hamburg reist voor het EK-kwalificatieduel met Duitsland dat vrijdag op het programma staat.</p>
<p>In aanloop naar die wedstrijd geven bondscoach Ronald Koeman en aanvoerder Virgil van Dijk om 16.30 uur een persconferentie en die is live te volgen via NOS.nl en de NOS-app. Oranje speelt vrijdag om 20.45 uur tegen de Duitsers.</p>
<h2>Bescheiden beklimmingen in de Vuelta</h2>
<p>De Ronde van Spanje is toe aan de twaalfde etappe, die van Circuito de Navarra naar Bilbao voert. Voor het peloton staan enkele bescheiden beklimmingen op het menu.</p>
<p>De koers is vanaf 12.30 uur te volgen via het liveblog op NOS.nl en de NOS-app. In het Sportjournaal om 18.45 uur op NPO 1 en in een extra uitzending om 23.15 uur op NPO 3 is een (ruime) samenvatting van de rit te zien.</p>
<p>We volgen ook de Ladies Tour, waar etappe twee aan de orde is. Het betreft een rit van 113,7 kilometer met start en finish in het Limburgse Gennep.</p>
