---
layout: post
title: "Sport Kort: FC Cincinnati strikt Maikel van der Werff"
date: Tue, 02 Jul 2019 20:57:00 +0200
category: sport
externe_link: "https://www.telegraaf.nl/sport/2002158987/sport-kort-fc-cincinnati-strikt-maikel-van-der-werff"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/654ce972-9cfb-11e9-ae6e-02d1dbdc35d1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>Maikel van der Werff gaat aan de slag bij FC Cincinnati dat uitkomt in de Amerikaanse competitie. De verdediger was transfervrij na zijn vertrek bij Vitesse.</p><p>20.51 uur Tottenham Hotspur heeft Tanguy N'Dombele overgenomen van Olympique Lyon. De Franse middenvelder en international tekent een contract voor zes jaar in Londen. Britse media melden dat Tottenham 55 miljoen pond, omgerekend ruim 61 miljoen euro, betaalt voor N'Dombele.</p><p>20.50 uur Willem II verhuurt Atakan Akkaynak komende seizoen aan het Turkse Çaykur Rizespor. De 20-jarige middenvelder sluit per direct aan bij de club die uitkomt in de hoogste divisie van Turkije. Hij werd vorig seizoen overgenomen van Bayer Leverkusen. In zijn eerste seizoen voor de Brabanders kwam Akkaynak acht keer in actie.</p><p>18.43 uur: PEC Zwolle heeft de selectie versterkt met Iliass Bel Hassani. De 26-jarige middenvelder heeft bij de club uit Overijssel een contract getekend voor twee seizoenen, met een optie voor nog een jaar. Bel Hassani is afkomstig van AZ, dat hem vorig seizoen in het tweede deel van de competitie uitleende aan FC Groningen. Eerder stond hij 3,5 jaar onder contract bij Heracles Almelo, dat destijds onder leiding stond van John Stegeman, de nieuwe coach van PEC Zwolle.</p><p>17.41 uur: Robin Haase speelt woensdag de tweede partij op Court 3 van Wimbledon. Hij neemt het in de tweede ronde op tegen de Canadees Milos Raonic. De eerste partij op de baan van Haase is er een uit het vrouwentoernooi: Elina Svitolina tegen Margarita Gasparjan. Dat duel begint om 12.00 uur Nederlandse tijd.</p><p>16.53 uur: Alexander Brouwer en Robert Meeuwsen hebben zich bij het WK beachvolleybal in Hamburg geschaard bij de laatste 32 teams. Het Nederlandse duo versloeg het Amerikaanse koppel Philip Dalhausser/Nicholas Lucena in twee sets: 21-19 21-15.</p><p>14.19 uur: De Nederlandse waterpolosters hebben in de voorbereiding op het WK gelijkgespeeld tegen Italië op een oefentoernooi in het zwemcentrum van Rotterdam. De formatie van bondscoach Arno Havenga kwam in de vierde periode sterk terug en wist een achterstand van 9-6 terug te brengen tot 12-12. De periodestanden waren 2-2 2-4 2-3 6-3. Oranje had maandag nog met 13-11 verloren van Italië.</p><p>11.57 uur: Jumbo-Visma heeft de 22-jarige Noorse wielrenner Tobias Foss twee jaar vastgelegd. Hij is de eerste aanwinst van de Nederlandse WorldTour-ploeg voor volgend seizoen.</p><p>11.56 uur: Beachvolleybalsters Sanne Keizer en Madelein Meppelink hebben bij het WK in Hamburg ook hun derde en laatste groepsduel gewonnen. Het Nederlandse koppel was in twee sets de baas over Nina Betschart en Tanja Hüberli uit Zwitserland. De setstanden waren 21-18 en 21-18.</p><p>11.56 uur: De Spaanse voetbalcoach Rafael Benitez begint aan een Chinees avontuur. Hij is de nieuwe trainer van Dalian Yifang, een club uit de hoogste Chinese divisie. „Na een lange weg beginnen we aan een nieuwe uitdaging”, twitterde Benitez, die tal van Europese topclubs coachte.</p><p>11.04 uur: De Franse topclub Paris Saint-Germain heeft de Spaanse aanvallende middenvelder Pablo Sarabia voor vijf jaar vastgelegd. De 27-jarige Sarabia komt over van Sevilla, waar hij sinds 2016 speelde. De landskampioen uit Parijs betaalt naar verluidt 18 miljoen euro.</p><p>10.36 uur: Mark Cavendish ontbreekt in de selectie van wielerploeg Dimension Data voor de Tour de France. Daarmee krijgt de Britse sprinter niet de kans zijn imposante aantal van dertig etappezeges uit te breiden.</p>
