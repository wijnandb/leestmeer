---
layout: post
title: "Wall Street hoopt op einde handelsoorlog"
date: Thu, 05 Sep 2019 19:51:43 +0200
categories: 
- financieel 
- koersen 
externe_link: "https://www.telegraaf.nl/financieel/1891461945/wall-street-hoopt-op-einde-handelsoorlog"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2c05be58-d006-11e9-a6c7-02d1dbdc35d1.jpg"
---

<p class="intro">De aandelenbeurzen in New York stonden donderdag halverwege de handelsdag duidelijk in het groen. Daarmee werd voortgebouwd op de mooie plussen van een dag eerder. Beleggers op Wall Street reageerden positief op het nieuws dat China en de Verenigde Staten in oktober handelsoverleg gaan houden. Daarnaast werd een behoorlijke hoeveelheid macro-economische cijfers verwerkt, waaronder het banencijfer van loonstrookverwerker ADP.</p> <p>De Dow-Jonesindex stond rond 19.30 uur (Nederlandse tijd) 1,6 procent hoger op 26.770 punten. De breed samengestelde S&amp;P 500 klom 1,3 procent tot 2976 punten en technologiebeurs Nasdaq steeg 1,6 procent tot 8101 punten.</p><p>De Chinese vicepremier Liu He gaat begin volgende maand naar Washington om te praten met de Amerikaanse minister van FinanciÃ«n Steven Mnuchin. Deze maand worden de gesprekken voorbereid. De kansen op een oplossing voor de handelsoorlog tussen beide landen lijken hierdoor toe te nemen.</p><p>Optimisme</p><p>Het optimisme gaf bedrijven die gevoelig zijn voor de handelsspanningen een duwtje in de rug, zoals bijvoorbeeld machinebouwer Caterpillar, vliegtuigfabrikant Boeing en techgigant Apple met plussen tot 3,5 procent. Ook chipfondsen zoals Intel, Advanced Micro Devices (AMD) en Micron Technology kwamen in beweging komen door de gunstige berichten aan het handelsfront met koerswinsten tot 4 procent.</p><p>Volgens ADP is de werkgelegenheid in het Amerikaanse bedrijfsleven in juli sterker gegroeid dan een maand eerder. De groei bedroeg 195.000 banen tegen een herziene 142.000 in juli. Economen hadden op een aanwas met 148.000 arbeidsplaatsen gerekend. Vrijdag komt de Amerikaanse overheid met zijn banenrapport.</p><p>Chatdienst</p><p>Bij de bedrijven is er aandacht voor chatdienst Slack Technologies, die met name populariteit geniet onder zakelijke gebruikers. Slack presenteerde voor het eerst sinds zijn beursdebuut, half juni in New York, zijn resultaten. Daarbij vielen de vooruitzichten slecht bij beleggers. Het aandeel kelderde aanvankelijk maar klom daarna op naar een min van 2,8 procent.</p><p>De euro was 1,1036 dollar waard, tegen 1,1078 dollar bij het slot van de Europese beurzen. Een vat Amerikaanse olie werd 0,9 procent duurder op 56,78 dollar. Brentolie steeg 1 procent in prijs tot 61,33 dollar per vat.</p>
