---
layout: post
title: "Afvalbedrijven willen plafond buitenlands afval om afvalcrisis te voorkomen"
date: Fri, 26 Jul 2019 09:54:24 +0200
categories: 
- financieel 
- economie 
externe_link: "https://nos.nl/l/2295152"
feature_image: "https://nos.nl/data/image/2019/07/26/566233/1008x567.jpg"
---

<p>Afvalbedrijven willen een tijdelijk plafond voor de import van buitenlands afval, anders dreigt het Nederlands huisvuil niet meer te kunnen worden opgehaald. Dat zegt de vereniging waarbij de afvalbedrijven zijn aangesloten.</p>
<p>Volgens de bedrijven puilen de opslagplaatsen uit. Dat komt door problemen bij het Afval Energie Bedrijf (AEB) in Amsterdam. Vier van de zes verbrandingslijnen zijn stilgelegd.</p>
<p>Intussen blijft er geperst afval uit het buitenland naar Nederland komen om hier te worden verwerkt. Een kwart van wat er in Nederland wordt verbrand komt uit Groot-BrittanniÃ«. De Vereniging Afvalbedrijven zegt dat er bijna geen afval meer bij kan. "Als er niet snel maatregelen genomen worden, kan er over enkele dagen op veel plaatsen geen afval meer worden opgehaald", schrijft de vereniging aan staatssecretaris Van Veldhoven.</p>
<h2>Nationaal probleem</h2>
<p>De gemeente Amsterdam steunt de oproep van de afvalverwerkers. "De krappe capaciteit op de Nederlandse markt is een nationaal probleem." De gemeente heeft extra geld toegezegd om het AEB te helpen, maar daarmee is het probleem van de volle opslagplaatsen niet direct opgelost.</p>
<p>Staatssecretaris Van Veldhoven probeert met de gemeente en de provincie "zo snel mogelijk" een oplossing te vinden, zo laat een woordvoerder in een reactie weten. "Met elkaar brengen we nu alle mogelijke oplossingen in kaart."</p>
<p>Een tijdelijk plafond voor de import van buitenlands afval wordt daarbij niet uitgesloten, zo is uit de reactie op te maken. Het is alleen een ingrijpende maatregel die niet direct voor de hand ligt. De staatssecretaris benadrukt dat de gemeente Amsterdam een leidende rol heeft in het oplossen van de problemen.</p>
