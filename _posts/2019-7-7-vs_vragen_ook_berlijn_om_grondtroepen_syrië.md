---
layout: post
title: "VS vragen ook Berlijn om grondtroepen Syrië"
date: Sun, 07 Jul 2019 08:39:25 +0200
category: buitenland
externe_link: "https://www.telegraaf.nl/nieuws/1051702423/vs-vragen-ook-berlijn-om-grondtroepen-syrie"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/fc463a84-a081-11e9-9d35-02d1dbdc35d1.JPG"
---

<p class="intro">De Verenigde Staten hebben, net als aan ons land, Duitsland gevraagd grondtroepen te sturen naar het oosten van Syrië. De speciale Syrië-gezant van de Amerikaanse regering, James Jeffrey, heeft Berlijn gevraagd om hulp van de ’Bundeswehr’ voor de Syrische Democratische Strijdkrachten (SDF), meldden Duitse media zondag.</p> <p>De SDF zijn overwegend Koerdische milities die met vooral Amerikaanse steun tegen de soennitische extremisten van Islamitische Staat vechten. De IS-terroristen zijn vrijwel verslagen in de bewoonde wereld van de regio, maar nog actief in de Syrische woestijn die zich uitstrekt van het westen van Syrië tot in centraal Irak.</p><p>President Trump heeft gezegd dat hij de meesten van de circa 2000 Amerikaanse militairen uit Syrië wil terugtrekken. Andere landen van de anti-IS coalitie zouden de Amerikanen moeten vervangen. Bij deze coalitie zijn circa tachtig landen aangesloten, inclusief Duitsland en Nederland.</p>
