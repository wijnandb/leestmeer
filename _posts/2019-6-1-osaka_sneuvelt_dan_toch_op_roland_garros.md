---
layout: post
title: "Osaka sneuvelt dan toch op Roland Garros"
date: Sat, 01 Jun 2019 16:01:08 +0200
category: sport
externe_link: "https://www.telegraaf.nl/sport/3677839/osaka-sneuvelt-dan-toch-op-roland-garros"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2c455236-8478-11e9-8cea-0218eaf05005.jpg"
---

<p class="intro">Naomi Osaka was op Roland Garros al een paar keer dicht bij uitschakeling, maar zaterdag ging de tennisster in de derde ronde dan toch onderuit. De als eerste geplaatste Japanse verloor in twee sets van Katerina Siniakova uit Tsjechië: 4-6 en 2-6.</p> <p>Osaka had de laatste twee grand slams, de Australian Open en de US Open in 2018, op haar naam geschreven. Ze was sinds haar zege in Melbourne de nummer één van de wereld. Op het gravel in Parijs waren haar partijen deze week uiterst moeizaam. Tegen Anna Karolina Schmiedlova en Victoria Azarenka had de Japanse lange driesetters nodig om de zege zeker te stellen.</p><p>Tegen Siniakova werd één break haar fataal in de eerste set, ook al kreeg ze zelf zeven breakpoints. In de tweede set kon ze een vroege break niet meer herstellen en kwam ze zelfs een tweede break achter. Op 5-2 greep Siniakova op haar eerste matchpoint meteen de zege.</p>
