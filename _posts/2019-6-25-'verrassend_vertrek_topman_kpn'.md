---
layout: post
title: "'Verrassend vertrek topman KPN'"
date: Tue, 25 Jun 2019 09:43:44 +0200
categories: 
- financieel 
- koersen 
externe_link: "https://www.telegraaf.nl/financieel/53346150/verrassend-vertrek-topman-kpn"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/91ab11be-972a-11e9-a39c-02c309bc01c1.jpg"
---

<p class="intro">Het vertrek van topman Maximo Ibarra van telecombedrijf KPN komt als een verrassing. Dat constateren analisten van ING. Wel wijzen zij er daarbij op dat er al langer speculaties in de markt waren dat Ibarra de baas zou gaan worden van Sky Italia.</p> <p>De marktvorsers denken dat de aankondiging van Ibarra dat hij eind september vertrekt, slechts een beperkte impact op de koers zal hebben. Zij hanteren een hold-advies op het aandeel en een richtprijs van 2,90 euro.</p><p>ABN AMRO spreekt van een verlies voor KPN, omdat hij volgens de bank een goede bestuursvoorzitter was, met een logische strategie. ABN AMRO denkt dat zijn opvolger waarschijnlijk extern aangetrokken zal worden. Het is niet waarschijnlijk dat financieel directeur Jan Kees de Jager de functie zal gaan vervullen en andere bestuursleden en topmanagers hebben mogelijk niet het juiste profiel, aldus ABN AMRO, dat een buy-advies heeft voor KPN.</p><p>Erg verrast</p><p>Analist Jos Versteeg van InsingerGilissen denkt dat KPN erg verrast was door het vertrek van Ibarra. Anders had het bedrijf wel iets gemeld over mogelijke opvolgers of interim-bestuurders. Het advies bij InsingerGilissen staat op buy</p><p>Het aandeel KPN stond dinsdag omstreeks 11.05 uur 2,3 procent lager op 2,75 euro.</p>
