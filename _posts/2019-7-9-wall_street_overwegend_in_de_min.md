---
layout: post
title: "Wall Street overwegend in de min"
date: Tue, 09 Jul 2019 19:44:24 +0200
categories: 
- financieel 
- koersen 
externe_link: "https://www.telegraaf.nl/financieel/39448583/wall-street-overwegend-in-de-min"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4d2d2002-a271-11e9-9ef9-0255c322e81b.jpg"
---

<p class="intro">De Amerikaanse aandelenbeurzen stonden dinsdag tijdens de middaghandel in New York overwegend op verlies. De handel ondervindt enige tegenwind door onzekerheid over een snelle rentestap door de Federal Reserve. Daarom kijken beleggers op Wall Street vooral uit naar de optredens van Fed-voorzitter Jerome Powell in het Amerikaanse Congres later deze week.</p> <p>De Dow-Jonesindex noteerde omstreeks 19.30 uur (Nederlandse tijd) 0,3 procent lager op 26.727 punten. De breder samengestelde S&amp;P 500-index verloor 0,1 procent, tot 2974 punten. Technologiebeurs Nasdaq won 0,3 procent op 8125 punten.</p><p>Powell verschijnt woensdag in het Huis van Afgevaardigden en een dag later in de Senaat. Beleggers hopen dat Powell in zijn verklaringen iets zal zeggen over mogelijke rentestappen door de koepel van centrale banken in de Verenigde Staten. Op de financiÃ«le markten wordt nog altijd gerekend op een renteverlaging later deze maand, al is er meer onzekerheid na het beter dan verwachte Amerikaanse banenrapport van vrijdag.</p><p>Overnamenieuws</p><p>PepsiCo ging dik 1 procent omlaag. De frisdrank- en snackproducent is met nieuwe resultaten gekomen. PepsiCo hield vast aan zijn doelstellingen voor het hele jaar.</p><p>Daarnaast was er overnamenieuws. De fabrikant van netwerkapparatuur Cisco Systems legt 2,6 miljard dollar op tafel om Acacia Communications over te nemen, dat zich bezighoudt met glasvezeltechnologie. De koers van Acacia steeg met ruim 35 procent, terwijl Cisco een plus van 0,6 procent noteerde.</p><p>Samenwerking</p><p>Verder gaat zakenbank Piper Jaffray (min 1,4 procent) samen met zijn branchegenoot Sandler O'Neill. Piper Jaffray telt 485 miljoen dollar neer in aandelen en cash voor 100 procent van de aandelen van Sandler.</p><p>De handel in Elanco Animal Health werd tijdelijk stilgelegd vanwege een bronnenbericht van persbureau Reuters. Later noteerde het aandeel ruim 1 procent hoger. De Duitse chemiereus Bayer zou met Elanco praten over een samensmelting van de dierengezondheidsactiviteiten.</p><p>De euro was 1,1212 dollar waard, tegen 1,1209 dollar bij het sluiten van de Europese beurzen eerder op de dag. Een vat Amerikaanse olie kostte 0,2 procent meer op 57,78 dollar. Brentolie steeg 0,1 procent in prijs tot 64,17 dollar per vat.</p>
