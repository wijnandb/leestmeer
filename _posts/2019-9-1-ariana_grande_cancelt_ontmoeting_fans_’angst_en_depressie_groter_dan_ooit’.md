---
layout: post
title: "Ariana Grande cancelt ontmoeting fans: ’Angst en depressie groter dan ooit’"
date: Sun, 01 Sep 2019 15:17:56 +0200
category: entertainment
externe_link: "https://www.telegraaf.nl/entertainment/1533858855/ariana-grande-cancelt-ontmoeting-fans-angst-en-depressie-groter-dan-ooit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ea02ba90-ccba-11e9-9a41-02d2fb1aa1d7.jpg"
---

<p class="intro">Het gaat niet goed met Ariana Grande. Dat bekent ze op Instagram nadat ze vrijdagavond een Meet &amp; Greet in Antwerpen op het allerlaatste moment afzegde.</p> <p>Omdat ze haar fans daarmee flink teleurstelde, besloot ze open te zijn op haar Insta Stories. En daar deed ze een schokkende onthulling. „Mijn angsten en depressie bevinden zich op het hoogste niveau in lange tijd”, schreef ze. Daardoor had ze eerder op de vrijdag paniekaanvallen. Het leek haar daarom ’wijzer om mijn energie te sparen voor de show’.</p><p>Voor het concert waren ook tickets verkocht inclusief Meet &amp; Greet. Dit wordt terugbetaald. „Ik beloof jullie de beste show te geven die ik kan.”</p><p>Eerder deelde Ariana Grande al scans van haar brein om het effect van haar PTSS aan te tonen. De posttraumatische stress is een gevolg van haar optreden in Manchester waarbij een zelfmoordterrorist een aanslag pleegde. Er kwamen toen 22 mensen om het leven, waaronder ook een aantal jonge fans. Vorig jaar verloor Ariana Grande bovendein haar ex-vriend rapper Mac Miller aan een overdosis drugs, waarna ze haar verloving met komiek Pete Davidson verbrak.</p>
