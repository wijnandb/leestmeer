---
layout: post
title: "UEFA straft Ajax weer om wangedrag supporters"
date: Fri, 17 May 2019 15:41:57 +0200
categories: 
- sport 
- voetbal 
externe_link: "https://www.telegraaf.nl/sport/3604856/uefa-straft-ajax-weer-om-wangedrag-supporters"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/60384f0e-78b0-11e9-be41-0217670beecd.jpg"
---

<p class="intro">De UEFA heeft Ajax gestraft met een geldboete van 52.000 euro wegens wangedrag van de Amsterdamse supporters bij de thuiswedstrijd in de Champions League tegen Juventus.</p> <p>In het duel op 10 april (1-1) gooiden supporters voorwerpen, waren er ongeregeldheden onder het publiek en blokkeerden fans de trappen in het stadion.</p><p>De tuchtcommissie van de UEFA legde Ajax dit seizoen in totaal een bedrag van ruim 180.000 euro op voor misdragingen van fans bij wedstrijden in de Champions League.</p><p>Ajax heeft nog steeds een voorwaardelijke straf staan van één uitduel zonder publiek vanwege de betrokkenheid van de Amsterdamse aanhang bij incidenten tijdens de twee groepsduels met Benfica.</p><p>Ajax en trainer Erik ten Hag kregen ook allebei een waarschuwing vanwege de verlate aftrap van de tweede helft van de halve finale bij Tottenham Hotspur (0-1). Tottenham moet daarvoor een boete van 10.000 euro betalen. Trainer Mauricio Pochettino heeft een schorsing gekregen van één Europese wedstrijd. Het gaat om een voorwaardelijke straf voor de periode van een jaar. Daardoor kan de Argentijnse coach wel op de bank plaatsnemen bij de finale op 1 juni tegen Liverpool.</p>
