---
layout: post
title: "De sport van donderdag bij de NOS"
date: Thu, 04 Jul 2019 06:24:05 +0200
category: sport
externe_link: "https://nos.nl/l/2291912"
feature_image: "https://nos.nl/data/image/2019/07/04/561030/1008x567.jpg"
---

<p>Natuurlijk blikken we vandaag terug op de halve finale van het Nederlands elftal tegen Zweden op het WK voetbal. Oranje won na verlenging met 1-0 en speelt zondag voor het eerst in de historie om de wereldtitel.</p>
<p>We nemen een kijkje bij het Oranje-kamp om de stemming te peilen en blikken met speelsters terug op de wedstrijd in het Lunchjournaal (13.10 uur, NPO 1) . Hoe het ervoor staat met de ploeg van bondscoach Sarina Wiegman is te zien in het Sportjournaal (NPO 1, 18.45 uur).</p>
<h2>Ploegenpresentatie Tour de France</h2>
<p>In Brussel is vanavond de ploegenpresentatie van de Tour de France, die zaterdag van start gaat in de Belgische hoofdstad. De presentatie is vanaf 17.25 uur live te zien via een stream op NOS.nl en in de NOS-app.</p>
<p>Ook in het Sportjournaal (NPO 1, 18.45 uur) komen beelden van de ploegenpresentatie voorbij.</p>
<p>In diezelfde uitzending zit nog meer wielrennen. Met Annemiek van Vleuten en Anna van der Breggen blikken we vooruit op de Giro Rosa, de tiendaagse etappekoers in ItaliÃ« die komende vrijdag begint met een ploegentijdrit.</p>
<h2>Bertens in actie op Wimbledon</h2>
<p>Op Wimbledon komt Kiki Bertens vandaag in actie. Ze neemt het in de tweede ronde op tegen Taylor Townsend, de Amerikaanse nummer 123 van de wereld.</p>
<p>Beelden van die partij zijn te zien in Nieuwsuur (NPO 2, 22.40 uur) en het late Journaal (NPO 1, 00.00 uur).</p>
