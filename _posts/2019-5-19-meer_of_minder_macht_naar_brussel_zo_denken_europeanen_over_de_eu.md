---
layout: post
title: "Meer of minder macht naar Brussel? Zo denken Europeanen over de EU"
date: Sun, 19 May 2019 16:24:29 +0200
category: nieuws
externe_link: "https://nos.nl/l/2285413"
feature_image: "https://nos.nl/data/image/2019/05/19/551176/1008x567.jpg"
---

<p>"Ik hou enorm van het idee van een Europa zonder grenzen", zegt een gepensioneerde Hongaar. "Zonder paspoort naar Parijs of Rome. In het voormalige regime was het onmogelijk om zelfs maar het land uit te komen."</p>
<p>Iets vergelijkbaars zegt een vrouw in Berlijn die de DDR heeft meegemaakt. "Mensen kunnen nu veel ontspannender reizen. Europa is heel goed. Super."</p>
<p>"Alleen als groot blok kunnen we iets betekenen", zegt een andere Duitse man. "We moeten het samen doen als Europa." In Rome zegt iemand: "Buiten de EU zijn we ten dode opgeschreven."</p>
<p>Het zijn positieve geluiden over de Europese Unie. Weinigen willen dat hun land uittreedt. Maar bij een rondgang van Nieuwsuur langs inwoners van drie Europese hoofdsteden klinkt ook kritiek:</p>
<p>"Het zijn kleine indrukken", zegt hoogleraar Claes de Vreese. "Maar er liggen wel representatieve verhalen onder."</p>
<p>De Vreese onderzoekt de houding van Europeanen tegenover de Europese Unie. Hieruit blijkt onder meer dat in de meeste EU-landen slechts een klein deel van de bevolking voor een vertrek uit de EU zou stemmen bij een eventueel referendum. En minder dan een kwart is het oneens met de stelling dat het EU-burgerschap veel voor ze betekent.</p>
<p>Wel is er kritiek op de manier waarop de EU werkt en is ingericht. Minder dan een op de drie inwoners vindt dat de EU momenteel goed functioneert.</p>
<p>In landen in het westen van Europa is men hierover nog wat kritischer dan in het oosten, zegt De Vreese. "In West-Europese landen is het vertrouwen in de Europese instellingen wat lager geworden. In Hongarije is er juist veel kritiek op de eigen nationale instituten en kijken sommige mensen naar de EU om hun rechten veilig te stellen en vrijheden te waarborgen."</p>
<p>Het vertrouwen in de Europese instanties is dus niet erg hoog. Het is niet de enige uitdaging waar de EU aan kan werken:</p>
