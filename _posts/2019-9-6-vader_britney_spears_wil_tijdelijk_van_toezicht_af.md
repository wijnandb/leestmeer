---
layout: post
title: "Vader Britney Spears wil tijdelijk van toezicht af"
date: Fri, 06 Sep 2019 18:19:18 +0200
categories: 
- entertainment 
- gossip 
externe_link: "https://www.telegraaf.nl/entertainment/431599936/vader-britney-spears-wil-tijdelijk-van-toezicht-af"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2d81d8b8-d0c2-11e9-a415-0255c322e81b.jpg"
---

<p class="intro">De vader van Britney Spears wil tijdelijk zijn wettelijk gezag over de zangeres stopzetten. Jamie Spears is naar de rechter gestapt om ervoor te zorgen dat hij in ieder geval tot januari volgend jaar niet langer verantwoordelijk is voor de zangeres. Dat meldt TMZ op basis van juridische documenten.</p> <p>Jamie wil vanwege „persoonlijke gezondheidsredenen” van de verantwoordelijkheid af. Pa Spears heeft Britney’s manager voorgedragen als zijn tijdelijke vervanger. De zangeres kwam in 2009 onder toezicht van haar vader te staan na een mentale inzinking waarbij ze onder meer haar hoofd kaal schoor. Sindsdien mag ze geen grote persoonlijke en financiële beslissingen meer nemen zonder toestemming van haar pa.</p><p>Jamie worstelt al bijna een jaar met zijn gezondheid, maar het is niet duidelijk waar hij precies mee kampt. Britney blies eerder dit jaar al shows af om haar vader bij te staan en haar verblijf in een kliniek dat hierop volgde zou ook zijn getriggerd door de moeite die ze had met zijn ziekte.</p><p>Of de zet van Jamie te maken heeft met de beschuldiging van mishandeling van zijn kleinzoon, is niet duidelijk. Eerder deze week werd bekend dat Britneys ex Kevin Federline eind vorige maand aangifte deed tegen zijn voormalige schoonvader omdat hij hun 13-jarige zoon Sean ruw zou hebben vastgegrepen tijdens een ruzie.</p>
