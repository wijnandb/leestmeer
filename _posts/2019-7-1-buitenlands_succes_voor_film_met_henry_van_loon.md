---
layout: post
title: "Buitenlands succes voor film met Henry van Loon"
date: Mon, 01 Jul 2019 16:35:38 +0200
category: entertainment
externe_link: "https://www.telegraaf.nl/entertainment/2128884896/buitenlands-succes-voor-film-met-henry-van-loon"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7ec11e58-9c0d-11e9-a7a2-02d1dbdc35d1.jpg"
---

<p class="intro">De zwarte komedie Korte Kuitspier, met in de hoofdrol Henry van Loon, gaat de wereld over. De door Victoria Warmerdam geschreven en geregisseerde korte film zal later deze maand in competitie te zien zijn op het Motovun Festival in Kroatië en gaat in september op Cinefest Miskolc in Hongarije draaien.</p> <p>Dat maakte producent OAK Motion Pictures maandag bekend. De film, met ook Beppie Melissen en Raymonde de Kuyper, ging afgelopen april in wereldpremière op het Imagine Film Festival in Amsterdam. Sindsdien heeft Korte Kuitspier al gedraaid op festivals in New York, Parijs, Barcelona, Pune en Portland.</p><p>De film won de prijs voor beste komedie op het Mexico International Film Festival (MIFF) en was voor het script en de regie genomineerd op de festivals in zowel Barcelona als Portland.</p><p>Korte Kuitspier is een absurdistische zwarte komedie waarin de bovengemiddeld lange dertiger Anders (Van Loon) erachter komt dat de rest van de wereld in de veronderstelling is dat hij een kabouter is. Wat begint met een ogenschijnlijk onbeduidend bezoekje aan de fysio, loopt binnen 24 uur volledig uit de hand. De korte film is gemaakt met steun van het Amsterdams Fonds voor de Kunst (AFK) en het Filmfonds onder de noemer Filmfonds Shorts.</p>
