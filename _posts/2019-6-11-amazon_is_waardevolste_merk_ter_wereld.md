---
layout: post
title: "Amazon is waardevolste merk ter wereld"
date: Tue, 11 Jun 2019 13:14:48 +0200
categories: 
- entertainment 
- opinie 
externe_link: "https://www.telegraaf.nl/financieel/91432067/amazon-is-waardevolste-merk-ter-wereld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/20078c0e-8c3a-11e9-a982-02d2fb1aa1d7.jpg"
---

<p class="intro">Amazon is uitgegroeid tot het waardevolste merk ter wereld. Het is inmiddels 315 miljard dollar waard, 52 procent meer dan vorig jaar. Het bedrijf stijgt daardoor van de derde naar de eerste plaats op de BrandZ-lijst van onderzoeksbureau Kantar. Dat prijst de slimme overnames en het uitgebreide aanbod van het bedrijf van Jeff Bezos.</p> <p>Google, vorig jaar koploper, is gezakt naar de derde plaats met een merkwaarde van 309 miljard dollar. Apple, dat 309,5 miljard dollar waard is, is op de tweede plek blijven staan. Microsoft is vierde, Facebook zesde. Betaalbedrijf Visa (5e plek) staat tussen deze twee techgiganten in. Alibaba is voor het eerst het meest waardevolle bedrijf uit China.</p><p>Netflix en Shell</p><p>Techbedrijven zijn de snelste stijgers in de top honderd. Netflix steeg van 61 naar 34, YouTube van 51 naar 39, Instagram van 91 naar 44, Adobe van 75 naar 45, Salesforce van 78 naar 46 en Uber van 81 naar 53. Nieuwkomers op de lijst zijn onder meer taxiapp Didi, smartphonemaker Xiaomi en spelcomputer Xbox. Shell is het enige Nederlandse bedrijf tussen de eerste honderd, op plaats 65, met een merkwaarde van 20,67 miljard dollar.</p><p>Kantar kwam enkele maanden geleden met een ranglijst van Nederlandse merken. Achter Shell staan Heineken, Booking.com, ING, Philips, KPN, Rabobank, ABN AMRO, Ziggo en Spar.</p>
