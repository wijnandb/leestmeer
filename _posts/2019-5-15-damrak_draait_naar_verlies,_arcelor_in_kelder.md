---
layout: post
title: "Damrak draait naar verlies, Arcelor in kelder"
date: Wed, 15 May 2019 09:46:00 +0200
categories: 
- financieel 
- koersen 
externe_link: "https://www.telegraaf.nl/financieel/3588965/damrak-draait-naar-verlies-arcelor-in-kelder"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/b74b75e0-76e5-11e9-9abf-0255c322e81b.jpg"
---

<p class="intro">Lichte winst sloeg woensdag bij opening van beurzen op het Damrak binnen een uur om in verlies. Banken zetten een negatieve toon, ABN werd er na kwartaalresultaten de gebeten hond met ING.</p> <p>De AEX-index noteerde kort na opening 0,4% lager bij 548,1 punten.</p><p>De AMX-index stond toen 0,5% in het rood bij 764,1 punten.</p><p>De DAX koerste 0,3% lager, de CAC-40 ging 0,6% terug. De FTSE 100 in Londen daalde een fractie. Premier May zou haar Brexit-voorstel - al drie keer afgestemd - begin juni naar het Lagerhuis brengen.</p><p>De Japanse Nikkei-index won in de ochtend 0,6% in Azië. Autobouwer Nissan verloor er 7% na teleurstellende jaarverkopen.</p><p>De drie grote Amerikaanse aandelenbeurzen keerden dinsdagavond van flink verlies naar winst. Onderhandelaars van China en de VS boden alsnog zicht op een handelsdeal. Vrees voor een no-deal liep uit de markt.</p><p>De Dow Jones herstelde tot het hoogste niveau sinds 12 april.</p><p>De Duitse economie bleek afgelopen kwartaal met 0,4% gegroeid, na stagnatie in de voorgaande drie maanden.</p><p>De Franse bank Crédit Agricole liet winst over het eerste kwartaal zien. Het Italiaanse Unicredit heeft volgens Reuters aankoop van Commerzbank in de zin en schakelde adviserende banken in.</p><p>Brentolie werd 0,2% goedkoper, de euro koerste vlak tegen de dollar bij $1,121.</p><p>ABN in kelder</p><p>ABN Amro (-2,2%) kwam over het eerste kwartaal met fors lagere winstcijfers. Die bleef achter bij verwachtingen door het slechte renteklimaat. ABN-topman Van Dijkhuizen spreekt van „goede vooruitgang”.</p><p>Er staan nu 13 koopadviezen, 12 houden en 1 verkoopadvies voor de bank. Zijn cfo Clifford Abrahams meldde open te staan voor overnames die zijn kernactiviteiten versterken.</p><p>Concurrent ING (-1,8%) heeft net als Unicredit enkele adviseurs ingeschakeld die de bank zouden moeten helpen bij een overeenkomst met het Duitse Commerzbank. Tegelijkertijd kreeg het een nieuwe boete na fraude bij Foot Locker.</p><p>Staalmaker ArcelorMittal (-3,2% bij €14,90), dat recent zijn productie fors terugschroefde, kreeg een verkoopadvies om de oren van Nord/LB, met een prijsdoel van €12. Concurrent Saltzgitter verwacht meer groei, met meer winst dit jaar.</p><p>Supermarketketen Ahold Delhaize (+0,7%) voerde de kleine lijst met winnaars aan.</p><p>Midkapfonds AMG (+1,3%) werd door zakenbank Berenberg op de kooplijst gezet. Het koersdoel is €35. Het kan tegen veel lagere kosten lithium voor batterijauto’s produceren, maar koerst op het laagste niveau in twee jaar.</p><p>Ingenieursbureau Arcadis (-0,4%) gaat samenwerken met softwarespecialist PTV Group voor opdrachten in verkeer en transport, meldde het voorbeurs.</p><p>Diervoederbedrijf ForFarmers (+1%) grijpt in bij zijn organisatie en centraliseert de productie van biologisch voer bijeen in Lochem.</p><p>Relevant financieel nieuws iedere ochtend gratis in je mail? Schrijf je hier in voor onze nieuwsbrief! bit.ly/2Yv7duI</p>
