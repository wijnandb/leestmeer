---
layout: post
title: "Minister Slob wil nieuw bestuur Cornelius Haga Lyceum"
date: Thu, 11 Jul 2019 11:55:01 +0200
categories: 
- entertainment 
- opinie 
externe_link: "https://www.telegraaf.nl/nieuws/1810953219/minister-slob-wil-nieuw-bestuur-cornelius-haga-lyceum"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/be5d0cae-a3c2-11e9-ab22-02d2fb1aa1d7.jpg"
---

<p class="intro">Het bestuur van het Cornelius Haga Lyceum in Amsterdam moet opstappen. Dat zegt minister Slob (Onderwijs) na een fnuikend rapport van de onderwijsinspectie.</p> <p>In het rapport staat dat de inspectie ’ernstige gebreken’ heeft vastgesteld. „Het bestuur neemt geen afstand van personen met een omstreden reputatie, er is sprake van financieel wanbeheer, relaties met externe partijen worden geschaad en het burgerschapsonderwijs is onvoldoende.”</p><p>De inspectie zegt er geen vertrouwen meer in te hebben dat het huidige bestuur de problemen kan oplossen.</p><p>Voor minister Slob is dat voldoende om de school een zogeheten ’aanwijzing’ te geven om het bestuur weg te sturen. Doet de school dat niet dan kan de financiering worden stopgezet. „ Alle leerlingen verdienen goed onderwijs. Ongeacht op wat voor school je zit. Op het Haga Lyceum is sprake van wanbeheer. Daarnaast doen de bestuurders te weinig aan burgerschap op de school. Daarom moet er een nieuw bestuur komen.”</p><p>Het Haga Lyceum heeft nog geprobeerd om het rapport tegen te houden. Via de rechter probeerde de school het voor elkaar te krijgen dat het niet openbaar zou worden. De rechter heeft vanochtend bekend gemaakt daar geen reden toe te zien. Kort daarna werd het alsnog gepubliceerd en kon minister Slob zijn conclusies trekken.</p>
