---
layout: post
title: "Takeaway verrast in AEX, financials geraakt"
date: Mon, 24 Jun 2019 17:43:00 +0200
categories: 
- financieel 
- koersen 
externe_link: "https://www.telegraaf.nl/financieel/2002125871/takeaway-verrast-in-aex-financials-geraakt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/24456cc8-972a-11e9-8611-0255c322e81b.jpg"
---

<p class="intro">Veel rode borden maandag op het Damrak. Beleggers bleven gemiddeld afwachtend in de laatste beursweek van het eerste halfjaar. Ze keken vooruit naar de G20-bijeenkomst en een mogelijke handelsdeal. Takeaway verraste. Wall Street koerste met winst.</p> <p>De AEX-index sloot met 0,4% verlies bij een stand van 560,07 punten. De Midkap-index eindigde met 0,7% verlies bij 773,53 punten.</p><p>De Franse CAC-40 ging in die trend mee met 0,1% verlies, de DAX in Frankfurt raakt 0,5% kwijt. Daimler (-3,7%) kreeg het zwaar na een winstwaarschuwing omdat het betrokken zou zijn bij een sjoemelschandaal.</p><p>De Duitse Ifo-index voor het ondernemersvertrouwen ging naar het laagste niveau sinds 2014.</p><p>Wall Street begon met lichte winst. Casino-uitbater Eldorado Resorts (-8,5%) maakte bekend zijn noodlijdende branchegenoot Caesars Entertainment (+15%) over te nemen.</p><p>Oplopende zorgen</p><p>De olieprijs veerde 0,2% op. Iran zou meer Amerikaanse drones willen neerhalen, als reactie op de verscherpte handelssancties en vermeende cyberaanvallen van Amerikaanse strijdkrachten op Iraanse doelen.</p><p>„De spanning over de handel blijft. Mogelijk nog vijf Chinese techbedrijven zijn naast Huawei aan de zwarte lijst van de VS toegevoegd. De zorgen over de handelsoorlog zet door, bij een zeer vlakke handel. Bij kleine omzetten kunnen gebeurtenissen voor uitschieters zorgen”, aldus handelaar Daam-Martijn van Holst van ABN Amro. „Veel bedrijven zijn op roadshow. Meer beleggers dan normaal blijven dan even aan de zijkant.”</p><p>De Nederlandse rente op staatsobligaties, net als ander schuldpapier, ging terug. De lagere rente zorgt direct voor een verder verlies bij veel financials, aldus ABN Amro.</p><p>Analist Simon Wiersma (ING) constateert dat er voor beleggers geen alternatief meer is. Aandelen domineren. „TINA, there is no alternative, leek dood maar is helemaal terug. Inmiddels staat er voor $13.000 miljard aan obligatiebeleggingen tegen een negatieve rente uit. Beleggers verdienen daar niks. Aandelen doen het gemiddeld 1% beter op de beurs, inclusief aandelen. Dan is de keuze toch snel gemaakt terwijl ze afwachten wat de G20 en het gesprek tussen Trump en Xi gaat opleveren.”</p><p>In de Amsterdamse hoofdgraadmeter werd maaltijdbezorger Takeaway, gepromoveerd naar de AEX, met 2,9% winst dagwinnaar. Mede op een adviesverhoging door Morgan Stanley en een koersdoel bij €73.</p><p>De wetenschappelijk uitgever Relx won 0,9%. Credit Suisse verhoogde het koersdoel van 19,60 naar 21,00 Britse pond. Zijn advies blijft overwogen. Zwaargewicht Unilever steeg 0,4%.  </p><p>Zakenbank UBS werd enthousiast over KPN (-0,3%). De nieuwe beschermingswetgeving voor strategische bedrijven zal een koper niet weerhouden het interessante telecombedrijf te kopen, aldus de Zwitsers in een analyse.</p><p>Bij de voorlopige verliezers staan alle financiële aandelen: ING raakte 0,7% kwijt, ABN Amro 2,8%, en ook verzekeraar Aegon verloor 0,8% en ASR verloor 0,7% waarde.</p><p>Vooral staalmaker ArcelorMittal zette ook druk met 2% verlies op handelsspanningen.</p><p>Vastgoedfonds Unibail Rodamco Westfield verloor met 3,7% de meeste waarde.</p><p>Bij de middelgrote fondsen bleef TomTom met +1,7% sterk tot het slot.</p><p>Corbion (+1,3%) presenteerde bij tegenvallende eerstekwartaalcijfers een nieuwe topman.</p><p>Air France KLM (-0,7%) voerde hier de verliezers aan. KLM-personeel kreeg een loonsverhoging van 1% aangeboden</p><p>Bouwer BAM liet 1,6% waarde liggen, net voor architectenbureau Arcadis (-3,4%).</p><p>Laadpalenbedrijf Fastned zag, op zijn tweede beurshandelsdag, de waarde van zijn depositary receipts met 20% dalen tot onder €42. Veel beleggers zijn kwaad, zij konden na de beursgang niet bij stukken komen. De Vereniging van Effectenbezitters eist opheldering van Euronext en Fastned.</p><p>SnowWorld (-1,6%), uitbater van skibanen, meldde in de middag een forse uitbreiding van investeringen aan.</p>
