---
layout: post
title: "Winsten op Wall Street behoorlijk weggezakt"
date: Mon, 01 Jul 2019 19:36:30 +0200
categories: 
- financieel 
- koersen 
externe_link: "https://www.telegraaf.nl/financieel/689443825/winsten-op-wall-street-behoorlijk-weggezakt"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/227cf2b0-9c27-11e9-bdd7-02c309bc01c1.jpg"
---

<p class="intro">De aandelenbeurzen in New York stonden maandag op de eerste handelsdag van de maand juli in het groen, al zakten de koerswinsten van eerder op de dag wel behoorlijk weg. De beurshandel op Wall Street reageerde opgelucht nadat president Donald Trump en zijn Chinese collega Xi Jinping afgelopen weekend op de G20-top terrein boekten in het handelsoverleg. De twee economische grootmachten besloten om de gesprekken over een handelsakkoord te hervatten.</p> <p>De Dow-Jonesindex noteerde tussentijds 0,2 procent hoger op 26.645 punten. De S&amp;P 500 steeg 0,5 procent tot 2955 punten en de technologiebeurs Nasdaq won 0,8 procent tot 8070 punten.</p><p>Trump sprak van een "uitstekende ontmoeting" met Xi. Hij beloofde in de nabije toekomst geen nieuwe tarieven meer toe te voegen aan de omvangrijke lijst met heffingen op Chinese producten. De president draaide daarnaast de blokkade van telecomreus Huawei voorlopig terug, waardoor het makkelijker wordt voor Amerikaanse bedrijven om zaken te doen met het Chinese concern.</p><p>Tesla</p><p>Bedrijven die gevoelig zijn voor het handelsconflict konden profiteren met plussen voor bijvoorbeeld technologieconcern Apple en de fabrikant van elektrische auto's Tesla tot 1,6 procent. Ook de chipsector deed het goed met winsten voor bedrijven als Nvidia, Qualcomm, NXP Semiconductors, Advanced Micro Devices (AMD) en Micron Technology tot 3,6 procent.</p><p>Daarnaast stond de oliesector in de schijnwerpers. Oliekartel OPEC is het eens geworden over een verlenging van de bestaande productiebeperkingen voor de oliewinning met negen maanden. De prijs van een vat Amerikaanse olie klom 0,4 procent tot 58,69 dollar en Brentolie werd 0,2 procent duurder op 64,68 dollar per vat.</p><p>ConocoPhillips</p><p>Het grote Amerikaanse olie- en gasconcern ConocoPhillips ging 1,3 procent vooruit, terwijl de belangrijke oliedienstverleners Halliburton en Transocean er tot 2,3 procent bij kregen.</p><p>Verder lieten marktonderzoekers Markit en ISM weten dat de bedrijvigheid in de Amerikaanse industrie in juni is afgezwakt vergeleken met een maand eerder. De bouwuitgaven in de Verenigde Staten toonden in mei een onverwachte daling.</p><p>De euro was 1,1291 dollar waard tegen 1,1306 dollar bij het slot van de beurshandel in Europa.</p>
