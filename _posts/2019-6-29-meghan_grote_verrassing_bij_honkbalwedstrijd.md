---
layout: post
title: "Meghan grote verrassing bij honkbalwedstrijd"
date: Sat, 29 Jun 2019 19:30:59 +0200
category: entertainment
externe_link: "https://www.telegraaf.nl/entertainment/9562933/meghan-grote-verrassing-bij-honkbalwedstrijd"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/718264f0-9a9a-11e9-8689-02c309bc01c1.jpg"
---

<p class="intro">Meghan en Harry hebben zaterdag honkbalsterren in Londen ontmoet, vlak voor een wedstrijd tussen de New York Yankees en de Boston Red Sox.</p> <p>Beide teams hadden ook een verrassing voor Meghan en Harry in petto: op foto’s is te zien dat ze cadeautjes voor hun zoontje Archie hebben gegeven. Dit meldt the Mirror.</p><p>De twee grootste rivalen uit de Major League, de hoogste professionele honkbalcompetitie in de Verenigde Staten, staan zaterdag en zondag tegenover elkaar in Londen. Boston Red Sox en New York Yankees spelen dan tweemaal in een uitverkocht London Stadium, de thuishaven van voetbalclub West Ham United. Om de sport wereldwijd te promoten staan dit jaar diverse wedstrijden uit de Major League buiten de Amerikaanse landsgrenzen op het programma.</p><p>Tekst loopt door onder foto’s</p><p>Eerder deze maand werd bekendgemaakt dat de Amerikaanse honkbalbond en spelersorganisatie Major League Baseball Players Association de Invictus Games steunen. Een Britse en Amerikaanse deelnemer aan die spelen voor militairen en veteranen die blijvend letsel hebben opgelopen verzorgden zaterdag de traditionele eerste worp.</p><p>Harry is een van de grondleggers van de Invictus Games, die in 2014 voor het eerst werden georganiseerd. De prins is als beschermheer nog altijd nauw betrokken bij het sportevenement, dat volgend jaar in Den Haag wordt gehouden.</p><p>Het was zaterdagavond de tweede keer dat Meghan haar zwangerschapsverlof onderbrak. Eerder deed ze dat op 8 juni, toen ze haar opwachting maakte tijdens Trooping the Colour, de officiële festiviteiten rond de verjaardag van koningin Elizabeth.</p>
