---
layout: post
title: "Bookmakers: Zweden kruipt dichter bij Duncan"
date: Sat, 11 May 2019 17:08:00 +0200
category: entertainment
externe_link: "https://www.telegraaf.nl/entertainment/3572145/bookmakers-zweden-kruipt-dichter-bij-duncan"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/5cc0de1a-740d-11e9-8873-0218eaf05005.jpg"
---

<p class="intro">Duncan Laurence gaat ook na de tweede serie repetities nog aan kop bij de bookmakers. Zijn ’lichtbollendilemma’ heeft vooralsnog geen invloed op de gokkers, al is zijn voorsprong wel iets afgenomen. Ruim 24 procent gokt momenteel op een Nederlandse overwinning, tegen 25 procent op vrijdag.</p> <p>Sinds vrijdag is de Zweedse zanger John Lundvik plots de naaste belager van Duncan. Met zijn Too Late for Love staat hij nu tweede met een winkans van 14 procent. De Zweed stond al wel weken in de top vijf, maar nog niet zo hoog.</p><p>Rusland staat derde, gevolgd door Azerbeidzjan en Frankrijk. De laatste twee werden vorige week nog niet bij de eerste tien genoemd, maar de repetities hebben hun kansen vergroot. Italië en Zwitserland, al wekenlang favorieten, zakken iets weg en staan nu zevende en achtste.</p><p>De tweede serie van repetities zit er bijna op in Tel Aviv. Zondag zijn alleen nog thuisland Israël en de traditionele geldschieters, de zogeheten ’big five’, aan de beurt. Aan het einde van de middag volgt een openingsceremonie in het stadscentrum van Tel Aviv.</p>
