---
layout: post
title: "Onderzoek naar aandelendeal nieuwe KPN-baas"
date: Fri, 06 Sep 2019 21:47:05 +0200
categories: 
- financieel 
- koersen 
externe_link: "https://www.telegraaf.nl/financieel/1942009632/onderzoek-naar-aandelendeal-nieuwe-kpn-baas"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/42d83ad2-d0df-11e9-baff-02d2fb1aa1d7.jpg"
---

<p class="intro">De Belgische beurswaakhond FSMA gaat onderzoek doen naar een aandelentransactie van Dominique Leroy. De Belgische komt binnenkort aan het roer te staan van telecomconcern KPN en komt over van het Belgische Proximus. Kort voor ze haar vertrek daar bekendmaakte, zou ze nog een pakket aandelen van ruim 285.000 euro te gelde hebben gemaakt.</p> <p>De FSMA gaat onderzoek doen of het om verboden handel met voorkennis gaat. Leroy verkocht op 1 augustus 10.840 Proximus-aandelen. Dat was volgens FMSA de eerste gemelde aandelentransactie van Leroy in minstens drie jaar.</p><p>Leidinggevenden bij beursgenoteerde bedrijven zijn verplicht om transacties te melden als het totaalbedrag in een kalenderjaar boven 5000 euro komt. De FSMA maakt die transacties vervolgens openbaar. Het vertrek van een bestuurder in een bedrijf geldt als koersgevoelige informatie.</p><p>Als uit het onderzoek zou blijken dat er daadwerkelijk handel met voorkennis plaatsvond, riskeert Leroy een boete. Proximus zegt niet op de hoogte te zijn van het onderzoek.</p>
