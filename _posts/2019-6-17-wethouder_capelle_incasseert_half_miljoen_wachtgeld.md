---
layout: post
title: "Wethouder Capelle incasseert half miljoen wachtgeld"
date: Mon, 17 Jun 2019 07:57:50 +0200
category: binnenland
externe_link: "https://www.telegraaf.nl/nieuws/1433921567/wethouder-capelle-incasseert-half-miljoen-wachtgeld"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e4f65ce6-90c4-11e9-b616-0217670beecd.jpg"
---

<p class="intro">Gemeenten waren de afgelopen vijf jaar ruim 126 miljoen euro kwijt aan wachtgeld voor oud-wethouders.</p> <p>Dat blijkt uit onderzoek van EenVandaag onder 297 gemeenten. In totaal kregen ruim 1500 wethouders een wachtgelduitkering. De verschillen tussen gemeenten zijn groot.</p><p>Zo betaalde Lelystad met ruim 1,8 miljoen euro het meeste wachtgeld, maar waren er ook tien gemeenten die in de onderzochte periode aan geen enkele bestuurder wachtgeld verschuldigd waren.</p><p>EenVandaag vroeg alle 355 gemeenten naar de wachtgeldbedragen die ze van 2014 tot en met 2018 uitbetaalden aan oud-wethouders. Bijna 84 procent van de gemeenten reageerde.</p><p>Na Lelystad waren Oude IJsselstreek (1,7 miljoen euro) en Eindhoven (1,2 miljoen euro) het meeste kwijt aan wachtgeld. De hoogste uitkering was voor een voormalig bestuurder uit Capelle aan den IJssel met ruim 510.000 euro. Hij wordt gevolgd door een oud-wethouder van de gemeente Hulst (373.000 euro) en twee wethouders uit Helmond (367.000 en 362.000 euro).</p>
