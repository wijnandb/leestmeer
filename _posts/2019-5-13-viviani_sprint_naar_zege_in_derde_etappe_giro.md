---
layout: post
title: "Viviani sprint naar zege in derde etappe Giro"
date: Mon, 13 May 2019 17:46:37 +0200
categories: 
- entertainment 
- opinie 
externe_link: "https://www.telegraaf.nl/sport/3580689/viviani-sprint-naar-zege-in-derde-etappe-giro"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4ac73f3a-7596-11e9-a2b8-02c309bc01c1.jpg"
---

<p class="intro">Elia Viviani heeft de derde etappe van de Giro d’Italia op zijn naam geschreven. De Italiaanse renner van Deceuninck-Quick-Step finishte na een vlakke rit van zo’n 220 kilometer als eerste.</p> <p>De Japanner Sho Hatsuyama was kort na het begin van de rit van maandag de eerste die zich losmaakte van het peloton. De 30-jarige renner van Nippo Vini Fantini Faizanè debuteert in een grote ronde als die van Italië en reed tientallen kilometers lang alleen op kop. Na een kleine honderd kilometer had Hatsuyama een voorsprong van ruim zeven minuten te pakken.</p><p>Démare</p><p>Bij de eerste tussensprint in Poggibonsi kwam de Japanner dan ook als eerste door, voor Arnaud Démare. Op 75 kilometer van de streep kwam er een einde aan de vlucht van Hatsuyama. Onder aanvoering van Thomas de Gendt greep het peloton de Japanner, die bijna 150 kilometer solo de rit had aangevoerd.</p><p>In Grosseto pakte Démare de tweede tussensprint en hoewel de omstandigheden ideaal leken voor een waaieretappe, ontbrandde de koers niet. Giulio Ciccone pakte op zo’n 35 kilometer een paar punten voor de blauwe trui en op zo’n kleine twintig kilometer van de streep werd langzaamaan wel duidelijk dat het publiek geen waaiers te zien zou krijgen.</p><p>Slachtoffers</p><p>In de laatste tien kilometer kende de etappe nog enkele slachtoffers. Richard Carapaz van Movistar reed lek en moest op de fiets van een ploeggenoot de race vervolgen, terwijl Tao Geoghegan Hart kort voor de finish voor de tweede keer in de etappe onderuit ging. In de massasprint toonde Viviani zich uiteindelijk net aan de snelste.</p><p>De Giro gaat dinsdag verder met de vierde etappe van Orbetello naar Frascati. De renners finishen daar na ongeveer 223 kilometer heuvelop.</p>
