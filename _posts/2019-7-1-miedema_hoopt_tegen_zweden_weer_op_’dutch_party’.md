---
layout: post
title: "Miedema hoopt tegen Zweden weer op ’Dutch party’"
date: Mon, 01 Jul 2019 19:26:34 +0200
category: sport
externe_link: "https://www.telegraaf.nl/sport/1002674982/miedema-hoopt-tegen-zweden-weer-op-dutch-party"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7be089f4-9c25-11e9-8c63-0217670beecd.jpg"
---

<p class="intro">In vloeiend Engels antwoorden Vivianne Miedema, Dominique Bloodworth en Sari van Veenendaal op de vragen die de internationale pers in het stadion van Olympique Lyon op hen afvuurt. In de aanloop naar de halve finale van het WK tegen Zweden heeft bondscoach Sarina Wiegman de drie speelsters van Arsenal meegenomen naar de persconferentie.</p> <p>De buitenlandse pers richt zich vooral op Miedema, al jaren de blikvanger van Oranje. De 22-jarige spits, sinds kort topschutter aller tijden, behoort ook op het WK tot de uitblinkers. Miedema krijgt de vraag wat het grootste verschil is tussen dit toernooi en het gewonnen EK van twee jaar geleden. „Op het EK verwachtte niemand veel van ons. Toen we begonnen te winnen, ging heel het land achter ons staan. We kwamen in een flow en wonnen het toernooi. Nu denkt iedereen dat we wereldkampioen worden. Dat geeft wat druk. Aanvankelijk speelden we niet zo goed, maar we pakten in de groep wel negen punten en staan nu in de halve finales. Je kan dus wel zeggen dat we weer in een flow zitten.”</p><p>De Oranjefans, die in groten getale naar Frankrijk komen om de ’Leeuwinnen’ aan te moedigen, zijn ook populair bij de verslaggevers uit het buitenland. Ze verbazen zich over de duizenden supporters vanuit Nederland die steeds bont uitgedost in een lange stoet naar het stadion trekken. „We hadden het geluk dat we tot nu toe steeds in het noorden speelden”, zegt Miedema. „Het was geweldig in Valenciennes met 20.000 Nederlanders. We krijgen daar zoveel energie van. Hopelijk komen ze woensdag weer en maken ze er opnieuw een ’Dutch party’ van.”</p>
