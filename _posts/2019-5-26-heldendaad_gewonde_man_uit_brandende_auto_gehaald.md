---
layout: post
title: "Heldendaad: gewonde man uit brandende auto gehaald"
date: Sun, 26 May 2019 11:40:01 +0200
categories: 
- entertainment 
- opinie 
externe_link: "https://www.telegraaf.nl/nieuws/3647972/heldendaad-gewonde-man-uit-brandende-auto-gehaald"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/6cd76d12-7f9a-11e9-8145-02d2fb1aa1d7.jpg"
---

<p class="intro">Een 33-jarige man uit Rosmalen is zondagochtend in Oss aan een vuurzee ontsnapt. De man raakte rond 5.15 uur op de Ruwaardsingel in de Brabantse stad de macht over het stuur kwijt en botste bij een rotonde tegen een boom. De auto vloog in brand, en de man kwam er op eigen kracht niet uit. Mensen die het ongeluk zagen gebeuren, hebben de gewonde man snel uit de auto weten te halen, zei een woordvoerder van de politie.</p> <p>Volgens de woordvoerder had de man zoveel pijn aan zijn onderlichaam, dat hij niet op eigen kracht uit de auto kon komen. „Hij is er gelukkig zo snel uitgehaald dat hij aan de brand niks heeft overgehouden”, zei de woordvoerder. Door de botsing raakte hij wel gewond. Hij werd met hevige pijn naar het ziekenhuis gebracht. Onderzocht wordt of de man alcohol had gedronken. De brandweer heeft de brandende auto geblust.</p><p>Weet jij meer of was je één van de helpers? De redactie van De Telegraaf komt graag in contact met je via nieuwsdienst@telegraaf.nl of via onze Whatsapp tiplijn.</p>
