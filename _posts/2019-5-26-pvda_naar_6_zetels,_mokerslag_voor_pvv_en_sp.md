---
layout: post
title: "PvdA naar 6 zetels, mokerslag voor PVV en SP"
date: Sun, 26 May 2019 23:20:05 +0200
categories: 
- entertainment 
- opinie 
externe_link: "https://www.telegraaf.nl/nieuws/3651054/pvd-a-naar-6-zetels-mokerslag-voor-pvv-en-sp"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/2342e14e-8009-11e9-bc08-0217670beecd.jpg"
---

<p class="intro">De uitslag van de Europese verkiezingen betekent in Nederland een keiharde afstraffing voor de PVV en SP. In een ANP-prognose van de uitslag, op basis van 98 procent van de getelde stemmen, verliezen beide partijen al hun zetels in Europa.</p> <p>De PvdA won de verkiezingen en mag zelfs zes zetels bezetten in het nieuwe Europees parlement.</p><p>Spekkoper</p><p>Ook de dierenpartij is spekkoper van de verliezende PVV en SP en krijgt toch nog een zetel. De resultaten van de andere partijen blijven hetzelfde als bij de exitpoll donderdag bleek.</p><p>Voor de PVV gloort nog een sprankje hoop. Als de Brexit doorgaat, krijgt Nederland drie extra zetels die worden verdeeld onder VVD, GroenLinks en de PVV.</p><p>Bij de SP lijkt hard ingrijpen onvermijdelijk geworden. Na verloren Tweede Kamerverkiezingen, gemeenteraadsverkiezingen en Statenverkiezingen is nu ook de campagne voor de Europese stembusgang mislukt. De positie van voorzitter Ron Meyer kan wel eens in het geding komen.</p><p>In een verklaring spreken Meyer en partijleider Lilian Marijnissen van ’een harde dreun’. „We hebben niet de juiste snaar geraakt om mensen te overtuigen voor ons te kiezen”, meldt het duo. „Om toekomstig succes, in het parlement en daarbuiten, te kunnen behalen zullen we kritisch op onszelf moeten zijn en alle noodzakelijke lessen leren.”</p><p>De opkomst bij de Europese verkiezingen donderdag was 41,8 procent, zo blijkt uit de gegevens van het ANP. Dat is meer dan bij de vorige Europese verkiezingen in 2014. Toen stemde 37,3 procent van alle kiesgerechtigden. Voor het eerst sinds 1989 kwam de opkomst boven de 40 procent uit.</p><p>Nergens in Nederland zijn zo weinig mensen naar de stembus gegaan als in het Noord-Brabantse Rucphen. De opkomst donderdag was slechts 26,3 procent. In het Groningse Pekela was het niet veel beter met een opkomst van 29,8 procent. Op Schiermonnikoog was de opkomst het hoogst. Vier op de vijf kiezers op het Waddeneiland gingen donderdag naar een stembureau.</p><p>Hoogste opkomst</p><p>Utrecht had de hoogste opkomst onder de provincies met 48,5 procent. Limburg is hekkensluiter met 37,2 procent. In Noord-Brabant stemde 37,6 procent.</p>
