---
layout: post
title: "Hateboer en De Roon met Atalanta op drempel Champions League"
date: Sun, 19 May 2019 22:49:06 +0200
category: sport
externe_link: "https://nos.nl/l/2285471"
feature_image: "https://nos.nl/data/image/2019/05/19/551268/1008x567.jpg"
---

<p>Het heeft er alle schijn van dat Hans Hateboer en Marten de Roon volgend seizoen met Atalanta in de Champions League zullen aantreden. Beide Nederlanders speelden vanavond met hun club Atalanta Bergamo met 1-1 gelijk bij kampioen Juventus en stegen daardoor naar de derde plaats in de Serie A.</p>
<p>Lange tijd hing er zelfs een overwinning voor Atalanta in de lucht, nadat Josip Ilicic voor de 0-1 had gezorgd. Tien minuten voor tijd bracht Mario Mandzukic Juventus toch nog langszij.</p>
<h2>Beter doelsaldo</h2>
<p>Desondanks kwam Atalanta met nog een speelronde te gaan in punten gelijk met Internazionale, dat met 4-1 verloor bij Napoli. De club van Hateboer en De Roon heeft echter een beter doelsaldo en nam op basis daarvan de derde plek in.</p>
<p>De topvier van ItaliÃ« verdient een Champions League-ticket. Eerder op zondag won nummer vijf AC Milan met 2-0 van Frosinone en zaterdag speelde nummer zes AS Roma gelijk bij Sassuolo (0-0).</p>
<h2>Feestelijkheden Juventus</h2>
<p>Bij Juventus was het duel met Atalanta ondergeschikt aan de feestelijkheden die na de wedstrijd volgden. De club nam als kampioen afscheid van het thuispubliek en zwaaide ook verdediger Andrea Barzagli en coach Massimiliano Allegri uit.</p>
