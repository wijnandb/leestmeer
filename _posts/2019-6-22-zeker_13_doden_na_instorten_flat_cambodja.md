---
layout: post
title: "Zeker 13 doden na instorten flat Cambodja"
date: Sat, 22 Jun 2019 22:28:07 +0200
category: buitenland
externe_link: "https://www.telegraaf.nl/nieuws/1616065909/zeker-13-doden-na-instorten-flat-cambodja"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/860321c6-952c-11e9-8efa-02c309bc01c1.jpg"
---

<p class="intro">Het dodental bij een ingestorte flat in Cambodja is opgelopen tot dertien, heeft een lokale autoriteit bevestigd. Ook zijn 23 mensen gewond geraakt en in totaal 36 mensen gered. Het gebouw was nog in aanbouw. Veel bouwvakkers worden nog vermist en kunnen niet goed worden bereikt door het puin.</p> <p>Het gaat om een zeven verdiepingen tellend pand dat werd gebouwd in de kuststad Sihanoukville. Op het moment van het instorten waren zaterdag waarschijnlijk ongeveer vijftig mensen in het gebouw.</p><p>„We durven het puin niet te verplaatsen, dus moeten we afwachten tot we wat horen”, zei een woordvoerder van de provincie. „We zijn bang dat nog meer instort.”</p><p>Chinese firma</p><p>Het gebouw is eigendom van een Chinese firma. De oorzaak van het instorten is niet bekend. In de provincie waar de stad Sihanoukville ligt, zijn Chinese investeerders druk bezig met het uit de grond stampen van hotels en casino’s voor het groeiende toerisme naar de streek.</p><p>De politie heeft inmiddels vier mensen gearresteerd, onder wie drie toezichthouders bij de bouwwerkzaamheden.</p>
