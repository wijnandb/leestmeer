---
layout: post
title: "Hamilton haalt venijnig uit richting Gasly"
date: Sun, 04 Aug 2019 21:00:40 +0200
categories: 
- sport 
- autosport 
externe_link: "https://www.telegraaf.nl/sport/135881068/hamilton-haalt-venijnig-uit-richting-gasly"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/1e796044-b6ef-11e9-a94e-0218eaf05005.jpg"
---

<p class="intro">Pierre Gasly rijdt in dezelfde auto als Max Verstappen, maar dat is totaal niet terug te zien in de WK-stand. Waar de Nederlander derde staat, bezet de Fransman de zesde plaats. Het verschil in punten is immens: 181 om 63 punten. Het verleidde Lewis Hamilton na de door hem gewonnen Grand Prix van Hongarije tot enkele venijnige uitlatingen aan het adres van de tweede Red Bull-coureur.</p> <p>Tijdens de persconferentie werden de podiumklanten gevraagd naar hun mening over een eventuele terugkeer van tweevoudig wereldkampioen Fernando Alonso in de Formule 1. Hamilton stelde daarop dat de Spanjaard wel bij Red Bull aan de slag zou kunnen.</p><p>,,De beste rijders zouden in de beste auto’s moeten rijden. En wat dat betreft is er nog een plekje in een winnende auto beschikbaar...”, aldus Hamilton. Verstappen haakte daar gevat op in door te stellen dat Alonso dan maar eens met Mercedes-teambaas zou moeten bellen.</p><p>Hamilton nam het direct op voor zijn teamgenoot Valtteri Bottas en maakte duidelijk dat hij doelde op Gasly. ,,Valtteri is geweldig en kan races winnen. Ik zou eerder zeggen dat jouw team nog een plekje over heeft.” Ook daar reageerde Verstappen weer op. ,,Dat hoor je mij niet zeggen.”</p><p>Sebastian Vettel, die op de Hungaroring als derde eindigde, haalde zijn schouders op. De Duitser heeft geen al te beste band met Alonso. ,,Ach, mij maakt het niet uit.”</p>
