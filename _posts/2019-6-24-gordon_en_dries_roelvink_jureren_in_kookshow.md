---
layout: post
title: "Gordon en Dries Roelvink jureren in kookshow"
date: Mon, 24 Jun 2019 14:58:38 +0200
category: entertainment
externe_link: "https://www.telegraaf.nl/entertainment/402165592/gordon-en-dries-roelvink-jureren-in-kookshow"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/13f9ba5e-9685-11e9-958f-0217670beecd.jpg"
---

<p class="intro">Gordon en Dries Roelvink zijn enkele van de BN'ers die zich hebben laten strikken voor de nieuwe dagelijkse kookshow Klinkt Smakelijk op SBS6. Zij zijn allebei een week lang gastjurylid, zo maakte de zender maandag bekend.</p> <p>In de nieuwe kookwedstrijd gaan elke dag vier amateurkoks het duel met elkaar aan. Naast Gordon en Dries nemen ook onder anderen Willem Reinders, Samantha Steenwijk, Ronald Giphart, Heleen van Royen en Shirma Rouse als gast plaats in de jury. Ze beoordelen samen met Nicolette van Dam en chefkok Julius Jaspers niet alleen de gerechten maar ook de presentatie en het verhaal erachter.</p><p>Klinkt Smakelijk is vanaf volgende week maandag op televisie. Het programma vervangt entertainmentprogramma 6 Inside, waar vrijdag de stekker uit wordt getrokken.</p>
