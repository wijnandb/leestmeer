---
layout: post
title: "KNVB heeft een nieuwe voorzitter"
date: Mon, 27 May 2019 21:23:08 +0200
category: sport
externe_link: "https://www.telegraaf.nl/sport/3656822/knvb-heeft-een-nieuwe-voorzitter"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/8d21a882-80ba-11e9-b9cc-0217670beecd.jpg"
---

<p class="intro">Just Spee is de nieuwe voorzitter van de KNVB. Hij is de opvolger van Michael van Praag. Die stopt op 16 december, omdat zijn maximale zittingstermijn er dan op zit.</p> <p>De 54-jarige Spee kreeg tijdens een buitengewone bondsvergadering veel meer stemmen dan zijn enige overgebleven tegenkandidaat Pieter de Waard. Spee was door het bondsbestuur van de KNVB unaniem voorgedragen. Een speciale selectiecommissie vond hem de beste van zeventig sollicitanten. De Waard, directeur van Telstar, mocht deelnemen omdat minimaal tien clubs zijn voordracht steunden.</p><p>Bij de verkiezing tijdens de bondsvergadering brachten 59 mensen hun stem uit: 29 uit het betaalde voetbal en dertig uit het amateurvoetbal. Een stem werd ongeldig verklaard.</p><p>Spee kreeg 46 stemmen, De Waard 12.</p><p>Spee heeft naam gemaakt als topbestuurder, in binnen- en buitenland. Als lid van de raad van commissarissen van de Eredivisie Media &amp; Marketing is hij vijf jaar lang betrokken geweest bij de exploitatie van de commerciÃ«le rechten van de eredivisieclubs. Spee werkte daar als commissaris namens Endemol samen met de betaaldvoetbalorganisaties en de KNVB. Hij was CEO van de Endemol Group tussen 2012 en 2014 en daarna CEO van het musicalbedrijf Stage Entertainment. Spee heeft zelf gevoetbald bij de Koninklijke HFC uit Haarlem, waar hij tevens penningmeester was.</p>
