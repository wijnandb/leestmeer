---
layout: post
title: "NOS Voetbalpodcast #47: 'Bij Juventus kan De Ligt absolute topverdediger worden'"
date: Mon, 10 Jun 2019 14:18:12 +0200
categories: 
- sport 
- voetbal 
externe_link: "https://nos.nl/l/2288429"
feature_image: "https://nos.nl/data/image/2019/06/10/555894/1008x567.jpg"
---

<p>De NOS Voetbalpodcast komt deze keer vanuit Portugal, waar presentator Arno Vermeulen met de commentatoren Jeroen Elshoff en Jeroen Grueter en verslaggever Jeroen Stekelenburg was voor de finale van de Nations League.</p>
<p>Nederland verloor daarin met 1-0 van Portugal. De nederlaag was volgens Elshoff te wijten aan een gebrek aan aanvalskracht. "We hebben in de eerste helft helemaal niets gecreÃ«erd, de ruimtes op rechts niet benut en we zijn te laat op gang gekomen na de goal van de Portugezen."</p>
<p>Volgens Stekelenburg is Nederland te veel afhankelijk van spelmaker Frenkie de Jong. "Als die wat minder is, of de oplossing niet ziet tegen een stug verdedigend Portugal, dan blijft er niet zoveel over. Dan is er te weinig pure kwaliteit om het verschil te maken."</p>
<p>Een opvallend moment na afloop van de wedstrijd was het onderonsje tussen Cristiano Ronaldo en Matthijs de Ligt. De Portugese vedette vroeg lachend aan De Ligt of hij volgend seizoen bij Juventus komt voetballen.</p>
<p>"Als je wil dat De Ligt een absolute topverdediger wordt, dan moet je hopen dat hij naar Juventus gaat", zegt Grueter. "Daar komt hij in de leer bij Chiellini en Bonucci. Dat is toch wel een ander verhaal dan Walker en Stones bij Manchester City."</p>
