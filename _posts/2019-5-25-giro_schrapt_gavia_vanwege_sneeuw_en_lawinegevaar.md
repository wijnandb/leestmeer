---
layout: post
title: "Giro schrapt Gavia vanwege sneeuw en lawinegevaar"
date: Sat, 25 May 2019 20:48:33 +0200
category: sport
externe_link: "https://nos.nl/l/2286295"
feature_image: "https://nos.nl/data/image/2019/05/25/552499/1008x567.jpg"
---

<p>De wielrenners in de Giro d'Italia rijden aanstaande dinsdag niet over de Passo di Gavia. De beruchte beklimming is uit het parcours van de zestiende etappe, de koninginnenrit, gehaald vanwege de gevaarlijke omstandigheden.</p>
<p>De berg is bedekt onder sneeuw en ijs. De afgelopen weken is er hard gewerkt om het asfalt sneeuwvrij te maken. Toch mijdt de Giro de pas vanwege lawinegevaar.</p>
<p>Zo zag het er afgelopen woensdag uit op de Gavia:</p>
<p>De etappe van dinsdag zal nog altijd starten in Lovere, maar in plaats van over de Gavia, gaan de renners nu over twee beklimmingen van de derde categorie van respectievelijk vijftien en tien kilometer.</p>
<p>Daarna volgt de Mortirolo, een klim van 11,9 kilometer met een gemiddeld stijgingspercentage van 10,9. Na de top is het nog 28 kilometer tot de finish in Ponte di Legno.</p>
<p>Dit is het profiel van de vernieuwde etappe:</p>
<p>In 1988 woedde er een sneeuwstorm op de Gavia. Johan van der Velde rondde toen de top als eerste, maar moest even later opgeven met kramp.</p>
<p>Erik Breukink hield wel stand en ging na een lange solo in de ijzige kou met de zege aan de haal.</p>
