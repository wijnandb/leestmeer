---
layout: post
title: "Chaos bij Utrecht Marathon, deelnemers lopen de verkeerde kant op"
date: Sun, 12 May 2019 14:26:56 +0200
category: jeugdjournaal
externe_link: "http://feeds.nos.nl/~r/jeugdjournaal/~3/szz0mrtk_L4/2284242"
feature_image: "https://nos.nl/data/image/2019/05/12/549335/1008x567.jpg"
---

<p>Het is behoorlijk misgegaan bij een hardloopwedstrijd in Utrecht. Deelnemers werden de verkeerde kant opgestuurd en kwamen daardoor tussen het verkeer terecht. Op sommige plekken kwamen er zelfs lopers vanaf allebei de kanten op elkaar af.</p>
<p>Bij de Utrecht Marathon waren er verschillende afstanden: een marathon, een halve marathon en een kwart marathon. Het ging mis bij de kwart marathon. De lopers van die afstand kwamen eerst op straten waar nog gewoon verkeer reed en daarna kwamen ze op het parcours van de halve marathon.</p>
<p>Daardoor liepen ze veel te lang. Sommigen wel 20 kilometer, terwijl ze zich hadden ingeschreven voor 10,5 kilometer. </p>
<p>De organisatie baalt dat het fout is gegaan en heeft zijn excuses aangeboden.</p><img src="http://feeds.feedburner.com/~r/jeugdjournaal/~4/szz0mrtk_L4" height="1" width="1" alt=""/>
