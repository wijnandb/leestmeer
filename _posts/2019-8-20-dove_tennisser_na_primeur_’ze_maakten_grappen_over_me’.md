---
layout: post
title: "Dove tennisser na primeur: ’Ze maakten grappen over me’"
date: Tue, 20 Aug 2019 08:15:03 +0200
categories: 
- sport 
- tennis 
externe_link: "https://www.telegraaf.nl/sport/1511546252/dove-tennisser-na-primeur-ze-maakten-grappen-over-me"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/d8ca2c34-c311-11e9-ae17-0217670beecd.jpg"
---

<p class="intro">De Zuid-Koreaan Lee Duck-hee heeft als eerste dove tennisser een duel gewonnen in een hoofdtoernooi van het ATP-circuit, het hoogste niveau in het proftennis.</p> <p>De 21-jarige Aziaat versloeg in de eerste ronde van het toernooi in Winston-Salem de Zwitser Henri Laaksonen in twee sets: 7-6 (4) 6-1. Duck-hee sloeg negen aces in een partij die door de regen in North Carolina langdurig moest worden onderbroken.</p><p>Duck-hee was twee jaar toen artsen bij hem vaststelden dat hij doof is. Hij kan tijdens een tennispartij onder meer geen "calls" van de lijnrechters horen. De jonge Zuid-Koreaan gaat af op signalen en andere gebaren voor de vereiste wedstrijdinformatie.</p><p>„Mensen maakten grappen over me”, zei Duck-hee na zijn zege. „Ik zou niets te zoeken hebben op de tennisbaan. Ik heb het moeilijk gehad, maar mijn vrienden en familie hebben me er doorheen gesleept. Ik wilde heel graag laten zien dat ik hiertoe in staat ben. Mijn boodschap aan iedereen die slechthorend is: laat je niet ontmoedigen. Als je heel erg je best doet, is alles mogelijk.”</p>
