---
layout: post
title: "KPN betreurt storing 'vitale dienst' en verhoogt bewaking 112"
date: Tue, 25 Jun 2019 12:36:29 +0200
category: nieuws
externe_link: "https://nos.nl/l/2290595"
feature_image: "https://nos.nl/data/image/2019/06/24/558996/1008x567.jpg"
---

<p>KPN heeft de bewaking op alle telefoonverkeer naar 112 verhoogd. Het telecombedrijf betreurt de grote storing van gisteren, waardoor het alarmnummer onbereikbaar was. </p>
<p>In een brief aan minister Grapperhaus van Justitie en Veiligheid schrijft de KPN-top dat het noodnummer "een voor de Nederlandse samenleving vitale dienst is, die altijd bereikbaar moet zijn".</p>
<p>Het bedrijf gaat nu zelf onderzoeken wat er precies is gebeurd. Het telecombedrijf meldt alvast dat het 112-platform zelf gewoon werkte. "Het was echter niet bereikbaar. Wij betreuren het incident zeer."</p>
<p>Volgens het telecombedrijf is het zo geregeld dat ook VodafoneZiggo en T-Mobile het verkeer naar 112 aanleveren via het KPN-netwerk. Omdat dit plat lag, bereikten ook de telefoontjes van deze providers de alarmcentrale niet.</p>
<p>Minister Grapperhaus heeft gisteren met de KPN-top gesproken. Hij heeft toen gezegd dat hij "een robuuste oplossing" verwacht.</p>
