---
layout: post
title: "Gemengd slot op Wall Street"
date: Tue, 09 Jul 2019 22:23:43 +0200
categories: 
- financieel 
- koersen 
externe_link: "https://www.telegraaf.nl/financieel/1963868072/gemengd-slot-op-wall-street"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/82f431ec-a287-11e9-b8c9-02c309bc01c1.jpg"
---

<p class="intro">De Amerikaanse aandelenbeurzen zijn dinsdag gemengd gesloten. De handel ondervond enige tegenwind door onzekerheid over een mogelijk snelle rentestap door de Federal Reserve. Daarom keken beleggers op Wall Street vooral uit naar de optredens van Fed-voorzitter Jerome Powell in het Amerikaanse Congres later deze week.</p> <p>De Dow-Jonesindex eindigde 0,1 procent lager op 26.783,49 punten. De breder samengestelde S&amp;P 500-index won 0,1 procent tot 2979,63 punten. Technologiebeurs Nasdaq kreeg er 0,5 procent bij op 8141,73 punten.</p><p>Powell verschijnt woensdag in het Huis van Afgevaardigden en een dag later in de Senaat. Beleggers hopen dat Powell in zijn verklaringen iets zal zeggen over mogelijke rentestappen door de koepel van centrale banken in de Verenigde Staten. Op de financiÃ«le markten wordt nog altijd gerekend op een renteverlaging later deze maand, al is er meer onzekerheid na het beter dan verwachte Amerikaanse banenrapport van vrijdag.</p><p>Boeing</p><p>Vliegbouwer Boeing heeft afgelopen kwartaal flink minder vliegtuigen afgeleverd door de problemen met de geplaagde 737 MAX-toestellen. Maar beleggers schrokken niet. Het aandeel sloot 0,6 procent in de plus. PepsiCo ging daarentegen 0,6 procent omlaag. De frisdrank- en snackproducent is met nieuwe resultaten gekomen. PepsiCo hield vast aan zijn doelstellingen voor het hele jaar.</p><p>Er was ook overnamenieuws. Fabrikant van netwerkapparatuur Cisco Systems heeft 2,6 miljard dollar op tafel gelegd voor Acacia Communications, dat zich bezighoudt met glasvezeltechnologie. De koers van Acacia steeg met ruim 35 procent, terwijl Cisco een plus van 0,3 procent noteerde.</p><p>Samensmelting</p><p>De handel in Elanco Animal Health werd tijdelijk stilgelegd vanwege een bronnenbericht van persbureau Reuters. Uiteindelijk sloot het aandeel ruim 2 procent hoger. De Duitse chemiereus Bayer zou met Elanco praten over een samensmelting van de dierengezondheidsactiviteiten.</p><p>De euro was 1,1205 dollar waard, tegen 1,1209 dollar bij het sluiten van de Europese beurzen eerder op de dag. Een vat Amerikaanse olie kostte 0,6 procent meer op 58,00 dollar. Brentolie steeg 0,3 procent in prijs tot 64,31 dollar per vat.</p>
