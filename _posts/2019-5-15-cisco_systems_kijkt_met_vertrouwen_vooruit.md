---
layout: post
title: "Cisco Systems kijkt met vertrouwen vooruit"
date: Wed, 15 May 2019 22:31:58 +0200
categories: 
- financieel 
- koersen 
externe_link: "https://www.telegraaf.nl/financieel/3594500/cisco-systems-kijkt-met-vertrouwen-vooruit"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9d41bf2c-7791-11e9-9ace-02d2fb1aa1d7.jpg"
---

<p class="intro">Cisco Systems heeft veel vertrouwen in de toekomst. Met zijn prognose over de verwachte winst en omzet in het lopende kwartaal gaf de Amerikaanse producent van netwerkapparatuur een duidelijk signaal af dat bedrijven willen investeren in hun netwerken.</p> <p>Cisco rekent op een omzetgroei in het lopende kwartaal, het slotkwartaal van zijn gebroken boekjaar, van 4,5 procent tot 6,5 procent op jaarbasis. Daarmee zou het bedrijf mikken op een omzet tot wel 13,5 miljard dollar. Dat is meer dan waar kenners op hadden gerekend. De aangepaste winst zal zoals verwacht tussen de 0,80 dollar tot 0,82 dollar per aandeel zijn.</p><p>Onder topman Chuck Robbins heeft Cisco een duidelijke transformatie ondergaan. Daarbij ging de aandacht vooral uit naar vernieuwing van bestaande diensten en het toevoegen van nieuwe software en diensten, geholpen door overnames. Cisco sloot het derde kwartaal af met een omzet van 13 miljard dollar. Onder de streep resteerde ruim 3 miljard dollar.</p>
