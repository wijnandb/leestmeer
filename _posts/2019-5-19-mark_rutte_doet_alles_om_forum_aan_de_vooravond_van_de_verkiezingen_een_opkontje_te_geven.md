---
layout: post
title: "Mark Rutte doet alles om Forum aan de vooravond van de verkiezingen een opkontje te geven"
date: Sun, 19 May 2019 20:36:36 GMT
categories: 
- entertainment 
- opinie 
externe_link: "https://www.volkskrant.nl/nieuws-achtergrond/mark-rutte-doet-alles-om-forum-aan-de-vooravond-van-de-verkiezingen-een-opkontje-te-geven~b058af56/"
feature_image: "https://images0.persgroep.net/rcs/C3qd1012KnqtNHl9wJMBsIk3BEA/diocontent/130903025/_focus/0.5/0.5/_fill/320/320?appId=93a17a8fd81db0de025c8abd1cca1279&quality=0.85"
---

In de Volkskrant stond Derk Jan Eppink, lijsttrekker voor het Forum voor Democratie in de Europese parlementsverkiezingen, afgelopen zaterdag met het vuur van de bekeerling uit te leggen dat de Europese Unie een ‘doortrapt systeem’ is. Dat iedereen die beroepshalve in de buurt van Brussel komt verandert in een willoze marionet waar ‘de kritiek uit wordt gezogen’, waarna hij/zij gehypnotiseerd achter hoge ambtenaren met een perfide agenda aanhobbelt. Iedereen, behalve hij natuurlijk – verlossers zijn wel vaker eenzaam, net als ufo-waarnemers en chemtrailonderzoekers. Want ‘de anderen zijn deel van het spel’.
