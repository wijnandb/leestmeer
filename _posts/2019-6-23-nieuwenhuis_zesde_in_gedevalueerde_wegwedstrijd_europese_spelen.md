---
layout: post
title: "Nieuwenhuis zesde in gedevalueerde wegwedstrijd Europese Spelen"
date: Sun, 23 Jun 2019 16:23:54 +0200
categories: 
- sport 
- wielrennen 
externe_link: "https://nos.nl/l/2290315"
feature_image: "https://nos.nl/data/image/2019/06/23/558659/1008x567.jpg"
---

<p>Davide Ballerini heeft in Minsk bij de Europese Spelen goud veroverd in de wegwedstrijd. De 24-jarige Italiaan, die normaliter uitkomt voor Astana, reed op 3 kilometer van het einde weg uit een groepje en kwam solo over de finish.</p>
<p>Joris Nieuwenhuis zat in een groepje achtervolgers en kwam op 0.41 als zesde en beste Nederlander over de finish.</p>
<h2>Geen toppers in Minsk</h2>
<p>Alle toppers lieten de Europese Spelen schieten, twee weken voor de start van de Tour de France. Vier jaar geleden won de Spanjaard Luis León Sánchez in Bakoe goud, ook namens Astana.</p>
<p>De renners legden in Minsk twaalf rondjes van vijftien kilometer af, met in de slotfase telkens een kasseienklimmetje. Toen die helling voor het laatst bedwongen moest worden, gaf Ballerini gas.</p>
<p>Geen van de drie medevluchters van de Italiaan had een antwoord op die demarrage.</p>
<p>Zaterdag was er succes voor Nederland in de wegrit voor vrouwen. Lorena Wiebes sprintte naar de winst en Marianne Vos pakte zilver.</p>
