---
layout: post
title: "Hongkong opengesteld voor Nederlandse fondsen"
date: Wed, 15 May 2019 11:21:42 +0200
categories: 
- financieel 
- koersen 
externe_link: "https://www.telegraaf.nl/financieel/3589827/hongkong-opengesteld-voor-nederlandse-fondsen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/32e52978-76f3-11e9-8873-0218eaf05005.jpg"
---

<p class="intro">Nederland en Hongkong laten voortaan bepaalde typen beleggingsfondsen toe op elkaars markt. Daarover hebben de Autoriteit Financiële Markten (AFM) en de Hongkongse toezichthouder Securities and Futures Commission (SFC) afspraken gemaakt.</p> <p>Beheerders uit Nederland en Hongkong hebben voor het aanbieden van deelnemingsrechten in hun beleggingsfondsen op elkaars markten nu geen extra vergunning meer nodig. Wel moeten zij een vereenvoudigde procedure doorlopen. Volgens de AFM vormen de afspraken een springplank voor Nederlandse partijen die hun internationale activiteiten verder willen ontwikkelen.</p><p>Hongkong liet tot nu toe beleggingsinstellingen voor collectieve beleggingen in effecten (ICBE’s) uit slechts vijf andere EU-lidstaten toe tot zijn markt. Daar komt Nederland nu bij. De ICBE’s die aangeboden mogen worden in Hongkong zijn aandelenfondsen, obligatiefondsen, gemengde fondsen en indexfondsen, behalve de zogeheten exchange-traded funds.</p>
