---
layout: post
title: "Rotterdamse politie zoekt man in rood pak"
date: Fri, 06 Sep 2019 15:19:25 +0200
categories: 
- entertainment 
- opinie 
externe_link: "https://www.telegraaf.nl/nieuws/1469425009/rotterdamse-politie-zoekt-man-in-rood-pak"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/4cd16268-d0e7-11e9-a415-0255c322e81b.jpg"
---

<p class="intro">De Rotterdamse politie is op zoek naar twee mannen die vorige week vrijdag deel uitmaakten van de beruchte trouwstoet. De parade trok luid toeterend door het centrum van Rotterdam.</p> <p>De stoet zorgde voor dermate veel overlast dat een agent de optocht met dure bolides aan de kant zette. Het ging mis toen de politie een man probeerde te arresteren omdat hij zich niet wilde legitimeren. Daarop werd de agent door een andere man belaagd. Beiden wisten uiteindelijk te ontkomen.</p><p>Van een van de verdachten is inmiddels een identiteit bekend. Hij staat gesignaleerd. Van de verdachte die de klap gaf weet de politie dat hij vermoedelijk een grijs pak aan had, wat opviel omdat de rest vooral donkere pakken droeg.</p><p>De politie is hard op zoek naar getuigen. Heel specifiek naar een persoon die een rood pak droeg. Diegene is geen bruiloftsgast. De getuigen zijn hard nodig, omdat de gasten uit de stoet geen relevante informatie verstrekken.</p><p>Familieleden van het bruidspaar willen niet met De Telegraaf praten. Ze houden de kaken stijf op elkaar. Een bekende van de families die meereed, vertelt dat er vorige week een opgefokte sfeer heerste. „Het moest wel fout gaan”, laat ze weten. „Er werd heel gevaarlijk gereden.”</p><p>Bruid</p><p>Niet alleen voor de agent, maar ook voor de bruid was het een dramatische dag. Zij probeerde tijdens het geweldsincident de bruidegom tevergeefs tegen te houden. Toch stoof hij de auto uit. Nadat de agent was neergeslagen, reed de stoet door richting de Euromast.</p><p>Terwijl de bruiloftsgasten in Vlaardingen op het bruidspaar wachtten, werd de bruidegom tijdens de trouwfoto-shoot geboeid afgevoerd. De bruid was vanwege het fiasco helemaal van streek en moest huilen. „Ze was heel mooi opgemaakt, maar daar was uiteindelijk niet veel meer van over.”</p><p>De bruidegom die zich schuldige maakte aan belediging en daarvoor een boete kreeg, heeft een tijdje op het bureau vast gezeten. Later die dag werd hij vrijgelaten en kon alsnog een deel van zijn feest meemaken.</p><p>Reacties? Mail naar m.van.wely@telegraaf of daniel.van.dam@telegraaf.nl. U kunt ons ook bereiken via WhatsApp.</p>
