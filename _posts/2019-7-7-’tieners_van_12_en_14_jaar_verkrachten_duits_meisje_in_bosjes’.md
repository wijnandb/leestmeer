---
layout: post
title: "’Tieners van 12 en 14 jaar verkrachten Duits meisje in bosjes’"
date: Sun, 07 Jul 2019 21:38:55 +0200
categories: 
- entertainment 
- opinie 
externe_link: "https://www.telegraaf.nl/nieuws/823213570/tieners-van-12-en-14-jaar-verkrachten-duits-meisje-in-bosjes"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/ab48dc5c-a13c-11e9-bc43-02d2fb1aa1d7.jpg"
---

<p class="intro">Duitsland is geschokt door een gruwelijke verkrachtingszaak die zich dit weekend afspeelde. Vijf Bulgaarse jongens tussen de 12 en 14 jaar oud worden in het Duitse Mülheim an der Ruhr verdacht van ernstig geweld en misbruik tegen een jonge vrouw.</p> <p>Het misbruik zou ook nog eens gefilmd zijn door de tieners. Ze lokten het meisje, die volgens Duitse media nog maar 18 jaar is, in de bosjes en sloegen toen hun slag. „Er was geweld in het spel, grof geweld”, aldus een woordvoerder van de Duitse politie zondag.</p><p>De groepsverkrachting vond op vrijdagavond plaats in het centrum van de West-Duitse stad, op ongeveer drie kwartier rijden van de Nederlandse grens. De daders werden betrapt door omwonenden en sloegen op de vlucht. De politie wist al snel de verdachten in de kraag te vatten, maar ze zijn alle vijf alweer op vrije voeten.</p><p>Te jong voor cel</p><p>De twee jongste verdachten van 12 jaar wisten de dans te ontspringen omdat kinderen jonger dan 14 in Duitsland niet strafrechtelijk vervolgd mogen worden. Drie verdachten van 14 moesten zaterdagnacht in de cel overnachten. Ook zij zijn weer vrijgelaten, al loopt het onderzoek naar de zaak wél verder.</p><p>Het slachtoffer werd na het geweld direct in het ziekenhuis opgenomen. Hoe het met haar gesteld is, is nog niet bekend. Naar verluidt is ze meerdere keren in haar gezicht gestompt.</p>
