---
layout: post
title: "Video: flinke crash De Vries in Le Mans"
date: Sun, 16 Jun 2019 13:53:00 +0200
categories: 
- sport 
- autosport 
externe_link: "https://www.telegraaf.nl/sport/433907741/video-flinke-crash-de-vries-in-le-mans"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/623b754e-902d-11e9-a042-02d1dbdc35d1.jpg"
---

<p class="intro">Nyck de Vries is tijdens zijn debuut bij de 24 uur van Le Mans hard gecrasht. De coureur uit Sneek reed met nog dik 3,5 uur te gaan vol de bandenstapel in.</p> <p>De Vries bleef ongedeerd en slaagde er ondanks de forse schade aan de bolide in om terug te rijden naar de pitstraat. Hij komt uit voor Racing Team Nederland met Frits van Eerd en Giedo van der Garde.</p><p>„Ik ben blij dat de auto hier staat en Nyck niets heeft”, aldus Frits van Eerd tegenover RTL. Racing Team Nederland lag op het moment van de crash van De Vries tiende in de LMP2-klasse, nadat het eerder in de race ook al kampte met de nodige technische malheur. „De top-10 kunnen we vergeten, maar we gaan er nu alles aan doen om de finish te halen.”</p><p>Na ruim een uur keihard werken door de monteurs wist het team via Giedo van der Garde de race toch weer te hervatten. Racing Team Nederland bevindt zich nog net bij de beste dertig in het veld.</p><p>„Rechts voor brak iets af en ging ik rechtdoor de muur in. Het ging op dat punt van het circuit best hard. Ik verwachtte dat de klap pijnlijker zou zijn, maar het viel me mee”, vertelde De Vries aan RTL. „Geweldig dat de monteurs de auto weer op de baan hebben kunnen krijgen.”</p>
