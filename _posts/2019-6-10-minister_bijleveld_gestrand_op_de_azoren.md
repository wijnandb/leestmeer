---
layout: post
title: "Minister Bijleveld gestrand op de Azoren"
date: Mon, 10 Jun 2019 18:45:25 +0200
category: binnenland
externe_link: "https://www.telegraaf.nl/nieuws/676646579/minister-bijleveld-gestrand-op-de-azoren"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/862a6316-8bb9-11e9-bca3-02d1dbdc35d1.jpg"
---

<p class="intro">Minister Ank Bijleveld (Defensie) en Commandant der Strijdkrachten Rob Bauer zijn gestrand op de Azoren door technische problemen met het vipvliegtuig.</p> <p>„Het bezoek aan onze mensen in Sint-Maarten, Saba, Sint-Eustatius en Curaçao gaat daarom niet door”, laat Bijleveld weten via Twitter. De bewindsvrouw heeft bij haar bericht een foto toegevoegd waarop ze naast haar rolkoffer kijkt naar het defecte vipvliegtuig Gulfstream IV.</p><p>„Vooral jammer voor al die mensen die op de eilanden hard gewerkt hebben om t bezoek voor te bereiden. We gaan kijken wanneer we wel kunnen komen”, twitterde de CDA-bewindsvrouw maandagavond.</p><p>De Gulfstream IV is een passagiersvliegtuig en vervoert hooggeplaatste personen, zowel militairen als burgers. Daarnaast wordt het toestel ingezet voor commandovoering, inspecties, coördinatie en liaisonvluchten. De Gulfstream IV is uitgerust met extra voorzieningen voor militair gebruik zoals radio’s en navigatieapparatuur. De tweemotorige jet heeft een vliegbereik van maximaal 7700 kilometer en kan tot een hoogte van 14 kilometer komen.</p><p>Het vliegtuig is sinds 1 april 1996 in gebruik bij de Koninklijke Luchtmacht. Die kocht het tweedehands zakenvliegtuig in december 1995, voor 30,4 miljoen gulden. Inclusief 2,3 miljoen gulden voor aanpassingen voor militair gebruik en uitgaven voor reserveonderdelen, opleiding, btw en invoerrechten (nog eens 10,2 miljoen gulden) was met de aankoop 42,9 miljoen gulden gemoeid.</p><p>Het is niet echt beste reclame, want het toestel is onlangs wit overgeschilderd voor de verkoop. De Gulf, een tweedehandsje van een sjeik, zou nog altijd zo’n 3 miljoen euro moeten opleveren. Defensie heeft al een vervangend vliegtuig op het oog: opnieuw een tweedehands Gulfstream.</p><p>De bewindsvrouw zit nog drie dagen ’vast’, daarna vliegt ze terug naar Nederland. Met TUI.</p>
