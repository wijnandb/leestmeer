---
layout: post
title: "Supertanker met olie voor Syrië aan de ketting in Gibraltar"
date: Thu, 04 Jul 2019 13:10:55 +0200
category: nieuws
externe_link: "https://nos.nl/l/2292003"
feature_image: "https://nos.nl/data/image/2019/07/04/561114/1008x567.jpg"
---

<p>Een supertanker met ruwe olie die onderweg was naar Syrië, is vanochtend tegengehouden in Gibraltar. Havenagenten en Britse mariniers gingen aan boord van het schip Grace 1. De olie is waarschijnlijk afkomstig uit Iran.</p>
<p>"We hebben redenen om aan te nemen dat de Grace 1 met een lading ruwe olie onderweg was naar de Banyas raffinaderij in Syrië", zegt premier Fabian Picardo van Gibraltar. De Europese Unie heeft sinds 2011 economische sancties tegen Syrië ingesteld. Sindsdien mag geen olie meer verkocht worden aan de regering van president Assad.</p>
<p>De Spaanse minister Borrell van Buitenlandse Zaken zegt dat Groot-Brittannië de actie uitvoerde op verzoek van de Verenigde Staten. Hij gaat de inbeslagname onderzoeken, want die zou in Spaanse wateren zijn gebeurd.</p>
<p>De Grace 1 vaart onder Panamese vlag. Het schip was op 17 april in Iran. In plaats van de logische route door het Suezkanaal te nemen, voer het schip via Kaap de Goede Hoop naar Europa, meldt het Britse scheepsdagblad Lloyd's List.</p>
<p>Volgens databedrijf Refinitiv is het waarschijnlijk dat de tanker 2 miljoen vaten Iraanse olie bevat, maar dat is niet bevestigd door Gibraltar. Mocht de olie Iraans zijn, dan gaat dat ook in tegen economische sancties die de VS Iran heeft opgelegd.</p>
