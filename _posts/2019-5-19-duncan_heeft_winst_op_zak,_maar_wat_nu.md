---
layout: post
title: "Duncan heeft winst op zak, maar wat nu?"
date: Sun, 19 May 2019 11:06:00 +0200
category: entertainment
externe_link: "https://www.telegraaf.nl/entertainment/3610308/duncan-heeft-winst-op-zak-maar-wat-nu"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/98c5af5c-7a35-11e9-8cb4-0255c322e81b.jpg"
---

<p class="intro">Een paar maanden geleden gingen er nog maar weinig lampjes branden bij de naam Duncan Laurence. Nu de Nederlander het Eurovisiesongfestival heeft gewonnen, kent een groot deel van Europa hem. Toch is dat geen garantie voor een succesvolle internationale carrière, bewezen Duncans voorgangers.</p> <p>Zo raakten Songfestivalwinnaars als de Noor Alexander Rybak, Ell &amp; Nikki uit Azerbeidzjan en de Deense Emmelie de Forest al snel in de vergetelheid. Ook de Zweedse Loreen, die met Euphoria één van de grootste Songfestivalhits aller tijden scoorde, bleek een eendagsvlieg.</p><p>Duncan Laurence hoopt wel een carrière te kunnen bouwen op zijn Songfestivalsucces. Arcade, pas zijn debuutsingle, is de eerste single van zijn debuutalbum dat later dit jaar verschijnt.</p><p>Dit najaar trapt Duncan een Nederlandse clubtour af. Aansluitend trekt de 25-jarige zanger Europa in, in onder meer Londen, Stockholm en Berlijn zijn concerten gepland. Hij trapt zijn tour af in de Amsterdamse poptempel Paradiso.</p>
