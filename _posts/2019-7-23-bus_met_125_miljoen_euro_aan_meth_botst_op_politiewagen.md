---
layout: post
title: "Bus met 125 miljoen euro aan meth botst op politiewagen"
date: Tue, 23 Jul 2019 11:13:51 +0200
category: opmerkelijk
externe_link: "https://www.telegraaf.nl/nieuws/943308938/bus-met-125-miljoen-euro-aan-meth-botst-op-politiewagen"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e3e0c060-ad2c-11e9-8006-02d2fb1aa1d7.jpg"
---

<p class="intro">Een 26-jarige Australische automobilist zal lange tijd moeten brommen: in de autobus waarmee hij in juli in Sydney op een politiewagen knalde zat 270 kilo crystal meth. De drugs had een straatwaarde van zo’n 125 miljoen euro.</p> <p>De politie van New South Wales noemt het ’één van de makkelijkste drugsvangsten ooit’ en wijst erop dat de chauffeur wel een ’héél slechte dag’ moet hebben gehad.</p><p>Simon Tu (26) zat die dag achter het stuur van het busje en vervoerde zo dertien dozen met daarin kilozakken vol van de drugs. Tu probeerde na de botsing nog weg te komen, maar agenten konden hem een uur na het incident in de kraag vatten.</p><p>Omdat Tu zich vreemd gedroeg besloten agenten het busje te doorzoeken. Zo werden de drugs aangetroffen, schrijft 7 News donderdag.</p>
