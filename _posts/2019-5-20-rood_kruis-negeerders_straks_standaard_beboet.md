---
layout: post
title: "Rood kruis-negeerders straks standaard beboet"
date: Mon, 20 May 2019 12:11:24 +0200
categories: 
- entertainment 
- opinie 
externe_link: "https://www.telegraaf.nl/nieuws/3614577/rood-kruis-negeerders-straks-standaard-beboet"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e2b17f3a-7ae7-11e9-bb93-0255c322e81b.jpg"
---

<p class="intro">Automobilisten die een rood kruis boven de weg negeren en gewoon gas blijven geven op het afgesloten weggedeelte, kunnen makkelijker gepakt worden. Vanaf 27 mei start een proef met een slimme camera om overtreders via hun kenteken te vast leggen en te bekeuren.</p> <p>De pilot wordt uitgevoerd bij Amersfoort, waar regelmatig een rijstrook wordt afgesloten maar waar weggebruikers het rode kruis massaal negeren. Automobilisten wanen zich daar onbespied, maar zullen vanaf volgend week van een koude kermis thuiskomen als een boete van €240 in de bus valt.</p><p>Rijkswaterstaat (RWS) en het Openbaar Ministerie hebben hooggespannen verwachtingen van dit nieuwe handhavingssysteem en zullen het vaker inzetten als blijkt dat de proef op de A28 goed werkt.</p><p>„Het negeren van rode kruizen op de snelweg is een risico voor de verkeersveiligheid. Een rood kruis staat bijvoorbeeld boven de weg als de spitsstrook gesloten is, vanwege een incident of omdat er werkzaamheden plaatsvinden”, zegt David van Baarle, directeur wegverkeersmanagement van RWS.</p><p>„Rode kruizen staan nooit voor niks boven de weg, maar voor de veiligheid van de automobilisten zelf, onze weginspecteurs, andere hulpverleners en wegwerkers. Daarom doen we met het OM deze proef met slimmer camera’s in de hoop dat het gedrag hierdoor verandert”, meent Van Baarle, „want de pakkans wordt zo groter en daarmee daalt naar verwachting het aantal overtredingen.”</p><p>„Deze camera legt zowel het rode kruis vast, als het voertuig van de overtreder op de gesloten rijstrook. Ook wordt er een filmpje van de overtreding gemaakt, zodat de situatie goed beoordeeld kan worden. Tijdens de proef leest een weginspecteur van Rijkswaterstaat met boa-status de beelden uit en wordt bij een geconstateerde overtreding een proces-verbaal uitgeschreven”, legt de RWS-directeur uit.</p><p>De proef op de A28 start volgende week maandag en duurt tot en met 1 juli.</p>
