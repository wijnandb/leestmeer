---
layout: post
title: "’Stephan E. bekent moord op Duitse politicus Lübcke’"
date: Wed, 26 Jun 2019 09:32:41 +0200
category: buitenland
externe_link: "https://www.telegraaf.nl/nieuws/1503025803/stephan-e-bekent-moord-op-duitse-politicus-lubcke"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/f9b9f134-97ee-11e9-9a01-02c309bc01c1.jpg"
---

<p class="intro">De 45-jarige man die half juni is aangehouden en wordt verdacht van de moord op de Duitse regionale politicus Walter Lübcke, heeft bekend de moord op eigen initiatief en in zijn eentje te hebben gepleegd . Dit heeft de Duitse minister van Binnenlandse Zaken, Horst Seehöfer, bevestigd.</p> <p>Over het motief van de dader staat nog niets vast. Mogelijk beschermt hij medeplichtigen. Stephan E. geldt als een neonazi en is eerder meerdere keren tot een celstraf veroordeeld. De 65-jarige christendemocraat Lübcke was leider van het district Kassel, een van drie districten in de deelstaat Hessen. Lübcke was een uitgesproken voorstander van het ruimhartige immigratiebeleid dat zijn partijgenoot bondskanselier Angela Merkel in 2015 bepleitte.</p><p>Vanaf het begin werd aangenomen dat de verdachte Stephan E. de moord uit politieke motieven zou hebben gepleegd. Hij schoot de christendemocraat Lübcke op 2 juni voor zijn huis dood. De moord schokte de Bondsrepubliek waar in media en politiek wordt aangedrongen op strenger optreden tegen rechts-extremisten.</p>
