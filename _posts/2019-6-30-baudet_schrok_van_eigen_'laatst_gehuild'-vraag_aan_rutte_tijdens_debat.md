---
layout: post
title: "Baudet schrok van eigen 'laatst gehuild?'-vraag aan Rutte tijdens debat"
date: Mon, 01 Jul 2019 01:17:21 +0200
category: politiek
externe_link: "https://nos.nl/l/2291410"
feature_image: "https://nos.nl/data/image/2019/05/20/551380/1008x567.jpg"
---

<p>Forum voor Democratie-leider Baudet wilde eigenlijk een andere vraag stellen aan premier Rutte tijdens het debat over de Europese verkiezingen afgelopen 23 mei. Hij vroeg de minister-president wanneer hij voor het laatst had gehuild, maar zei in het tv-programma Café Hendriks &amp; Genee dat die vraag onhandig geformuleerd was. "Dat had ik beter kunnen doen."</p>
<p>Volgens Baudet had hij willen vragen wanneer Rutte voor het laatst ontroerd was geweest. "Ik zie altijd maar die pokerface van die man. Na negen jaar minister-presidentschap ken ik die man nog steeds niet."</p>
<p>De politicus zei dat hij schrok van zijn eigen vraag. "Ik raakte er zelf ook een beetje van van mijn à propos."</p>
<p>Bekijk hier het stukje uit het debat waar het om gaat:</p>
<p>Baudet vindt dat hem niet alleen blaam treft. "Iedereen doet dingen fout, ik ook. Maar we zijn in Nederland zo gespannen, het is alsof we permanent het 'zoek-de-foute-uitspraken-spelletje' aan het spelen zijn."</p>
<h2>'Vrouwenhater? Integendeel'</h2>
<p>Zo doelt hij ook op het beeld dat veel mensen van hem hebben over dat hij een vrouwenhater zou zijn door het 'vrouwonvriendelijk' artikel dat Baudet schreef waarin abortus en werkende vrouwen aan de orde komen. "Het tegendeel is het geval", zei hij in het programma.</p>
