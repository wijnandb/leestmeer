---
layout: post
title: "Kabinet helpt MH17-families bij Europees Hof"
date: Fri, 10 May 2019 16:45:06 +0200
category: politiek
externe_link: "https://nos.nl/l/2284012"
feature_image: "https://nos.nl/data/image/2019/05/10/549014/1008x567.jpg"
---

<p>Het kabinet mengt zich in de klachtenprocedure die nabestaanden van slachtoffers van vlucht MH17 tegen Rusland hebben aangespannen.</p>
<p>Premier Rutte zei dat Nederland gebruik zal maken van het zogenoemde recht van interventie dat het Europees Hof voor de Rechten van de Mens biedt. Dat betekent dat Nederland nu zijn visie kan geven en de nabestaanden kan steunen in hun zaak. </p>
<p>Rutte benadrukte dat dit los staat van het strafrechtelijk onderzoek en ook van het eerdere besluit van het kabinet om de Russen aansprakelijk te stellen voor hun aandeel in het neerhalen van MH17. "Dit past in ons gezamenlijk streven om degenen die verantwoordelijk zijn voor deze vreselijke daad aan te pakken."</p>
<p>Nabestaanden hebben bij het Europees Hof geklaagd dat Rusland door het neerhalen van het toestel van Malaysia Airlines en het dwarsbomen van het daaropvolgende onderzoek hun grondrechten heeft geschonden.</p>
