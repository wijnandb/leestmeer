---
layout: post
title: "Nederland helpt in rampgebied Bahama’s"
date: Thu, 05 Sep 2019 16:43:53 +0200
categories: 
- entertainment 
- opinie 
externe_link: "https://www.telegraaf.nl/nieuws/1423204461/nederland-helpt-in-rampgebied-bahama-s"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/a5f8b772-cffe-11e9-b0b0-02c309bc01c1.jpg"
---

<p class="intro">Nederland gaat noodhulp verlenen in de Bahama’s na de verwoestingen door orkaan Dorian. De Koninklijke Marine heeft momenteel al vier schepen in het gebied.</p> <p>De schepen zijn net aangekomen bij Sint Maarten voor de noodhulpoefening Carribean Coast. De oefening, die volgende week van start moet gaan, is helemaal gericht op het helpen van de bevolking van de beneden- en bovenwindse eilanden na een orkaan. Er zijn zo’n 700 Nederlandse militairen bij de oefening betrokken. Een deel gaat nu in plaats van oefenen aan de slag in de praktijk.</p><p>Het kabinet zet in elk geval de Zr.Ms. Johan de Witt in voor het afleveren van hulpgoederen. Dit amfibisch transportschip, het een na grootste schip van de marine, is een varende haven, met helikopters en landingsvaartuigen aan boord, waarmee het geknipt is voor noodhulp. Ook het hydrografisch vaartuig Snellius zet koers naar het rampgebied.</p><p>Mogelijk gaat ook ondersteuningsvaartuig Zr.Ms. Pelikaan later een rol spelen, net als patrouilleschip Zr.Ms. Groningen. Beide schepen zijn eveneens in de buurt door de oefening.</p><p>De noodhulpoperatie zal worden betaald vanuit het noodhulpbudget van minister Kaag (Buitenlandse Handel en Ontwikkelingssamenwerking).</p><p>Orkaan Dorian heeft op de Bahama’s voor een enorme verwoesting gezorgd. Het dodental is inmiddels gestegen naar twintig. Zeker 70.000 bewoners van de eilandengroep hebben direct hulp nodig, waaronder schoon drinkwater, eten, medicijnen en onderdak. Op de Bahama’s wonen 400.000 mensen.</p>
