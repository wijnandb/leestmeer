---
layout: post
title: "Nagenoeg geen treinen in hele land"
date: Tue, 28 May 2019 06:46:58 +0200
categories: 
- entertainment 
- opinie 
externe_link: "https://www.telegraaf.nl/nieuws/3657334/nagenoeg-geen-treinen-in-hele-land"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/24149cd4-8108-11e9-b651-02c309bc01c1.jpg"
---

<p class="intro">In het hele land rijden nagenoeg geen treinen als gevolg van de grote ov-staking die dinsdag om middernacht is begonnen en een etmaal duurt.</p> <p>Op Amsterdam Centraal is het rond zeven uur nog zeer rustig in de enige trein die elk kwartier rijdt naar Hoofddorp via luchthaven Schiphol. De stationshal is leeg. Op de borden staat dat alle treinen zijn geannuleerd, behalve het ‘stakingstreintje’.</p><p>Een omroeper meldt dat reizigers geadviseerd wordt om niet met de trein te reizen. In de trein zelf zijn de meeste stoelen zijn leeg en worden vooral gebruikt door toeristen en zakenlui met rolkoffers, die hun vlucht op Schiphol willen halen.</p><p>De rechter stelde zondag dat er vanwege de veiligheid een treinverbinding in stand moest blijven tussen Hoofddorp en Amsterdam tussen 5 en 21 uur. De stations Sloterdijk en Lelylaan in Amsterdam zijn ook praktisch uitgestorven. Er stapt een enkeling uit.</p><p>Volgens de zegsman van de NS lijken mensen goed voorbereid op de situatie en worden ze afdoende geïnformeerd door informatieborden die op de stations hangen. Verrast door de situatie lijkt niemand. „Ik heb geen taferelen gezien waarbij mensen overvallen zijn door het feit dat er vrijwel niets rijdt.”</p><p>Onze verslaggeefster Yteke de Jong nam vanmorgen één van de ’Schipholtreinen’ en constateerde lege rijtuigen:</p><p>Verslaggever Jordi Versteegden staat op Schiphol:</p>
