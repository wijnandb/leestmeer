---
layout: post
title: "Sport Kort: Luiten toont herstel op The Memorial"
date: Fri, 31 May 2019 09:33:00 +0200
categories: 
- entertainment 
- opinie 
externe_link: "https://www.telegraaf.nl/sport/3671899/sport-kort-luiten-toont-herstel-op-the-memorial"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/7168e5ec-8376-11e9-8dd2-02d1dbdc35d1.jpg"
---

<p class="intro">In de rubriek Sport Kort hebben we aandacht voor de overige sportgebeurtenissen. Dagelijks brengen we hier in een korte samenvatting de andere hoogtepunten.</p> <p>07.57 uur: Joost Luiten heeft 73 slagen nodig gehad voor de eerste ronde van The Memorial. Met een score van één boven het baangemiddelde staat Luiten in de middenmoot, op de gedeelde 66e plaats. De 33-jarige Nederlander deed het beter dan majorwinnaars als Rory McIlroy, Justin Rose en Jason Day, die allemaal 75 slagen nodig hadden voor hun eerste ronde. Flinke regenval had de banen van Muirfield Village in Dublin (Ohio) zompig en zwaar gemaakt. De Amerikaan Ryan Moore gaat aan kop met 65 slagen, zijn landgenoot Jordan Spieth volgt op één slag. Tiger Woods, die in april op de Masters zijn vijftiende majortitel binnenhaalde, liep een ronde van 70 slagen. Woods staat daarmee op de 23e plek in het klassement.</p>
