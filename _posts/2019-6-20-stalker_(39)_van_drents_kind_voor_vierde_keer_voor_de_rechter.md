---
layout: post
title: "Stalker (39) van Drents kind voor vierde keer voor de rechter"
date: Thu, 20 Jun 2019 10:22:01 +0200
category: nieuws
externe_link: "https://nos.nl/l/2289816"
feature_image: "https://nos.nl/data/image/2017/08/01/407031/1008x567.jpg"
---

<p>In Assen is de rechtszaak begonnen tegen een 34-jarige man die ervan wordt verdacht een minderjarig meisje al acht jaar lang lastig te vallen. Het is de vierde keer dat de Zwollenaar terecht moet staan voor het stalken van het nu 17-jarige meisje en haar familie.</p>
<p>Volgens RTV Drenthe leerde de verdachte de familie uit het dorpje Zuidlaren in 2011 kennen op een camping bij Hardenberg. Daar werd de Zwollenaar naar eigen zeggen verliefd op het toen 9 jaar oude meisje. Hij had met haar en haar zusje gezwommen. Hij zei zich mentaal en fysiek aangetrokken te voelen en wilde desnoods wel "twintig jaar op haar wachten". Sinds die tijd komt de familie niet meer van hem af.</p>
<p>De verdachte stuurt brieven, belt, appt, schrijft bizarre stukken op Facebook over zijn slachtoffer en kwam zelfs een keer naar haar school. De Drentse familie leeft daardoor al jaren in angst. Ze zijn bang dat de stalker geweld gaat gebruiken. Het meisje mag nergens alleen naar toe en heeft een alarmknop waarmee ze snel de politie kan waarschuwen. Rond het huis van de familie zijn camera's ge√Ønstalleerd.</p>
<h2>Al drie eerdere veroordelingen</h2>
<p>De Zwollenaar is drie keer eerder veroordeeld voor stalking van het meisje. Hij heeft een aantal keren in de cel gezeten en is gedwongen opgenomen in in een psychiatrische kliniek. In 2015 kreeg hij een contactverbod opgelegd. Desondanks meldt hij zich telkens weer.</p>
<p>Naast het het nu 17-jarige meisje valt hij ook zijn ex-vriendin lastig, een vrouw uit Hardenberg. Met haar heeft hij een dochter.</p>
<p>De Zwollenaar zit sinds februari vast. Hij werd opgepakt nadat hij weer naar het huis van het Zuidlarense meisje was gegaan. In opdracht van het Openbaar Ministerie is hij onderzocht door een psycholoog en een psychiater. Vandaag wordt zijn zaak inhoudelijk behandeld. Het meisje en haar familie volgen de rechtszaak via een videoverbinding.</p>
