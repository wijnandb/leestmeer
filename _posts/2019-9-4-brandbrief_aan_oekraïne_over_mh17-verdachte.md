---
layout: post
title: "Brandbrief aan Oekraïne over MH17-verdachte"
date: Wed, 04 Sep 2019 17:56:25 +0200
category: binnenland
externe_link: "https://www.telegraaf.nl/nieuws/974719757/brandbrief-aan-oekraine-over-mh17-verdachte"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/9ec9c98c-cf2c-11e9-a6c7-02d1dbdc35d1.jpg"
---

<p class="intro">Veertig Europese politici hebben er in een brief aan de Oekraïense president Volodimir Zelenski op aangedrongen een belangrijke verdachte van de ramp met vlucht MH17 niet uit te leveren aan Moskou. Dat meldt PvdA-Europarlementariër Kati Piri, die het initiatief nam tot de brief.</p> <p>Het Nederlandse Openbaar Ministerie vroeg Oekraïne vorige week al om Vladimir Tsemach, een oud-commandant van de pro-Russische separatisten, beschikbaar voor Nederland te houden bij het onderzoek naar de crash.</p><p>Rusland wil de in juni opgepakte Tsemach betrekken in een gevangenenruil met Oekraïne. „Het is een bizar verzoek van Rusland om te vragen om de uitlevering van een Oekraïense staatsburger”, aldus Piri. „Het doet vermoeden dat de Russische regering per se wil voorkomen dat deze verdachte voor een rechtbank verschijnt.” Het is volgens haar belangrijk dat „met het verhoren van deze verdachte recht kan worden gedaan aan de slachtoffers en nabestaanden van de vliegramp.”</p><p>Vlucht MH17 stortte in juli 2014 neer in Oost-Oekraïne. Daarbij kwamen alle 298 inzittenden om het leven, onder wie 196 Nederlanders.</p>
