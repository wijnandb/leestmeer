---
layout: post
title: "Prima start Bertens op US Open"
date: Tue, 27 Aug 2019 20:05:26 +0200
categories: 
- sport 
- tennis 
externe_link: "https://www.telegraaf.nl/sport/1977267945/prima-start-bertens-op-us-open"
feature_image: "https://www.telegraaf.nl/images/1200x630/filters:format(jpeg):quality(80)/cdn-kiosk-api.telegraaf.nl/e516782e-c90d-11e9-b7bf-02d1dbdc35d1.jpg"
---

<p class="intro">Kiki Bertens is haar jacht op een sterk resultaat bij de US Open begonnen met een degelijke overwinning. De nummer zeven van de wereld won in de eerste ronde van Paula Badosa: 6-4 en 6-2.</p> <p>Na een sterk gravelseizoen en een grasseizoen dat voor Bertens zeker ook niet slecht uitpakte, viel de voorbereiding op de US Open wat tegen. In Toronto ging het in de derde ronde mis, terwijl ze in Cincinnati haar titel niet kon verdedigen. In een mooie clash was Venus Williams net wat beter.</p><p>Bertens was dinsdag op Court 17 vanaf het begin goed bij de les tegen Badosa. In de eerste set gaf de 27-jarige Wateringse niks weg op eigen service en benutte ze één van haar twee breekpunten op de service van haar Spaanse opponente. Ook in de tweede set bleef Bertens scherp. In de derde game brak ze de nummer 91 van de wereld en twee games later deed ze dat opnieuw.</p><p>Vorig jaar haalde Bertens de derde ronde in New York, haar beste resultaat op de US Open. Dit jaar kwam ze op de grandslams nog niet verder dan de derde ronde.</p><p>Pavlioetsjenkova</p><p>Bertens treft donderdag in de tweede ronde Anastasija Pavlioetsjenkova. De 28-jarige Russin was in haar eerste partij de Française Pauline Parmentier met 6-1 7-6 (2) de baas.</p><p>Dit jaar stond Bertens al twee keer eerder tegenover de nummer 45 van de wereld. Op de Australian Open was Pavlioetsjenkova met 3-6 6-3 6-3 te sterk voor Bertens, die twee weken later in Sint-Petersburg het laatste onderlinge duel met 6-2 3-6 6-0 wist te winnen.</p><p>In totaal troffen Bertens en Pavlioetsjenkova elkaar zes keer eerder, de Nederlandse won vier van die duels. Pavlioetsjenkova verloor deze zomer op Roland Garros en Wimbledon in de eerste ronde.</p>
